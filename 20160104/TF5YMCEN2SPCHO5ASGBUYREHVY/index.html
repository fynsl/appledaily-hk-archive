<html><header><meta charset="utf-8"><title>【扮靚籽】舊冷衫一開三　零成本添新裝</title></header><body><h1>【扮靚籽】舊冷衫一開三　零成本添新裝</h1><p>【扮靚籽：人妻教室】<br>新一年應該有新開始，但唔等如乜都要買過新嘅！冷衫其實是一大塊好好用的布料，尤其長身冷衫，着舊咗仲可以將佢拆件，變成多款不同衣飾，這次教大家將貼身冷衫變成半截裙、手套和頸飾，過年唔使使錢都可以有新衫着！如果你針黹技術差，屋企又冇衣車，可以將布料裁好，找裁縫代勞。</p><p>衫身變半截裙</p><p>額外材料：粗橡筋一條</p><p>做法：<br></p><p>1. 將舊冷衫放平，以畫粉從一邊脥位畫至另一邊，剪出。</p><p>2. 以粗橡筋量度腰圍，剪出。</p><p>3. 反轉剪出的布料，剪口位預留粗橡筋闊度後向內摺，將剪口位縫合，記緊縫的時候要把冷布拉緊一點，加強裙頭彈性。</p><p>4. 縫邊最後要留4cm小口，用大扣針穿起粗橡筋，穿入裙頭位，縫合橡筋和小口，完成。</p><p>車工報價：<br>剪好布料，出外找裁縫鈒骨配橡筋連車工約$100</p><p>手袖變手套</p><p>1. 反轉衣袖，手掌向上插進袖口，量度及畫出手掌形狀。</p><p>2. 在畫好的手套形外，畫上約1cm縫口位，剪出；拇指位亦要預留縫口位，因縫合後佔較多空間。</p><p>3. 將冷布沿剪口位縫合，剪走多出的剪口布料，將手套反轉，完成。</p><p>車工報價：<br>剪好布料，找裁縫鈒骨連車工報價約$200</p><p>衣領變頸飾</p><p>1. 沿領口剪出半圓形布料，前後攤開。</p><p>2. 向領位呈直線剪，末端留約0.5cm空間，把布剪成流蘇狀。</p><p>3. 後半布料可以按個人喜好保留或剪去，設計出自家的款式。</p><p>場地：112Mountainyam@Fashion Farm Foundation<br>報價：衣姿辦（電話：3488 7960）</p><p>記者：容慧心<br>攝影：徐振國<br>編輯：黃仲兒<br>美術：吳子豪</p></body></html>