<html><header><meta charset="utf-8"><title>馮仁昭四圍超：韓紅扮新人　嚇親Eason - 馮仁昭</title></header><body><h1>馮仁昭四圍超：<br>韓紅扮新人　嚇親Eason - 馮仁昭</h1><p>香港藝人紛紛棄港北上搵人仔，有國寶級之稱韓紅卻力挺香港娛樂圈，簽約華星唱片，噚日仲喺尖沙嘴宣傳新碟《我愛故我在》，嗰份尊重同率直真係俾人感覺舒服自然。</p><p>清唱兩句《浮誇》</p><p>喺記者會有唔少藝人撐場，有陳奕迅（Eason）、蘇永康、王菀之同埋任賢齊等等，韓紅上台冇耐就話：「要拘謹，不可對媒體人員太屌，我是華星新人，今日出道。」並拋低國寶身份話：「沒有霸氣、高音的韓紅，我全心全意交給香港人，願意拋開過去，不記得我是韓紅。」<br>其間蘇永康叫韓紅少講髒話，韓紅大爆：「安仔、Edmond、壞人Dicky、陳奕迅，我都不會好好講話，因為我每次看到你們打招呼，你們都d.....」韓紅又話Eason教咗一句好狠的說話，說出來會死人，結果Eason真的出現，韓紅清唱了兩句Eason名曲《浮誇》，唱功了得嚇到Eason話：「對南方樂壇有恐懼感，你在北方唱得好地地做乜嘢過嚟。」<br>韓紅到台下受訪時好合作，再強調嚟港做新人好低調，很拘謹。佢自稱喺內地出名最唔配合媒體亦唔會接受訪問，咁今次舉動怕令內地不滿嗎？韓紅說：「還好，私下一些媒體是好朋友，不會亂寫，只是北京一部份狗仔隊會亂寫。」<br>撰文：馮仁昭</p></body></html>