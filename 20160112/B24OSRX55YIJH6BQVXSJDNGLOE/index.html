<html><header><meta charset="utf-8"><title>隔牆有耳：1.8cm袖珍蘭花似足馬騮 - 李八方</title></header><body><h1>隔牆有耳：<br>1.8cm袖珍蘭花似足馬騮 - 李八方</h1><p>蘭花千姿百態，其中南美「猴面蘭花」（Monkey Orchid）生長喺南美洲厄瓜多爾及秘魯交界，海拔1,000至2,600米上，以外貌似猴子而馳名。品種超過120種，長出來嘅蘭花最細只有1.8cm闊，最大可至26cm，開花期僅一星期。最袖珍嘅係「彩虹猴面蘭」（The Rainbow Dracula），僅約1.8cm，外表有點似少女束起髮髻；而另一種法式猴面三尖蘭，花朵身長2cm，呈黃昏般嘅橙色，睇落似金絲猴。</p><p>蘭藝會會長朱劍虹話，猴面蘭的「猴臉」其實係唇瓣，「猴額」同「猴鼻」係花蕊同花柱，「猴頭」為花瓣。呢啲蘭花會喺本月16日至2月5日喺MCP新都城中心2期L1天幕廣場展出。</p></body></html>