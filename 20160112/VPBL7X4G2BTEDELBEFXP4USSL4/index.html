<html><header><meta charset="utf-8"><title>【馮仁昭四圍超】周冬雨自嘲單身狗</title></header><body><h1>【馮仁昭四圍超】周冬雨自嘲單身狗</h1><p>今個月31號先24歲嘅周冬雨，舊年4月被影到約會男朋友後大方認拍拖，同年7月仲話男朋友已經見過阿媽，又話對方係追咗佢4年嘅大學同學，但就否認對方係媒體所指嘅富二代。不過，戀情公開唔夠1年，噚日佢出席電影宣傳又自爆𠵱家係單身，仲自嘲係「單身狗」，又話𠵱家「天天在家吃狗糧」，馮仁昭𠵱家先知，乜單身原來要食狗糧㗎咩！<br>撰文：馮仁昭</p></body></html>