<html><header><meta charset="utf-8"><title>隔牆有耳：國泰空中廚房　日製8萬份餐 - 李八方</title></header><body><h1>隔牆有耳：<br>國泰空中廚房　日製8萬份餐 - 李八方</h1><p>國泰航空去年為乘客供應2,900萬份飛機餐同170萬瓶洋酒，即係每日平均製餐逾81,000份，供應香港43間航空公司共196架航班，而佢哋係處理21種餐，包括兒童餐、回教餐、印度餐、猶太餐、低糖低鹽餐㗎！</p><p>國泰噚日開放位於機場嘅空中廚房畀傳媒參觀，等大家了解飛機餐製作，原來佢哋引進多部先進機器，包括煎蛋機、自動炒燉鍋及全港首部自動擺盤機等。自動擺盤機每小時最多可處理25架手推餐車，應付到國泰航班每日三分之一嘅餐膳需求。國泰話呀，先進機器可簡化人手兼減低食物接觸細菌嘅機會。<br>國泰頭等艙仲可以食到厚切西冷牛扒，兼揀幾成熟，廚師會喺空中廚房下廚，將西冷扒煎至半生熟後急凍上機，再由空中服務員按乘客要求加熱。</p></body></html>