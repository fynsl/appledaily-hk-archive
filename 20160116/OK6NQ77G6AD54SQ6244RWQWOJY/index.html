<html><header><meta charset="utf-8"><title>毛記主播晒冷　敢言新一代黃慘盈玩過亞視</title></header><body><h1>毛記主播晒冷　敢言新一代<br>黃慘盈玩過亞視</h1><p>黃慘盈受訪時不下一次多謝林日曦。「多謝老細，我喺房出面等佢哋決定我嘅毛記身份，唔使幾分鐘，佢哋行出嚟就話『你就做黃慘盈啦』，老細有能力包裝我哋呢班素人畀人認識。佢（林日曦）雖然表情欠奉，但其實個人好warm，記得分獎禮開騷前，個個腳都震，佢走埋嚟last briefing我哋：『你哋唔使咁緊張喎，錯咗咪錯咗，有乜大不了。』」<br>慘盈未入毛記前，N年前試過參加「亞洲星光大道」比賽，亦試過做舞台劇，雖然有旺盛表演慾，但就諗都冇諗過參加無綫藝員訓練班：「講真你冇background又唔係大戶人家，TVB點會用你？發展機會咁細，你仲會唔會嘥時間？」<br><br>真名：真．Jessica Lee（23歲）<br><br>毛孩之前身：國泰空姐<br><br>毛孩之育成：幫毛記拍M記廣告，得三位老細賞識入行<br><br>毛孩之特色：每日新聞時段都要對住鏡頭喊一次</p></body></html>