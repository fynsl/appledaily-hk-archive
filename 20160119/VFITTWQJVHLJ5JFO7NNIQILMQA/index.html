<html><header><meta charset="utf-8"><title>【馮仁昭四圍超】何嘉莉被囝囝催生仔</title></header><body><h1>【馮仁昭四圍超】<br>何嘉莉被囝囝催生仔</h1><p>何嘉莉噚日喺會展出席時裝展，婚後首次出席公開活動嘅佢，話因為一直忙工作，所以未同老公正式去度蜜月。講到今次再婚好低調，何嘉莉就話自己向來都係低調：「第一次結婚仲低調，今次都有記者到。」問到會唔會再造人？何嘉莉就話一切隨緣：「都想囝囝有個伴，個仔都成日催我話想要細佬妹，但佢又唔知佢阿媽年紀大唔係咁易生。」<br>撰文：馮仁昭</p></body></html>