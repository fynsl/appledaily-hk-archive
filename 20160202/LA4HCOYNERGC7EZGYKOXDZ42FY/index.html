<html><header><meta charset="utf-8"><title>【專題籽】拜年唔打牌　鬼佬教你玩boardgame</title></header><body><h1>【專題籽】拜年唔打牌　鬼佬教你玩boardgame</h1><p>【專題籽：港情講趣】<br>拜年一怕對住姨媽姑姐你眼望我眼；二怕話題圍繞談婚論嫁。上樓cafe「空中棋園」鬼佬老闆John話，新年玩boardgame既能打破以上困境，也不怕dead air尷尬，並推介三隻簡單遊戲，好過打麻雀咁話喎。</p><p>首選唔使用腦 </p><p>記者請來一對boardgame發燒友情侶Iris及Terry試玩John的推介之選，John話新年最忌玩太複雜的boardgame，講解得耐又玩太耐，教得來可能年都拜完。他嚴選的三款遊戲都以快和好玩為主，即使屬策略性遊戲，也比一般多關卡的boardgame易上手，總之，唔使點用腦，務求大家有得玩，有得笑，熱熱鬧鬧。</p><p>《小矮人七仔》 老少咸宜擲骰仔　</p><p>【難度】<br>★☆☆☆☆<br>【玩家人數】<br>2至7人</p><p>【玩法】</p><p>【記者推介】<br>自問沒甚麼玩 boardgame智慧，所以手到拿來的遊戲最合我心水。擲骰仔簡單得來又容易玩完一鋪，不怕越玩越悶。</p><p>《Bucket King 3D》 摧毀金字塔 </p><p>【難 度】<br>★★☆☆☆<br>【玩家人數】<br>4至5 人</p><p>【玩法】</p><p>《Machi Koro》 簡易版大富翁    </p><p>【難 度】<br>★★★☆☆<br>【玩家人數】<br>4 人</p><p>【玩法】</p><p>玩家心聲</p><p>Terry：「三隻game都好玩過癮，新年玩boardgame鬥智鬥力，好過打麻雀傷和氣。尤其新年拜年見到唔太熟絡的親戚朋友，一齊玩可以藉此認識對方，冇咁尷尬。當玩到需要策略嘅遊戲，就會見到有啲親戚好有料到。」</p><p>Iris：「三隻game都簡單易玩，短時間就玩完一局，唔使花半小時解釋玩法，新年同親朋戚友gathering，多一種活動選擇。」</p><p>John：「推介《Machi Koro》，平時好多boardgame 都要輪流等人出牌，未到你嗰陣就發住夢等，但呢隻game必須望實每個玩家嘅每個行動，因為每人出牌同買賣都會影響自己拎到幾多錢，參與性更大，可以玩足全程。」</p><p>空中棋園<br>灣仔軒尼詩道99號彰顯大廈11樓<br><br>記者：王秋婷<br>攝影：陳永威<br>編輯：陳漢榮<br>美術：黃創泰</p></body></html>