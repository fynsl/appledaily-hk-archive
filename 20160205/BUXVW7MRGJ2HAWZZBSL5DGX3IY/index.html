<html><header><meta charset="utf-8"><title>落手落腳整賀年美食欣宜王宗堯炸角仔脹卜卜</title></header><body><h1>落手落腳整賀年美食<br>欣宜王宗堯炸角仔脹卜卜</h1><p>王宗堯、鄭欣宜、張建聲和陳詩慧去年各自在事業上都取得不錯成績，趁着農曆新年將至，大家決定找導師教授如何製作應節食品，不過他們平日甚少下廚，在導師鄭慧芳（Lilian）面前顯得雞手鴨腳，笑料百出，他們四人先開始製作其中一種最傳統的賀年小食角仔，整角仔材料要有麵粉、豬油、沙糖、花生，眾人首先將麵粉搓成所需的形狀，然後逐個將餡料包成角仔模樣。</p><p>學煮簡易麒麟雞飯</p><p>不過大家的「包功」參差，尤其是張建聲，他可以將角仔變成意大利雲吞般模樣。幾經辛苦終於將所有材料包好，就由宗堯和建聲兩位男士負責將角仔放落鑊炸慢火炸十二分鐘，香脆美味的角仔終於完成。<br>小食完成後尚有一味主菜「麒麟雞飯」，所需材料包括新鮮雞件、冬菇和臘腸。首先由男士將所有材料切片，欣宜和詩慧則負責將生米煮成熟飯。待飯煮到半熟再將材料放入煲內繼續煮，耐心等候多十至二十分鐘「麒麟雞飯」就大功告成。<br>事實上四人內只有宗堯和欣宜算略懂下廚，對於賀年食品，欣宜稱：「最記得婆婆煮嘅家鄉菜，喺一個湯窩入面有蛋角、粉絲、雪菜同埋冬菇，好似有金條又帶元寶咁。」而宗堯更憶講述小時候幫媽媽整年糕蘿蔔糕的片段：「整完要幫手派，但有好多派唔晒要我食晒。」<br>此外，他們前晚亦有出席公司在金鐘舉行的四周年晚宴兼分獎典禮，宗堯的女友黎紀君（Christy）奪得「最乖女主角」獎，今次是兩人首次同台，宗堯說：「Christy喺我心目中雖然未必係最乖，但佢係我最錫嘅人，我哋拍咗拖幾個月，又照顧我啲貓貓，佢係好努力嘅，相信佢會越嚟越乖。」<br>採訪：曹家誠<br>攝影：仇志德<br>場地及導師提供：煤氣烹飪中心</p></body></html>