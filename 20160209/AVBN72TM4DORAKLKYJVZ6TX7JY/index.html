<html><header><meta charset="utf-8"><title>蘋果生肖女郎</title></header><body><h1>蘋果生肖女郎</h1><p>十二生肖女郎今日輪到鼠、牛、虎、兔四個生肖，原來牛女周秀娜今年大利姻緣，她雖然不迷信，但獲悉猴年感情上有新轉機即瞪大眼說：「今年幾想拍拖，希望搵到夾嘅另一半。」娜姐表示再揀男友，一定會待感情穩定才公開，即使現在有裙下之臣，但娜姐堅決不肯洩露誰較有機會：「唔好講有幾多個，總之有啲幾好，我唔畀得貼士，怕講咗有啲朋友都冇得做。」</p><p>鄭融唔急結婚</p><p>身形嬌小、肖鼠的鄭融今年運程有利有弊，鄭融笑指自己不迷信，但聽到今年有橫財運即表示可小賭怡情。她與外籍男友拍拖近五年，有指姻緣會更進一步，她反問：「促成結婚好事近？我同男友暫時都未有呢個感覺住，呢啲唔逼得，逼逼吓可能會走。我媽媽有同男友講笑快啲娶咗我，唔好搞住晒。」<br>今年29歲的顏子菲生肖屬虎，仍是單身的子菲笑說：「前年有個相士話我29歲會有幾好嘅姻緣，我3月生日就30歲，即係仲有兩個月時間，唔知實唔實現到。」不過子菲要求極高，希望另一半有顏爸爸6呎高兼全能運動員的優點，她說：「我成日笑媽咪好lucky，好似將我嘅姻緣運都攞晒。」<br>兔女唐紫睿（Hazel）來年桃花旺，去年Hazel參加女子MMA真人騷，結果打出一條生路，由性感女星轉型做一個武打演員，Hazel開心迎接猴年，她說：「新一年新開始，未來公司有新安排畀我，可以轉型做打女喇！用另一個形象示人，今年希望年頭快啲完成個賽事，可以專心鑽研吓演戲。」</p><p>【牛】來運轉：周秀娜</p><p>【財運】今年財運唔錯，正財同橫財都有利，甚至有機會中獎<br>【感情】人緣會有改善，但要小心唔好太易信人，如果感情去年有變，今年會有新轉機<br>【健康】身體抵抗力較差，會多病痛<br>【事業】今年要記住忍耐，即使工作順利亦要收斂，有機會轉工及創業<br>記者：比華利<br>攝影：林德雄<br>服裝提供：JOURDEN<br>場地提供：FOVEA</p><p>福【鼠】臨門：鄭融</p><p>【財運】橫財會較正財佳，但要小心投資<br>【感情】大利感情事，已婚者會更上一層樓，未婚者亦有所增進<br>【健康】小病在所難免，女士要留意婦女病，男士就小心有水險<br>【事業】今年都有升遷，但要小心不宜遠赴外地工作<br>記者：卓寶花<br>攝影：陳志嵐<br>場地提供：Day Off Cafe</p><p>【兔】氣揚眉：Hazel</p><p>【財運】女性會較易發財，男性就要小心高風險<br>【感情】今年人緣會比較旺，單身兔仔兔女有機會覓得有緣人，不過都要小心遭人陷害<br>【健康】要注意身體，小心腸胃<br>【事業】會有少少阻滯，但就適宜創業，就算係打工都會喺今年有出人頭地嘅機會<br>記者：楊潔雯<br>攝影：林德雄<br>飾物：noveltylane.com</p><p>虎【虎】生威：顏子菲</p><p>【財運】要小心理財，量入為出，因為今年有破財危機<br>【感情】桃花旺盛，會有好多機會結識異性，但同時又會招惹是非<br>【健康】不要讓自己有太大壓力，以免精神緊張，可出門散心化解<br>【事業】波動會較大，但凡事向好方向想，為未來多籌謀<br>記者：小米<br>攝影：陳順禎<br>髮型：Van Chan @ BrunBlonde Grand Hyatt<br>場地提供：Habitat</p></body></html>