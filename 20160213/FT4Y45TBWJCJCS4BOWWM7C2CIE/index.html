<html><header><meta charset="utf-8"><title>【影人影事】邪神Loki新作　高樓內的殺戮</title></header><body><h1>【影人影事】邪神Loki新作　高樓內的殺戮</h1><p>據非正式統計，好多女仔睇《雷神》都為了「邪神Loki」湯赫度斯頓(Tom Hiddleston)，多過「雷神Thor」基斯咸斯禾夫(Chris Hemsworth)。他邪惡得來帶兩分嬌羞，真係好可愛。《雷神3》要明年才上映，粉絲要止渴，可以期待較小規模的製作，例如英國科幻小說改編的電影《High-Rise》。電影最近釋出正式預告，劇情看來觸目驚心。</p><p>此片由Kill List導演Ben Wheatley執導，改編自J. G. Ballard 1975 年出版的小說。故事發生在非常時尚的的摩天大樓內，背景是70 年代。大樓乜都有，學校、泳池、超市等，一副自給自足的模樣，表面風光。世事當然不會如斯美好，封閉生態令居民變臉，不同樓層演變成不同階級，道德淪喪，最後殺戮不斷。<br><br>Tom Hiddleston本身是舞台劇演員，愛演莎劇，英國口音好鬼好聽。向來覺得他演古裝一流，今次時裝造型一樣冧女觀眾，預告片看到他只用毛巾輕掩重要部位，喂，睇人定睇戲o架妳？（掩面逃跑）<br></p><p>記者：葉青霞<br>資料來源：IMDb<br><br>預告片：<br> https://www.youtube.com/watch?v=LKPghZ5cc_E </p></body></html>