<html><header><meta charset="utf-8"><title>【一周必看】拜年齊唱《串燒689》</title></header><body><h1>【一周必看】<br>拜年齊唱《串燒689》</h1><p>年又過年，共慶歡樂年年。係，又係時候畀呢類賀年歌洗腦。唔想咁old school？<br>Twins有首《孖寶668》，而我哋都有首《串燒689》，不過內容同689無關嘅。<br><br>《吵鬧年年》（原曲：《歡樂年年》）<br>作曲：江南<br>你聽鑼鼓響一片媽聲送舊年<br>你看大眾心抖顫較腳念浮現<br>喧嘩聲打鬧聲吵過吳克儉<br>齊聲恭祝你再見孤獨年<br><br>《麻煩到》（原曲：《財神到》）<br>作曲：許冠傑<br>麻煩到麻煩到開口想收數<br>煩人話煩人話畀雙封正路　<br>煩人到煩人到好走快兩步<br>聽到佢祝福你你要扮豪<br>闔府慶新歲歡笑盈盈<br>無奈你失工作債務強勁<br>又祝你今年輩份榮升<br>早晚加薪封爵錦繡前程<br><br>《利是利是》（原曲：《恭喜恭喜你》）<br>作曲：陳歌辛<br>每條大街小巷每個人的嘴裡<br>見面第一句話就是討壓歲錢<br>利是利是是十皮吖<br>利是利是是十皮<br><br>《吹噓頌獻》（原曲：《新春頌獻》）<br>作曲：古曲<br>年又過年盡晒家檔人前<br>人人戴撈穿金披鑽　交稅好多錢<br>你我齊說謊好多生意<br>全年狂賺錢一於吹噓到下一年<br><br>《煩姑媽》（原曲：《迎春花》）<br>作曲：關聖佑<br>好一個煩姑媽誰人都怕她<br>碰到了煩姑媽全程盤問冇渣拿<br>講真那煩姑媽心地算不差<br>我想見煩姑媽年年團聚一樂也</p></body></html>