<html><header><meta charset="utf-8"><title>體壇拾趣：梅禮賣雪糕健康行先</title></header><body><h1>體壇拾趣：<br>梅禮賣雪糕健康行先</h1><p>想食雪糕又怕肥？梅禮幫到你！呢位28歲網球手職業生涯累積獎金超過4,360萬美元（約3.4億港元），就決定回饋家鄉，投資落五間英國公司度。梅禮可能因為上年扮鬼扮馬賣雪糕後，發現當中有無限商機，其中一間投資嘅就係雪糕公司，要整啲低卡路里雪糕。</p></body></html>