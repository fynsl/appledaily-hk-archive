<html><header><meta charset="utf-8"><title>體壇拾趣：傑志望送三分賀伍健</title></header><body><h1>體壇拾趣：<br>傑志望送三分賀伍健</h1><p>旺角場今晚八點有港超獨腳戲，傑志贏嘅話可以當生日禮物送畀噚日65歲牛一嘅總領隊伍健。傑志近期既要應付本地賽，又有亞協盃，隊長盧均宜就承認有疲態。至於南區上場輸畀黃大仙，但今仗有加拉度復出。兩隊今季四次交手各贏一場和兩場，名副其實五五波。票價為80元，長者同學生票30元。</p></body></html>