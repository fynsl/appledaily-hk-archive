<html><header><meta charset="utf-8"><title>【男女之間】溝女必勝五招　專家教你傳短訊絕招</title></header><body><h1>【男女之間】溝女必勝五招　專家教你傳短訊絕招</h1><p>現在談情多用whatsApp或者Facebook messager，所以掌握傳短訊的技巧絕對會大大加分！想在約心儀對象出街時得心應手，就要參考由專門研究現代愛情的美國著名社會學家Eric Klinenberg分享的五招。</p><p>1.不要再用「Hi」、「Hey」這些冇內容的開場白<br>你期望對方回復你甚麼？Hi？既然對人有意思，就應該花多少少心機，想個較有誠意的開場白，不旨在令對方「wow」一聲，但至少要讓人想應你機。<br><br>2.開場時最好提及對方名字<br>最緊要顯示你記得對方，不妨提一提你們之前的互動，簡單如：「Hey Sarah！上次喺阿Sam度玩完，第二日你有冇頭痛呀？」便可。當然，如果可以幽默點就更好。<br> <br>3.避免千字文<br>就算是老朋友，見到長篇大論都會覺得有壓力，更何況是新相識，簡單幾句就足夠，做個friend啫，casual啲！<br> <br>4.表明你想約對方去哪裏<br>食飯？睇戲？行山？定飲嘢？其實去哪裏都不要緊，但你一定要做定功課，計劃行程，如果能投其所好，對方應約的機會都會大大增加。<br><br>5.讓對方揀時間<br>想提升對方赴約的機會，最好就先問人甚麼時候有空，由你去遷就，那就萬無一失。<br><br>當然，如果你約幾多次，對方都推說沒有空，咁你就知乜事啦，千萬不要再死纏，否則逼到對方block你就無謂啦。<br><br>記者：陳倢<br>資料來源：Business Insider</p></body></html>