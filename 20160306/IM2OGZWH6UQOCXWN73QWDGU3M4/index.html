<html><header><meta charset="utf-8"><title>【旅遊籽】最求其Airbnb　停車場放張床租$68</title></header><body><h1>【旅遊籽】最求其Airbnb　停車場放張床租$68</h1><p>以前去旅行住酒店，理所當然，但不少酒店房間都粉飾得一式一樣，找不到當地文化特色，拉下窗簾，甚至會分不清你這剎那在何方，難怪越來越多人轉投B&amp;B懷抱，為了慳錢之餘，更多了一份到此一遊的實在感覺。</p><p>英國倫敦一位「房東」唔知認真定搞笑，將簡單的傢具放在停車場外的空地上，上載至Airbnb作出租之用，簡介為「公共空間內的私人房間」，提供免費泊車、歡迎各種寵物、齊備日用品等，每晚盛惠$68。你凈係畀張床人哋，加個無實際用途的書架和床頭櫃，叫人情何以堪。好彩Airbnb都醒目，立刻聯絡「房東」要剔除這間待租的「房間」，因為條件都唔達標，仲提醒「房東」下次要搵一個有四面牆、有食水供應及私隱度更高的地方出租。但其實，認真問，$68一晚住倫敦，真係有得租，你租唔租？</p><p>記者：盧懿靜</p></body></html>