<html><header><meta charset="utf-8"><title>趙勁皓廣州買樓賀28歲</title></header><body><h1>趙勁皓廣州買樓賀28歲</h1><p>盧頌之（DaDa）的大隻仔男友趙勁皓（阿King）大前日28歲牛一，壽星仔竟在廣州置業，買下萬科雲城一層複式洋房給自己做生日禮物。<br>阿King與朋友合股今年初在廣州開佔地12萬呎的體育館，他未來主打廣州巿場，所以選中樓盤即扑槌，他昨透過We Chat回覆：「噚日去咗睇，覺得好買咗，間屋係複式，下層450呎，上層250呎，約100萬人仔，佢係樓花，出年收樓，地段好方便。」<br>阿King擅於做生意多於幕前，現經營食肆、健身院和體育館的業務，講到女友DaDa經過醉駕事件變乖，阿King也說：「佢𠵱家返緊工，嚟緊會讀室內設計，都算乖咗好多。」<br>採訪：楊定</p></body></html>