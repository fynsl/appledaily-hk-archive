<html><header><meta charset="utf-8"><title>【港女衣學】星期五又凍番　跟潮星着5大抗寒潮褸</title></header><body><h1>【港女衣學】星期五又凍番　跟潮星着5大抗寒潮褸</h1><p>天文台預告本周末氣溫回落至攝氏10至13度，加上微微雨，雖然未至於又落「小冰丸」但相信都會凍得牙震震。要應付呢個寒流又想保持時尚打扮，大家不妨跟歐美同日韓潮星着出搶眼打扮，要襟襯又抗寒？其實唔難。</p><p>一、過膝大褸<br>2015秋冬過膝大褸興起，唔止韓潮勁buy，歐美代表亦有靚媽名模Miranda Kerr力撐。<br><br>二、MA-1軍褸<br>MA-1本身係設計畀美國空軍用，雙層尼龍夾有雙面羊毛，現時多數轉用合成纖維，真係聽到都暖，仲係近兩季嘅must have item之一。<br><br>三、皮褸<br>Biker、Bomber、Aviator等皮褸款絕對長青，揀啱心水剪裁同保持得好，分分鐘着到十幾年，最緊要係乜？擋風又易襯吖嘛！<br><br>四、斗篷外套<br>唔少人覺得斗篷款容易着得人大份又難襯，其實揀斗篷外套可以修飾身形，入面着多幾件衫都仲得，又暖又易carry。<br><br>五、乾濕褸<br>要抵擋潮濕冷天氣，點少得經典英倫乾濕褸？剪裁好嘅乾濕褸，仲可以令人變身紳士淑女！<br><br>查詢：<br>(a) H&amp;M 銅鑼灣百德新街恒隆中心地下至3樓 <br>(b) Dark EviL from Bauhaus 旺角新世紀廣場2樓241號舖<br>(c) izzue 銅鑼灣希慎道1號G2號舖<br>(d) COS 中環皇后大道中74號地下<br>(e) Uniqlo 香港銅鑼灣波斯富街99號利舞臺地舖、地庫一及二層<br><br>記者：黃樂雯</p></body></html>