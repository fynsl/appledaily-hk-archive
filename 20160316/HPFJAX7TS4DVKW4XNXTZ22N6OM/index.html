<html><header><meta charset="utf-8"><title>關心妍等閉關安胎</title></header><body><h1>關心妍等閉關安胎</h1><p>關心妍（Jade）昨天於炮台山出席雜誌頒獎禮，懷孕5個月的Jade穿上4吋高踭鞋，上圍明顯升cup， 她說：「我驚唔着高踭鞋會唔識行，都要向屋企人申請。」 Jade透露月尾才知道BB性別，自己希望是女兒，而她完成手頭上的工作，下月便開始閉關養胎，她說：「剩番4個月，冇乜特別會留喺屋企。」</p><p>提到改名，Jade表示要跟族譜：「係要跟個榮字，楊榮乜，改一個字都比較易。𠵱家開始感受到佢踢我，之前睇慧嫻演唱會，返到屋企都未肯收手。」而Jade陀B時經常出席慈善活動，她說：「今日會攞慈善之星獎，未出世就帶佢做義工，希望佢係一個善良、幫到人嘅小朋友。」<br>採訪：羅慧敏<br>攝影：陳順禎</p></body></html>