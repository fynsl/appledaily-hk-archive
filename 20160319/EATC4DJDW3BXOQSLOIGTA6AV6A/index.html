<html><header><meta charset="utf-8"><title>花絮：又要撲飛真係誇張</title></header><body><h1>花絮：又要撲飛真係誇張</h1><p>香港首支職業籃球隊東方嘅魅力真係沒法擋，繼第一場同永倫大戰掀起撲飛潮，噚日鬥南青都有人為咗買飛，晏晝點幾鐘就到場排隊（圖）。三點去到嘅陳生（小圖）就話上場買唔到飛，所以今次就選擇早啲到，仲話從來都冇試過咁誇張喎！</p></body></html>