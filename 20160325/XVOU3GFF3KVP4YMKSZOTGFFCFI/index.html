<html><header><meta charset="utf-8"><title>【男女之間】九件事　證明另一半仍然愛死你</title></header><body><h1>【男女之間】九件事　證明另一半仍然愛死你</h1><p>拍拖或結婚久了，激情易乾塘。The Huffington Post早前調查如膠似漆、長年打風打唔甩的情侶，歸納出對方仍非常愛自己的九個憑證。以下九件事，如果另一半仍然會對你咁做，恭喜你，佢仍然勁愛你。</p><p>1. 大庭廣眾仍然拖實你<br>他在人前拖你的手，證明他想別人知你倆的關係。<br><br>2.  無啦啦攬住你<br>經過那些年，佢仍然忽然給你一個驚喜，證明他重視你。<br><br>3. 讓個電視遙控器畀你<br>睇乜，由你話事喎。西甲英超包青天姊妹淘都忽然好睇咗。<br><br>4. 叫你暱稱<br>BB豬好肉麻，肉麻都仲叫得出，佢困死在你五指山啦！<br><br>5. 去超市會記得買你喜歡的零食<br>搞掂對方個胃，融化佢個心。燒雞味薯片係鹹，但食落甜嘅喂。<br><br>6. 工作中仍會打畀你<br>做緊正經事都掛住你，仲有乜好質疑。<br><br>7. 仍然會同你講早晨<br>即係佢仍然好重視每朝起身見到你。<br><br>8. 同一款食物，食過N次，仍會讚你好手勢<br>要長期維持美滿關係，表達欣賞好重要。每次煮完佢都好似第一次食咁驚喜，煮嗰個都落多兩錢肉緊啦！<br><br>9. 當你想說話，佢會把注意力集中你身上<br>兩人交談視線無離開過電話，梗係唔合格啦，對方肯放低電話望實你，唔愛你點做到？<br><br>記者：葉青霞<br>資料來源：The Huffington Post</p></body></html>