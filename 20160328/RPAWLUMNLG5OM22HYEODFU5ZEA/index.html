<html><header><meta charset="utf-8"><title>睇好春夏白只贏金像新人蘇麗珊J.Arie自封敗將</title></header><body><h1>睇好春夏白只贏金像新人<br>蘇麗珊J.Arie自封敗將</h1><p>【第35屆香港電影金像獎新演員篇】影壇年度盛事《第35屆香港電影金像獎》頒獎典禮將於下周日舉行，本報將一連6日推出各獎項參選人的專題訪問。首先登場的是角逐最佳新人獎的蘇麗珊及雷琛瑜（J.Arie）。23歲的蘇麗珊憑處女電影《哪一天我們會飛》中的清新自然演繹爭最佳新演員，但她坦言自己未必能在金像獎成功突圍。看了四位對手的電影，蘇麗珊最愛《踏血尋梅》：「白只同春夏做得好好，我只係好彩入到圍。」問她看好誰獲獎？她說：「好難揀，我可能會揀春夏，自己一路睇戲會諗點做佢嘅角色，佢感覺捉得好精準。」</p><p>多謝游學修</p><p>蘇麗珊指若落敗，應該不會哭：「𠵱家有心理準備，到時攞唔到唔會失望。」如果幸運獲獎，蘇麗珊要多謝黃修平、陳心遙和泰迪羅賓，當然還有男友游學修：「嗰陣我哋仲係friend，上年我去美國進修戲劇，好猶豫不斷問身邊人去唔去好？大部份人叫我唔好去，一來好嘥錢好貴，將來做唔做到演員都唔知，我直接打畀佢問意見，佢好支持、畀好大動力我。」</p><p>碩士扮爛口</p><p>至於憑《死開啲啦》中的粗口爛舌港女角色角逐新演員獎，26歲的J.Arie，畢業於傳統名校，大學讀法律，卻因在面試時同監製林家棟「爆粗」而獲此機會：「第二次見家棟時問我識唔識講粗口，我話會同相熟嘅音樂人講，跟住就用粗口對答，佢話『你啲粗口都master級喎』。」從小就想演戲的J.Arie今次圓夢，但她沒想過獲獎，她認為今次的對手白只和春夏都實力強橫，但她指若真的能捧獎，會感謝師傅家棟，因為從未諗過演戲係咁豁出去。」<br>採訪：余燕儀、何永寧</p><p>蘇麗珊<br>場地：Habitat（皇室堡）　服裝：MOUSSY<br>J.Arie<br>化妝：Frances Ho of Jessicachan make-up<br>髮型：Kenki of Queen's Private I</p><p>【最佳新演員提名名單】</p><p>雷琛瑜《死開啲啦》<br>蔡思貝《陀地驅魔人》<br>蘇麗珊《哪一天我們會飛》</p><p>白只《踏血尋梅》</p><p>春夏《踏血尋梅》</p></body></html>