<html><header><meta charset="utf-8"><title>【馮仁昭四圍超】撒貝寧老婆似Taylor</title></header><body><h1>【馮仁昭四圍超】<br>撒貝寧老婆似Taylor</h1><p>章子怡前度、央視主持撒貝寧噚日同外籍女友李白喺北京領證結婚，兩人拍拖一年即閃婚，唔少網友大跌眼鏡，又覺得李白嘅樣子似美國樂壇小天后Taylor Swift（小圖），更有網友抵死留言：「謝謝章小姐不嫁之恩……」李白以前係中外音樂人組成嘅五洲唱響樂團成員，2008年退出後喺內地轉行做英文老師。<br>撰文：馮仁昭</p></body></html>