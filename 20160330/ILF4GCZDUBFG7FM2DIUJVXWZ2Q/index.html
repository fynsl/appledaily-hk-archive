<html><header><meta charset="utf-8"><title>【iOS9.3】更新後網頁連結開唔到　點算好？</title></header><body><h1>【iOS9.3】更新後網頁連結開唔到　點算好？</h1><p>網絡上會稱呼一公佈就更新系統嘅用家做「死士」，無他，就算beta測試幾耐，iOS、Android每次更新都無可避免地有小問題和bugs。iOS 9.3發佈不久，已因5s等舊型號機出現死機「變磚」報告而一度停止舊機升級，近日就有用家指出更新後無法打開網站連結，無論是app入面開link，如Whatsapp、Facebook、蘋果日報；或是網頁內，如開Safari用Google的搜尋結果，所有超連結都開唔到。<br><br>暫時仍未知原因，新機6s、6s Plus都有用家中招報告。網站OS X Daily就列舉咗幾個急救辦法：<br>1.同時按Home掣和開關掣做一次hard reboot<br>2.清除Safari的瀏覽記錄及網站資料<br>3.在「設定」&gt;Safari內關掉JavaScript。<br><br>不過有用家做齊呢類急救功夫都好唔返，相信要等到官方更新先可以根治問題。<br><br>記者：司徒港燊</p></body></html>