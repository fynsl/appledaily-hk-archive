<html><header><meta charset="utf-8"><title>減肥無難度拆解五大失敗原因</title></header><body><h1>減肥無難度<br>拆解五大失敗原因</h1><p>減肥是不少女士的終生事業，但減肥失敗又變成「常態」，究竟是意志唔夠堅定，抑或用錯方法，導致體重有上無落？註冊營養師鍾素珊(Susan)表示，控制體重為一場持久戰，市民不宜採用極端的地獄減肥方法，否則損害健康。找適合自己的飲食方法及個人化餐單，比照抄明星餐單Keep Fit更有效、更持久。Susan以下拆解常見五大減肥失敗原因，教你正確減肥的致勝之道，令KO脂肪無難度。<br> <br>記者：梁麗兒<br> <br>【1.過度節食】<br>過度節食為地獄式減肥的常用方法，相信不少女生都試過。但原來吃得太少、即卡路里攝取不足，例如每日只吃1,000千卡的熱量，身體會因要「慳住駛」而轉用「慳電模式」，自動減低代謝率，變相減慢了燃燒脂肪的速度，令減肥變艱難。吃得太少不但可致營養不良，還可致蛋白質不足，令肌肉流失，同樣會減慢減肥速度。減肥都講求均衡飲食，才會減得健康。<br> <br>【2.餐單太單調】<br>網上流傳的明星餐單往往被追捧，但有幾多人可以長時間跟足？食物種類太少、太局限的減肥餐單，容易令人厭倦，打擊減肥意志，也是減肥失敗的主因。單一減肥方法例如西柚減肥，或只吃沙律蔬菜減肥，也會導致營養不良及疲倦，影響免疫力及工作能力，結果得不償失。搵營養師或健身教練，設計啱自己的減肥方法，才有助持久減肥。<br> <br>【3.唔食早餐】<br>朝早起床是血糖最低、最需要能量的時候，此時進食早餐，猶如幫身體「開機」，可提高全日的新陳代謝，有助身體燃燒脂肪，故減肥者必須吃早餐，想食得輕盈一點，可考慮吃五穀麥片配1杯脫脂奶，或吃火腿通粉配1杯走糖熱檸茶。<br> <br>【4.食無定時】<br>食無定時是減肥大忌，原來當身體「捱餓」，血糖水平會下降，令情緒變得不穩定，較難控制食慾，導致有機會作出錯誤選擇。「肚餓嘅人行過快餐店，聞到炸薯條、炸雞脾嘅香味，都會被吸引去買」，太餓會傾向選擇高熱量、高脂肪的食物，甚至食多咗，最後恨錯難返。<br> <br>【5.唔做運動】<br>減肥不可偷懶，更不要幻想「齋坐」可以瘦。減肥要配合運動，才可以事半功倍，其中帶氧運動有助燃燒脂肪，力量訓練則可增加身體的肌肉，有助提高新陳代謝，幫助減磅，故一邊控制飲食、一邊做運動是減肥不可缺少。運動同時可增強免疫力及改善心肺功能，令人瘦得健康。<br> <br>Susan提醒肥胖人士減肥不能操之過急，宜循序漸進，讓身體逐步適應，建議每星期減1至2磅做起，逐步控制體重。以「健康著想」作出發點或長期目標，較能持續，建議不要亂試坊間流傳的減肥餐單，最好找專業人士幫手，度身訂造個人化的減肥方法，例如進行身體成份測試(Body composition test)，若發現身體的肌肉不足，或要配合更多運動及適量蛋白質攝取，增加肌肉，以幫助減肥。另設計配合自己生活方式的餐單，學習外出飲食的技巧，讓控制體重無難度。</p></body></html>