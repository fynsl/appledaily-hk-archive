<html><header><meta charset="utf-8"><title>隔牆有耳：廉航「和式新機」一日限定 - 李八方</title></header><body><h1>隔牆有耳：<br>廉航「和式新機」一日限定 - 李八方</h1><p>八方奉勸各位，愚人節睇新聞報道，必須格外留神。好似Peach樂桃航空咁吖，噚日喺facebook公佈新一輪促銷活動，聲稱開發咗世界首創嘅「機內採用和式榻榻米地板的和室形式航機」，可以畀乘客以跪坐形式乘坐航機喎。<br>fb頭一句咁講︰「Peach和式客機隆重登場」，並附有介紹新航機嘅短片（圖），入面講到明，希望海外旅客能夠更深入了解日本文化之美，等旅客從乘機一刻起，就已經能夠體驗道地嘅日本和式風情，仲話全榻榻米鋪設能有更寬敞嘅搭乘空間，令空中旅程更加舒適，甚至.....可以選擇「足浴」座位㖭呀！<br>聽埋短片結尾講咗句京都方言：OOKINI（謝謝），大家係咪心郁郁？可惜吖，網頁最後溫馨提示：「別忘了今天是愚人節喔」。果真，認真就輸了。</p></body></html>