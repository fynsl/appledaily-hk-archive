<html><header><meta charset="utf-8"><title>十年熱 - 陳也</title></header><body><h1>十年熱 - 陳也</h1><p>十年，沸沸揚揚，最佳電影議題，能維持十天已經了不起。十年不但耐力強，還挾着以環球時報為核心的黨喉舌另類的「推廣」，電影老闆尖酸的「背書」，十年，很可能一直成為話題，三年七年十年一直炒熱下去，天然保溫至2047，不用竊聽，不會涼。<br>十年得獎，再拍另一個十年？唔使叫曾俊華寫影評，看李波這套「以自己方式乜乜乜」的誇張爛戲，超現實到呢，有時真係忍唔住笑。黨喉舌做足宣傳，吹捧強力部門做導演的迷幻黨片，無敵！嚟緊另一個十年，香港一定無真普選，一定會有十款變種男主角李波，西環，年年有戲！<br>崩口人忌崩口碗，政治綁架了專業誰說的？一聽見綁架，人大無得縮，埋位做嘢，反問：有咩證據又屈公安呀？邊位叫做專業？金像獎五子，有冇外國護照先？有冇坐過洗頭艇？唔通返鄉下拜山都算政治綁架？<br>十年，不是十億，巴拿馬名人政要的離岸戶口曝光，跟匯豐拒絕黃之鋒和周庭聯名開戶，有乜聯想？問吓閒閒地擁有銅鑼灣N個吉舖的闊佬。</p></body></html>