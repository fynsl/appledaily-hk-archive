<html><header><meta charset="utf-8"><title>女神tea time：潮人股份快將誕生 - Fifi</title></header><body><h1>女神tea time：潮人股份快將誕生 - Fifi</h1><p>港股近來完全無焦點，索性喺新股搵有咩得意嘢。話說下星期一有隻新股配股上市，叫HYPEBEAST（8359）。如果你唔識佢，只能說你唔夠潮。當《蘋果》個fb有180萬like已經叫好多，呢間HYPEBEAST fb like數有超過200萬，你就知你唔可以睇少佢。<br>潮網之中，HYPEBEAST敢認第二，冇人敢認第一。網站於2008年獲《時代雜誌》選為50個最佳網站之一。網上睇報道成日以「美國網上雜誌」形容HYPEBEAST，但實情公司以香港為基地。創辦人港人馬柏榮，更加係正宗潮人一名。<br><br>睇到呢度，就應該了解到，HYPEBEAST貴為國際潮流指標網站，呢隻股唔睇得小。咁睇埋佢業務係做咩，除咗傳統嘅廣告收益外，另外就係電子商務，簡單講做網購平台HBX。HBX最鍾意就係同品牌合作，目前合作品牌有成300個之多，好似不時都會推Adidas限量波鞋，之前搶到爆嘅NMD都有得抽！真正做到OTO！<br>雖然至去年9月底盈利只係705.9萬，按年增17%。不過隻股勝在國際知名度高，以發售價中位數0.13元，淨集資2,970萬銀，實有唔少基金吼實，大家可以多加留意。<br><br>Fifi<br> http://www.facebook.com/lovefrystock <br>本欄逢周四刊出</p></body></html>