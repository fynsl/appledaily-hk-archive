<html><header><meta charset="utf-8"><title>宋仲基受槍傷入院喬妹大感驚慌</title></header><body><h1>宋仲基受槍傷入院<br>喬妹大感驚慌</h1><p>宋仲基、宋慧喬主演嘅KBS人氣劇《太陽的後裔》昨晚播第13集，承接上一集，講到女醫生姜暮煙（宋慧喬飾）同軍官劉時鎮（宋仲基飾）嘅感情已十分穩定，兩人亦終於離開烏魯克，暮煙返回韓國，暮煙先行回到海星醫院獲理事長等人歡迎，更被好友追問係唔係戀愛中。<br><br>暮煙和時鎮通話，時鎮問佢有冇掛住佢，暮煙話打算辭職，另開業，暮煙問時鎮搵幾多錢，如果佢失業時鎮可唔可養自己，時鎮起先就扮收唔到電話，之後就話安排暮煙來佢那兒安排一個職位。暮煙拿住辭職信要求辭職，但理事長唔接受，暮煙到銀行打算問貸款問題，此時銀行職員（劉亞仁飾）出場話佢知暮煙借唔到錢，因為如果暮煙唔係醫院工作嘅話就借唔到錢，令暮煙大感激氣。於是只好死死地氣返回向理事長道歉，理事長要佢去急症室做先畀佢繼續做醫生，於是就畀返封辭職信畀暮煙，暮煙於是即刻返工喺急症室開工，冇得再去VIP病房，同埋電視節目。<br><br>之後，劉時鎮、大英等人返回韓國。時鎮更同大英去咗飲酒，仲話要飲足3日，兩人飲咗多支燒酒，開始醉醉地，時鎮望住電話話電話怪怪地，冇人打畀我，暮煙趕到見到醉晒嘅時鎮，仲連暮煙都認唔出，令暮煙好嬲，於是暮煙也一起飲酒，最後二人醉晒返回暮煙屋企，咁啱暮煙嘅媽咪到咗佢屋企，時鎮終於見家長不過佢哋兩個都醉晒，幸好時鎮保持清醒，暮煙媽問佢係唔係做咗虛心事，又話暮煙成日都只留喺醫院工作，時鎮話下次正式拜訪暮煙阿媽。<br><br>今集尾聲，時鎮同大英就當VIP嘅保鑣，大英同時鎮講同明珠分咗手，而此時有一個黑衣人急步行近時鎮佢哋，暮煙喺醫院見到救護車，裡面就正正係受咗槍傷嘅時鎮。</p></body></html>