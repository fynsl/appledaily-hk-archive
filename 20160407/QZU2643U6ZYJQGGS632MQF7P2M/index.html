<html><header><meta charset="utf-8"><title>中環在線：廖秀冬兒子ifc演奏爵士樂 - 李華華</title></header><body><h1>中環在線：廖秀冬兒子<br>ifc演奏爵士樂 - 李華華</h1><p>今時今日經營商場認真唔易，部份要以人氣卡通公仔做招徠，個別就要藝術掛帥。好似中環ifc商場，今年再同前環境運輸及工務局局長廖秀冬嘅寶貝仔，即係「創樂空間」總監蕭偉中（Justin）合作，本月8至24日，逢周五至日、6至7點舉行爵士音樂會。<br>Justin擔任呢個音樂會嘅製作總監，亦會落場演奏40年代嘅爵士音樂。睇番資料，Justin嘅音樂路唔易行，佢同媽咪冬冬細個一樣有讀寫障礙，靠苦學成才，係英國劍橋大學計算機科學碩士，仲喺IT界工作過4年，最終情歸音樂，並於2004年在港創辦「創樂空間」。<br>咪以為有前高官媽媽做後盾，就容易成功，Justin早年試過捱貴租，為增加收入，又要開班教音樂，兼且要為別人婚禮、宴會提供演奏服務，都要辛苦搵錢㗎。</p></body></html>