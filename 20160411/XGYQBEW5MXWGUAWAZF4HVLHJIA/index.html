<html><header><meta charset="utf-8"><title>【港女補課】晒足七日　IG一星期必備Hashtag</title></header><body><h1>【港女補課】晒足七日　IG一星期必備Hashtag</h1><p>呢個世代，無論三歲定八十都梗有位網民喺身邊，識上社交媒體同朋友分享chill爆生活是常識吧？想「呃like」要影張靚相係基本，加埋hashtag可以俾其他媒體用家搜尋到你張相，先至事半功倍。潮流份子原來唔只要識「#ootd」（#outfit of the day，即每日穿搭），網民亦玩食字，由星期一至星期日，套用每日嘅英文字頭玩出專屬標籤，唔係唔用呀？<br><br>星期一：#MCM<br><br>即是Man Crush Monday，顧名思義，者係喺社交媒體分享心儀男生嘅相，但唔好太猴擒玩偷拍呀姊妹們！<br><br>星期二：#TransformationTuesday<br><br>Transformation Tuesday字面解即係「轉變星期二」，唔少人都會趁機分享自己變身前後嘅相，例如瘦身前後、剪髮前後同化妝前後等，幾勵志。<br><br>星期三：#WCW，#WednesdayWisdom<br><br>有得星期一嘅man crush，當然亦要有woman crush，星期三就有Woman Crush Wednesday，齊齊「些牙」令人心心眼嘅女士。除此睇靚女，#WednesdayWisdom都係另一受歡迎標籤，網民最鍾意貼上智慧短語，文青必選。<br><br>星期四：#TBT<br><br>人大了總愛懷念從前，呢個hashtag就啱晒你。全寫Throw Back Thursday嘅#TBT，網民最愛用來標籤以前嘅相，同朋友分享回憶。<br><br>星期五：#FridayFunday<br><br>終於到周末，到星期五當然要大叫一句TGIF（Thanks God it's Friday）！除咗TGIF之外，唔少人放工後都會有一個funny Friday，呢個hashtag專俾人分享興鬆玩樂事。<br><br>星期六/星期日：：#SelfieSaturday、#SelfieSunday<br><br>周末無論同朋友、家人定自己去玩，都會用快門留低美好回憶。冇人幫手揸機要自拍？用呢個hashtag啦！<br><br>記者：黃樂雯</p></body></html>