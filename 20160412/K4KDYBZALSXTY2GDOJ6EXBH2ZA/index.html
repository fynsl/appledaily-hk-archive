<html><header><meta charset="utf-8"><title>【馮仁昭四圍超】趙薇寫文賀女生日</title></header><body><h1>【馮仁昭四圍超】趙薇寫文賀女生日</h1><p>趙薇囡囡小四月噚日5歲生日，佢喺微博貼出母女合照兼寫文送畀囡囡，講笑話如果囡囡生日只係收到篇文應該會扁晒嘴。趙薇又講到13歲時收到哥哥送嘅《唐詩三百首》，哥哥仲好有心思喺尾頁題咗首詩，不過趙薇話：「今天很想給四月寫首詩，還好我不是那款人。那就陪她睡個覺吧！」趙薇仲話今年終於出席到囡囡生日，仲陪佢食咗飯慶祝。<br>撰文：馮仁昭</p></body></html>