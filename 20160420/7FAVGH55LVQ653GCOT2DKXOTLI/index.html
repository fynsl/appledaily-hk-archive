<html><header><meta charset="utf-8"><title>【SAS、SSS、ASA】識唱但唔知係乜　全等三角形唔可以有ASS</title></header><body><h1>【SAS、SSS、ASA】識唱但唔知係乜　全等三角形唔可以有ASS</h1><p>「Side Angle Side～」中學生唱洗腦歌記數學定理網上爆紅，不少人跟住唱，啲Side同Angle似曾相識，但又記唔清係乜。其實首歌唱的SAS、SSS、ASA、AAS係「全等三角形（Congruent Triangle）」的幾個條件。全等三角形指兩個三角型對應的邊和角都完全相等，歌曲中出現的英文字，S(Side)代表對應邊相等，A(Angle)代表對應角相等，而三個英文字也代表了邊和角的位置，例如SAS就是兩條邊再加夾住的角角度都相等，如果不是夾角，而是兩條相鄰邊加非夾角相等就變成ASS，而ASS係唔能夠驗証全等三角形嘅，所以歌詞並無ASS，洗腦歌真係教緊數學，唔係亂咁唱㗎！<br><br>根據維基百科資料，全等三角形有以下五種驗証方法：<br>SSS（Side-Side-Side，邊、邊、邊）：三邊長度相等。<br>SAS（Side-Angle-Side，邊、角、邊）：兩邊，且夾角相等。<br>ASA（Angle-Side-Angle，角、邊、角）：兩角，且夾邊相等。<br>AAS（Angle-Angle-Side，角、角、邊）：兩角，且非夾邊相等。<br>RHS（Right angle-Hypotenuse-Side，直角、斜邊、邊）：在一對直角三角形中，斜邊及另一條直角邊相等。<br><br>又唔好以為S、A亂咁排都可以係全角三角形，以下兩種方法係唔能夠驗證全等三角形：<br>AAA（Angle-Angle-Angle，角、角、角）：三角相等。<br>ASS（Angle-Side-Side，角、邊、邊）：其中一角相等，且非夾角的兩邊相等，RHS為特殊例子的ASS。<br><br>記者：司徒港燊</p></body></html>