<html><header><meta charset="utf-8"><title>衛詩雅收淫褻相</title></header><body><h1>衛詩雅收淫褻相</h1><p>衛詩雅昨日在新蒲崗拍美容品牌廣告，她期望多接拍電影、廣告，儲夠首期置業，近日已經在九龍區四出尋覓樓盤。早前為電影角色剪掉長髮的她說：「演得沉重，連男朋友都唔想見，前後都有成兩個月冇見。」男友備受冷落，當然會有微言，她說：「佢好理解我嘅工作，EQ又好高，早前我遇到啲唔開心嘅事，佢都好正面咁開解我。」<br>衛詩雅指一直在Instagram留下經理人聯絡方法洽談工作，怎料有男人自拍性器官特寫傳給經理人電話，兼且附帶急促呼吸聲邊叫她的名，她說：「以前都有收過微博私訊得一張，今次好似寫真集咁，唔通以為我哋係出版社，嗰個人未見過，亦都冇報警求助。」<br>採訪：馬建華 <br>攝影：葉君海</p></body></html>