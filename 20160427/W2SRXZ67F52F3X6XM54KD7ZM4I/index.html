<html><header><meta charset="utf-8"><title>馮仁昭四圍超：吳奇隆婚照遭侵權 - 馮仁昭</title></header><body><h1>馮仁昭四圍超：<br>吳奇隆婚照遭侵權 - 馮仁昭</h1><p>吳奇隆同劉詩詩上月喺峇里島完婚，事隔一個月，估唔到吳奇隆兩公婆嘅婚照，近日畀人繼續消費。<br>據台灣傳媒報道，有台灣醫學美容診所最近將二人婚照當宣傳廣告，喺facebook貼相同留下宣傳字句。對此劉詩詩所屬嘅經理人公司嚴正譴責：「這是侵權行為。」仲話會發律師信警告對方。<br>撰文：馮仁昭</p></body></html>