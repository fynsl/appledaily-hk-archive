<html><header><meta charset="utf-8"><title>馮仁昭四圍超：鄧小巧濕身MV被刪 - 馮仁昭</title></header><body><h1>馮仁昭四圍超：<br>鄧小巧濕身MV被刪 - 馮仁昭</h1><p>鄧小巧推出新曲《煩可寧》，噚日喺尖沙嘴Onkyo視聽室舉行音樂分享會，除咗以高質版播放新作，仲獲贈價值6,000元嘅音響器材。佢話為咗個MV，要去到東龍島上山下海，結果仲曬傷咗，佢話：「冇諗過3月會曬傷，又要企懸崖邊，仲有濕身，浸喺海邊半個鐘，但最終冇得見街，真係為藝術而犧牲。」<br>撰文：馮仁昭</p></body></html>