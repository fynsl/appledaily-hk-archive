<html><header><meta charset="utf-8"><title>【旅遊籽】唔使等黎明　大阪123米最高摩天輪7.1登場</title></header><body><h1>【旅遊籽】唔使等黎明　大阪123米最高摩天輪7.1登場</h1><p>摩天輪，本來已是out到震的老土玩意，多得Leon成件事即刻型晒，搞到我都好想同黎生瘋狂空中轉。</p><p>日本人對摩天輪可說達到迷戀程度，大城小鎮都總有一座。已經有天保山及Hep Five兩座巨輪的大阪，又有新摩天輪面世，暫定於7月1日開幕的Redhorse Osaka Wheel，高123米，是全日本最高、世界第5高的摩天輪。Redhorse Osaka Wheel共有72個車廂，每個車廂最多坐6人，底部全為透明玻璃，如半天吊少。摩天輪轉一圈需時18分鐘，但收費未定，抵唔抵坐要坐過先知。值得一提，Redhorse Osaka Wheel是世上首座設有抗震結構的摩天輪，尤其今年地震特別多，有這措施叫人安心。<br><br>Redhorse Osaka Wheel<br>地址：大阪府吹田市千里萬博公園2-1 EXPOCITY内<br>時間：10:00am-11:00pm （暫定）<br>交通：乘地鐵御堂筋線至千里中央站下車，轉乘Monorai到万博記念公園站，步行約2分鐘 <br><br>記者：甄俊宇<br>圖片：Redhorse Osaka Wheel</p></body></html>