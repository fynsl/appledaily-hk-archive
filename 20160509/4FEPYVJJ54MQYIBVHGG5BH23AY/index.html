<html><header><meta charset="utf-8"><title>【母親節】5件媽媽最不想收到的禮物</title></header><body><h1>【母親節】5件媽媽最不想收到的禮物</h1><p>今日母親節，大家送咗乜嘢禮物畀媽媽呢？又係咪啱佢心水？早前在網上看到幾篇關於母親節最差禮物的文章，當中以下幾類應該係媽媽最唔想收到的，你又有冇試過買？或者會唔會講正你今年買嗰份？不過係都唔緊要，話晒都係一番心意，好過兩手空空乜都冇吖，下年買番啱咪得囉。</p><p>1.有關減肥嘅書或DVD<br>送呢啲即係話佢肥，提佢要減，女人大忌。<br>2.Lotion、沖涼液等<br>擺明係臨時臨急求其買，你估係一班friend玩交換聖誕禮物咩，冇誠意。<br>3.唔啱size嘅衫<br>買大咗都還好，如果買細咗就……總之就係尷尬啦。<br>4.自製coupon<br>如果你仲係小朋友，送啲自製嘅「一日家務換領券」、「免費洗廁所服務換領券」，阿媽都有可能會好冧，覺得你又乖又孝順，但如果你已經係大人就……算啦，阿媽信你至奇。<br>5.父親節都啱用嘅嘢<br>搞清楚，母親節同父親節係兩樣嘢，送畀阿爸阿媽嘅禮物應該係唔同嘅，送番啲淨係阿媽啱用嘅禮物啦，唔好好似某啲政黨成日撈亂晒先得㗎。<br><br>資料及圖片來源：beliefnet、互聯網<br>記者：黃子配</p></body></html>