<html><header><meta charset="utf-8"><title>體壇拾趣︰哈蕾普破錦標荒迎法網</title></header><body><h1>體壇拾趣︰<br>哈蕾普破錦標荒迎法網</h1><p>六號種籽羅馬尼亞嘅哈蕾普喺上周六嘅馬德里公開賽女單決賽，以2:0輕取斯洛伐克嘅施寶高娃，奪得超過一年以嚟嘅WTA女單錦標，而哈蕾普話希望今次勝利可以令佢喺月尾展開嘅法國公開賽有好表現。至於男單方面，英國嘅梅禮就喺四強爆冷擊敗「泥地王」拿度，將會喺決賽同一哥祖高域爭盃。</p></body></html>