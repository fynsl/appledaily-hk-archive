<html><header><meta charset="utf-8"><title>女團鬥泳裝子瑜纖腰VS雪炫谷胸</title></header><body><h1>女團鬥泳裝<br>子瑜纖腰VS雪炫谷胸</h1><p>又到夏天，又係女星大晒泳照嘅季節。早前兩大上位女團TWICE及AOA就分別以唔同泳裝示人，唔知網民覺得邊隊吸引啲呢？<br><br>早前TWICE為雜誌《HIGH CUT》拍攝新相，成員穿上最新款潛水衣，大擺唔同甫士，sell曲線同時更大賣青春活力，而台灣成員子瑜當然要騷吓佢嘅纖腰啦。<br><br>至於AOA，佢哋即將推出新碟《Good Luck》，噚日公司就公開兩張封面照，當中以救生員look最性感誘人，而雪炫更瞓身擺甫士谷事業線，係博盡嘅。</p></body></html>