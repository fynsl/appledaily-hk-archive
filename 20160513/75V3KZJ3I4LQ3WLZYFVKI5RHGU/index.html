<html><header><meta charset="utf-8"><title>馮仁昭四圍超：自詡靚仔有廚藝江若琳男友爆女追男 - 馮仁昭</title></header><body><h1>馮仁昭四圍超：自詡靚仔有廚藝<br>江若琳男友爆女追男 - 馮仁昭</h1><p>江若琳（Elanne）前日被爆同內地相聲演員曹雲金拍拖，不過呢個男人負面新聞多多，被爆經常發惡打人，唔單止鍾意豪賭，又成日去夜總會玩，仲話佢已經有個「老婆」！前晚曹雲金喺微博嬉笑留言：「其實那是我的孿生弟弟曹雲銀！」</p><p>「佢職業病」</p><p>曹雲金噚日再接受內地傳媒訪問就否認已婚生仔，當被問到佢點識Elanne，佢就話：「大家都是一個圈子裏的演員嘛，就是這麽自然的認識了，就開始了。」問到係咪佢追Elanne？曹雲金竟然笑住話：「她追的我！」佢仲話Elanne睇中佢靚仔，自己廚藝唔錯，喺飲食上畀Elanne搵到家鄉味道，仲話曹母對女友嘅感覺幾好，不過就未有結婚計劃：「等下次被拍到在醫院做檢查再問這個問題吧！」對於曹雲金話女追男，Elanne回應：「某人犯職業病，太愛搞笑，有娛樂到大家就好了！」<br>撰文：馮仁昭</p></body></html>