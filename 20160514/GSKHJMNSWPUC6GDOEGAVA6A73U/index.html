<html><header><meta charset="utf-8"><title>【旅遊籽】英國首間過山車餐廳　3層樓高架空軌道傳菜</title></header><body><h1>【旅遊籽】英國首間過山車餐廳　3層樓高架空軌道傳菜</h1><p>最鍾意搭過山車，高速搖擺、360°反轉再反轉，官能刺激感十足。假若同你講，坐上去的，不是你，而是你⋯碟餸，是否更有新鮮感？英國斯塔福德郡（Staffordshire）主題公園Alton Towers，今日（5月13日）開幕的新餐廳Rollercoaster Restaurant，就用400米長的架空運輸軌道傳菜，食物運送時速達21.8公里，有如坐過山車轉幾個圈，再送到你手上，由軌道最高點到食桌的距離達7.9米（近3層樓高度），單是看影片示範已相當過癮。</p><p>不過，大部份的主題餐廳，都好睇唔好食，這裏有燒雞、牛扒、咖喱等菜式，難得英國記者試食過質素不錯，價錢由10鎊（約112港元）至25鎊（約281港元）。想去食，可於網上預約訂位。<br><br>info<br>Rollercoaster Restaurant<br>地點：Farley Ln, Alton, Staffordshire ST10 4DB英國<br>時間：10:00am - 10:00pm<br>facebook：Alton Towers<br><br>記者：甄俊宇<br>來源：Birmingham Mail</p></body></html>