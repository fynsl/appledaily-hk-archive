<html><header><meta charset="utf-8"><title>栢芝嗌「阿媽」　向太閘住：李連杰個女先係我契女</title></header><body><h1>栢芝嗌「阿媽」　向太閘住：李連杰個女先係我契女</h1><p>現年34歲張栢芝同霆鋒離婚後，電影六連仆慘變票房毒藥，2014年向太冒險搵佢孭飛拍攝《封神傳奇》做哪吒一角，點知開工兩個月，栢芝因為頻頻失場同冇心機拍攝，搞到向氏夫婦最終死心對外宣布「永不錄用」栢芝。<br><br>雖然事後栢芝補鑊話叫向生向太唔好嬲，不過多年恩情從此了斷。向太今次喺康城接受內地媒體訪問，講到栢芝自認係佢哋個契女，向太就好決絕咁否認：「李連杰和利智的女兒才是我的乾女兒。張栢芝在公司的時候，覺得我們這麼幫她，關心她捧她比她父母還好……或許是那個moment，她真的覺得我們比她爸爸媽媽還好，或者只是哄我們。」向太喺訪問中，仲話自己觀察咗栢芝一年，希望對方可以改掉壞習慣。</p></body></html>