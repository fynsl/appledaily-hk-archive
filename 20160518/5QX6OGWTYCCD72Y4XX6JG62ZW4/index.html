<html><header><meta charset="utf-8"><title>不尋常之舉！練馬師李易達　壹號行動曝光</title></header><body><h1>不尋常之舉！<br>練馬師李易達　壹號行動曝光</h1><p>好多時馬匹配備變動，都會帶來新鮮刺激，從而表現有突破。<br>好似剛周六沙田賽事，後備補出馬「宅大大」初戴眼罩，結果後勁顯著增強，成功打開在港勝門。<br>本周三(18日)快活谷夜馬，又有一匹配備變動馬大有留意價值，就係第四場四班1200米，練馬師李易達旗下、初戴頭罩的「中華壹號」。<br>點解咁講呢？原來「中華壹號」來港前喺英國頭六戰冇頭罩都未能取勝，最叻第二，但最後兩戰第七及第八仗，加上頭罩跑1200、1400米，結果全部贏晒，其中一次出馬更多達17匹，可見佢有頭罩下戰鬥力特別強。<br>「中華壹號」上仗谷草同程1200米，12檔都後上第四，走勢極佳，反映已經減夠分到位，復課多次加頭罩操練，走起嚟更加專注集中，加上由12檔移入1檔，絕對係黃金機會。</p></body></html>