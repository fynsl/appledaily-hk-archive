<html><header><meta charset="utf-8"><title>Yumiko做打碟辣媽挑機瓊姐：你係邊個？行出黎！</title></header><body><h1>Yumiko做打碟辣媽<br>挑機瓊姐：你係邊個？行出黎！</h1><p>女兒長大Yumiko決定復工，早前她到上海做打碟辣媽，不怕到夜店打碟被酒客性騷擾？她說：「我識泰拳嘛，我唔怕喎。」下月Yumiko又到上海拍劇，跟囡囡天各一方：「真係好掛住佢嘅話，可能會叫佢嚟一個禮拜。」報酬不是重點，她說：「我嘅人生唔應該只係喺屋企，想演戲想工作想見多啲出面世界。」</p><p>想知瓊姐係邊個</p><p>Yumiko真名叫鄭列瓊，以前家住慈雲山，網友借用她的名稱改名「慈雲山鄭列瓊」，在網上世界橫行多年，正牌瓊姐Yumiko說：「嗰時自己已經好奇，唔知佢係邊個，不過都鍾意佢用自己個名，如果唔係邊有咁多人知瓊姐，哈哈！但真係唔係我，我邊有咁好文采。」</p></body></html>