<html><header><meta charset="utf-8"><title>【搵工必讀】8個不能犯的求職信錯誤！</title></header><body><h1>【搵工必讀】<br>8個不能犯的求職信錯誤！</h1><p>搵過工嘅都知，求職信（cover letter）好重要，有冇interview靠哂佢，不過有8大求職信錯誤時常出現係你我之間。<br><br>1.求職信都冇<br>調查發現，一半招聘者認為求職信必不可少，但另一半承認從來唔睇求職信。為咗增加安全系數，有封求職信係好啲嘅。 <br><br>2.倒模求職信<br>係，網上有好多求職信範例可以炒，但如果僱主見到你張求職信內容同人哋嗰張差唔多，好難有意欲請你。 <br><br>3.Dear sir或Dear madam<br>做吓調查，了解收你封求職信係咩人，叫咩名，唔好再用sir或madam啦！有啲誠意好嗎？ <br><br>4.Proofreading<br>根據調查，66%招聘者話當見到求職信上有錯別字，會重新考慮寫呢信封嗰個人適唔適合做呢份工。所以話做好校對，唔好有錯別字，大家中學都做唔少proofreading，有晒經驗啦！ <br><br>5.關於你自已<br>求職信梗係講多啲自已，唔好寫啲離地球太遠嘅嘢，僱主唔需要知嘅，講吓自已點解做呢份工先啦！ <br><br>6.讚吓公司<br>求職信除咗講自已，當然又要講吓你有幾欣賞間公司。唔使講「公司係我家， 人人愛護它」嘅，提人哋旗下有咩品牌，講到自已好了解間公司就ok。 <br><br>7.太長<br>一份工幾多人見呀？成座山咁高嘅求職信，要睇晒已經好辛苦啲招聘人員，你仲要寫水蛇春咁長嘅求職信，睇死人咩！封信簡簡單單，唔好同個人履歷撞就得。 <br><br>8.有冇後續<br>留下聯絡電話，叫人有問題可以隨時搵你。咁都做唔到？好難有工搵你。</p></body></html>