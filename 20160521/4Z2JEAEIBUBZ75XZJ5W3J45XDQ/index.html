<html><header><meta charset="utf-8"><title>【影人影事】又一城戲院6月初重開　推早鳥優惠睇戲$55</title></header><body><h1>【影人影事】又一城戲院6月初重開　推早鳥優惠睇戲$55</h1><p>早前又一城AMC戲院結業，都喚起不少曾在附近讀書的人的集體回憶，講番自己當年响戲院過乜戲，懷緬下過去咁。其實結業消息通天後，好多人都知該舖會再開番戲院，MCL終於宣佈戲院會於6月初登場，名為FESTIVAL GRAND的戲院有8個影廳，座位數目有約1,200個。院方還公佈院內將有全港首個採用HI-FI級音響的貴賓影院，真係要開業咗先知係咪高音甜，中音準。戲院呢兩日搞early bird優惠，$165有三張戲票同小食優惠券，齋計戲票的話平均只係$55張，平時正價要$95，優惠都算抵。</p><p>MCL呢排動作多多，早前宣佈要搞「區區有戲院」計劃，3月已在海怡開戲院，又即將進駐又一城，並預計於今年第三季再開一家，似乎有意跟另外兩家戲院龍頭UA及百老匯爭長短。<br><br>預購日期：20/5-22/5<br>地點：九龍塘又一城LG2層，顧客服務處旁<br>查詢：MCLCinemas Facebook專頁<br><br>記者：葉青霞</p></body></html>