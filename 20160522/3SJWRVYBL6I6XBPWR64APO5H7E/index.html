<html><header><meta charset="utf-8"><title>體壇拾趣：歐鎧淳東京兩破港績</title></header><body><h1>體壇拾趣：歐鎧淳東京兩破港績</h1><p>香港美人魚歐鎧淳噚日喺東京游泳公開賽，連破兩個港績。佢參加嘅女子200米背泳，先喺初賽以2分10秒92刷新港績，以第二名躋身決賽；歐鎧淳休息幾個鐘後，喺決賽又再發威，造出2分10秒88，將港績再推前0.04秒，最終屈居澳洲選手Belinda Hocking（2分10秒58）之後得亞軍，佢今日將轉戰50米背泳。</p></body></html>