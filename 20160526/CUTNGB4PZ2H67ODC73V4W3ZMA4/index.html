<html><header><meta charset="utf-8"><title>美國加大碼模特兒Ashley出泳裝肉感殺出財路</title></header><body><h1>美國加大碼模特兒Ashley出泳裝<br>肉感殺出財路</h1><p>潮流崇尚瘦身、骨感美，不過最近美國加大碼模特兒Ashley Graham憑肉感殺出一條血路，成為美國娛樂界當紅人物。現年28歲嘅Ashley同時下嘅模特兒好唔同，擁有豐滿上圍嘅佢唔追求纖腰，喺現今模特兒中屬於加大碼身材。<br><br>Ashley不時宣揚自然美，叫女性擁抱自己嘅曲線美，加上佢擁有美麗嘅臉孔，舉手投足意態撩人，眼神中充滿挑逗，成功吸納咗唔少粉絲，早前仲成為首位加大碼模特兒登上《體育畫報》封面女郎。<br><br>Ashley最近仲同泳衣公司Swimsuits for All合作，推出自家泳衣系列，為唔同size嘅女士提供泳裝，殺出一條財路。佢亦獲男歌手Joe Jonas邀請成為新歌《Toothbrush》女主角，Joe於MV中與Ashley有纏綿戲份，事後Joe都大讚Ashley擁有攝人魅力。</p></body></html>