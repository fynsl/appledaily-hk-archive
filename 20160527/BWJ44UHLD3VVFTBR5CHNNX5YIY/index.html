<html><header><meta charset="utf-8"><title>女神teatime：IMAX下個增長點 - Fifi</title></header><body><h1>女神teatime：IMAX下個增長點 - Fifi</h1><p>《美隊3》劇情講ABCD互相殺咗對方老竇，然後打一餐，後發現誤會又打一餐，完。但呢類片實收得。IMAX中國（1970）早前透露，首周內地票房已突破1,000萬美元。<br>IMAX中國概念上好好炒，內地影視娛樂強勁，首季經調整淨收入，按年升2.1倍至1,550萬美金。目前內地已開業IMAX影院有300間，已簽約、待開業270間，即共570間，最快2017年，該公司來自內地的收入會超越北美。<br><br>基本面唔錯，概念上仲性感，母公司最近大力發展VR技術，同Google合作開發360度相機去製作VR影片，更谷電影製作公司採用。有Google強大backup，要發展新業務問題唔大。更重要係，IMAX計劃今年於全球六個地點推出VR體驗戲院，包括中國！只要一開，相信到時VR電影會瞬間爆發，成另一個爆發點。<br>正如野村所講，IMAX中國股價今年已累挫四成，被機構投資者掟貨消息已消化，而沽售限制將會7月到期，到時負面因素亦會消失，所以家陣都係時候收集。<br><br>Fifi<br> http://www.facebook.com/lovefrystock <br>本欄逢周五刊出</p></body></html>