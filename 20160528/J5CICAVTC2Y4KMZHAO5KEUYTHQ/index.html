<html><header><meta charset="utf-8"><title>哈七游水擘大個口得個窿　哥哥左右護法</title></header><body><h1>哈七游水擘大個口得個窿　哥哥左右護法</h1><p>英國萬人迷碧咸（David Beckham）嘅大仔Brooklyn，最近同中國版《Vogue》合作，「騎劫」佢哋嗰instagram戶口。Brooklyn日前又上載同細佬妹嘅生活照，真係字裏行間都睇得出佢好愛錫佢哋。<br><br>近日佢哋全家去咗加州嘅納帕郡度假，夏日炎炎梗係要落水玩下。Brooklyn上載咗張Romeo、Cruz同哈七（Harper Seven）一齊玩水嘅相，見到兩個哥哥左右旁實細妹，Cruz仲咀咗哈七面珠一啖。最搞笑係哈七張大個口吸氣，Brooklyn就叫哈七小心啲，唔好飲晒啲水，因為佢都想游水。<br><br>Brooklyn亦大讚Cruz泳術高超，喺水中自由自在咁游水。最後Brooklyn就上載咗四兄弟妹合照，表示作為大哥哥嘅佢會好好照顧佢哋，真係生性！</p></body></html>