<html><header><meta charset="utf-8"><title>【另類出位】夏蕙姨搞生前葬禮</title></header><body><h1>【另類出位】夏蕙姨搞生前葬禮</h1><p>FFx火速開演唱會，絕對是近年的奇葩。其實娛樂圈好玩之處未必是靚仔靚女的專利，過往曾有不少騎呢藝人成功搶灘。</p><p>黃夏蕙</p><p>每年年三十晚必以奇裝異服搶上頭炷香，夏蕙姨曾花百萬瞓棺材搞生前葬禮，近年關注時事，被網民封為夏蕙BB、女神。</p><p>宮雪花</p><p>以47歲高齡參選95年亞姐，成為歷年來最大年紀的佳麗，最後殺入5強。花姨拍過《玉蒲團之極樂寶鑑》等三級片，早年出席仁美清敍活動刻意透點被逐出會。</p><p>張如城</p><p>01年以13歲之齡出道，獲封亞洲神童，騎呢舞兼走音唱《愛意》令網民「賞識」，其後08年以北京奧運主題唱《友誼的光彩》，被網民改為《有耳的棺材》，日前復出再推新歌《紅日之火》。</p><p>曾德華（蜥蜴仔）</p><p>12歲做臨記入行，被星爺賞識參演《行運一條龍》。09年以介紹少女入娛圈為名，利誘對方到酒店性侵，被告強姦罪，上訴改判非禮罪及監禁3年。去年斥5萬元拍新歌《我最騎呢》MV。</p></body></html>