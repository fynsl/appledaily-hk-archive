<html><header><meta charset="utf-8"><title>【影人影事】冇發福喎！中年哈利波特原來是咁的</title></header><body><h1>【影人影事】冇發福喎！中年哈利波特原來是咁的</h1><p>《哈利波特》系列可以話係陪住90後、00後成長，雖然主系列嘅書已經出晒，但周邊故事就陸續有來。下星期開始喺倫敦皇宮劇院預演嘅哈利波特舞台劇《Harry Potter and the Cursed Child 》，前日公開19年後哈利一家人係點樣，演員Jamie Parker造型似足原生版哈利仔Daniel Radcliffe，雖然依舊着住唔合身old fashioned老西，但望住佢回憶即刻返晒嚟！不過叫人耳目一新嘅，係電影中Emma Watson飾演嘅妙麗，舞台劇版搵來黑人演員Noma Dumezweni出演，作者J.K. Rowling仲大讚佢「極有妙麗神髓」（gets Hermione inside out）！<br><br>記者：黃樂雯</p></body></html>