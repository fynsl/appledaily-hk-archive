<html><header><meta charset="utf-8"><title>【馮仁昭四圍超】JW開騷睇中鄭中基</title></header><body><h1>【馮仁昭四圍超】<br>JW開騷睇中鄭中基</h1><p>王灝兒（JW）噚日到商台宣傳8月尾舉行嘅演唱會，JW話得到好多朋友嘅支持，個個10張、20張飛咁落。</p><p>至於嘉賓方面，JW話好想搵鄭中基：「我好鍾意佢把聲，唱歌好聽，做戲又好搞笑，最鍾意佢嗰首《無賴》。」既然咁鍾意，有冇主動問吓人哋得唔得閒？佢話：「我怕醜，唔知點開口，如果佢肯嚟睇都好開心。」<br>撰文：馮仁昭</p></body></html>