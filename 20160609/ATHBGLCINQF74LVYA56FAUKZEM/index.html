<html><header><meta charset="utf-8"><title>【馮仁昭四圍超】趙哲妤拍拖被呃錢</title></header><body><h1>【馮仁昭四圍超】<br>趙哲妤拍拖被呃錢</h1><p>趙哲妤前晚喺觀塘出席音樂觀摩會時，自嘲地獄歌神，唱歌差之餘仲會緊張到心震腳震。早排佢自爆俾舊愛呃咗6位數積蓄，𠵱家要努力賺番，雖然本身都仲有啲積蓄，但都唔想入不敷支，佢坦言：「經歷過俾男友騙財教訓之後，真係驚咗拍拖，上個月都有男仔追，對方問我要唔要幫助，但佢追咗一個月就冇再追。」<br>撰文：馮仁昭</p></body></html>