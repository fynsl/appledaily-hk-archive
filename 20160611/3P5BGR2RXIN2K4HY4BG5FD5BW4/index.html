<html><header><meta charset="utf-8"><title>【旅遊籽】曼谷紐約創意雪糕　扒鋸食灰鬥騎呢</title></header><body><h1>【旅遊籽】曼谷紐約創意雪糕　扒鋸食灰鬥騎呢</h1><p>夏天最開心莫過於熱到喊的時候，一口雪糕透心涼。雪糕的世界也推陳出新，仲講雲呢拿、朱古力味實在太out，紐約就潮興食一種黑色雪糕，有如水泥一般的外貌未令人卻步，原來是椰殼灰口味。據說椰子味非常濃郁，而且成份對健康有益，不過就如食完墨魚汁麵一樣，成個口黑晒。</p><p>不過講到創意，曼谷小店IceDEA絕對贏幾條街。店主經常推出相當具實驗性的口味，幾年前記者到訪，就試過煙味雪糕，味道神似，極盡騎呢。另外還有炸豬扒雪糕、炸豬扒雪糕套餐等，靚過膠味濃的食物模型多多聲，好食又好玩。<br><br>Morgenstern's Finest Ice Cream<br>地址：2 Rivington Street, New York<br>時間：8am - 11pm<br>facebook：Morgenstern's Finest Ice Cream<br>收費：單球4.5美元（約35港元）<br><br>IceDEA<br>地址：4rd Fl. Bangkok Art and Cultural Center. 939 Rama1 Road, Wangmai, Pathumwan, Bangkok, Thailand<br>時間：11am - 7pm（星期一休息）<br>facebook：IceDEA<br>收費：由69泰銖（約13港元）起<br><br>記者：甄俊宇<br>圖片：Morgenstern's Finest Ice Cream、IceDEA</p></body></html>