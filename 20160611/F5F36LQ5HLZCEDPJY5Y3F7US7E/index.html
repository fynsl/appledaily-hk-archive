<html><header><meta charset="utf-8"><title>文詠珊無端變小三</title></header><body><h1>文詠珊無端變小三</h1><p>文詠珊（Janice Man）日前接受伍詠薇的節目訪問，由黎明（Leon）一手捧紅的JM，被伍姑娘逼供爆Leon難忘金句。JM說：「我同Leon團隊合作好融洽，只係工作上有唔同考慮。」已開拓內地市場的JM，笑指以前經歷不少瘀事，她說：「我見大家鍾意喺自己個名前加『小』字，我叫大家叫我做『小珊』，點知發音變咗『小三』，大家笑到收唔到聲，好尷尬！」</p></body></html>