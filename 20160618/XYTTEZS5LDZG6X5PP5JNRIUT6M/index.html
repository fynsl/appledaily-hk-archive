<html><header><meta charset="utf-8"><title>花絮：抗癌評述員獲破例圓夢</title></header><body><h1>花絮：<br>抗癌評述員獲破例圓夢</h1><p>NBA老牌評述員沙格（Craig Sager），除咗鍾意誇張服裝外，佢力戰血癌嘅事迹都為人所尊敬。雖然佢服務嘅TNT電視台冇總決賽直播權，不過另一電視台ESPN就破例搵佢做今場場邊記者同評述員寶姬合作，一圓佢講總決賽嘅心願，鏡頭影到佢嗰陣，全場球迷歡呼。</p></body></html>