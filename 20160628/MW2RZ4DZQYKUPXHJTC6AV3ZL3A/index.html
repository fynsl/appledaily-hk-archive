<html><header><meta charset="utf-8"><title>【馮仁昭四圍超】偉仔擺渡Look賀54歲</title></header><body><h1>【馮仁昭四圍超】<br>偉仔擺渡Look賀54歲</h1><p>噚日係梁朝偉（偉仔）54歲生日，澤東電影公司喺凌晨零時於微博上載一張偉仔戴住黑超，chok爆嘅低頭相，留言：「擺渡男神，生日快樂！祝福你每天充滿正能量！」唔少粉絲當然留言同男神講生日快樂：「我只希望我喜歡的人簡單快樂，我希望我家男神簡單快樂！」即使唔係太見到樣都讚型仔，留言：「不露也鋒芒的例子」。<br>撰文：馮仁昭</p></body></html>