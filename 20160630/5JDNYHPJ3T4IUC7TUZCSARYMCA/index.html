<html><header><meta charset="utf-8"><title>【讀心解碼】眼神騙不過　一眼睇穿你心理</title></header><body><h1>【讀心解碼】眼神騙不過　一眼睇穿你心理</h1><p>人與人溝通除咗講嘢，仲靠好多身體語言，因為不同表情正正反映對方諗緊乜，參考社會物理學及兒童行為書作家Aldis Kalnins解讀的唔同表情，做人自然少啲撞板更加「襟撈」！</p><p>托腮類：</p><p>手指公托腮、神情專注，代表對方正在做評估或者做決定。<br>全手掌托腮、目無表情，代表對方已經聽到好悶了。<br>食指托腮、雙眼放大，代表佢對你的話題感興趣。</p><p>左望右望：</p><p>雙眼望向右下方(他自己的左下方)，代表佢正在思考。<br>雙眼望向右邊(他自己的左邊)，代表佢正在回憶聲音。<br>雙眼望向左下方(他自己的右下方)，代表佢正在回憶感覺。<br>雙眼望向右上方(他自己的左上方)，代表佢正在回憶畫面。</p><p>眼神騙不過：</p><p>捽眼，代表佢見到唔想見到的、或佢講大話、又或者，佢只是眼力差。<br>周圍望唔同你有眼神接觸，代表佢想呃你。<br>眨眼，代表佢想吸引你。<br>摵起堂眉，即是想撩你。</p><p>笑容：</p><p>嘴笑眼不笑，即是皮笑肉不笑，係假笑。<br>嘴笑眼都笑、現眼紋，發自內心的真心笑。<br></p><p>記者：容慧心<br>攝影：黃子偉</p></body></html>