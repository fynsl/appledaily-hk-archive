<html><header><meta charset="utf-8"><title>花絮：珊珊左擁右抱撐場</title></header><body><h1>花絮：珊珊左擁右抱撐場</h1><p>「風之后」李麗珊（中）噚日帶埋兩位愛女到場，佢話想囡囡見識一下唔同運動，唔想佢哋只識滑浪風帆喎。講到今季有職業隊東方，珊珊話：「好多運動都係多啲訓練先有進步，希望以後有更多職業隊。」</p></body></html>