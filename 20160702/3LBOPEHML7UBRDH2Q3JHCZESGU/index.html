<html><header><meta charset="utf-8"><title>體壇拾趣：楊格「自拍」偷食</title></header><body><h1>體壇拾趣：楊格「自拍」偷食<br></h1><p>湖人嘅尼克楊格（Nick Young）偷食都唔係第一次，但估唔到蠢成咁，每次都留低罪證俾人發現。佢嘅前未婚妻、澳洲饒舌歌手Iggy Azalea周四喺twitter解釋分手原因：「楊格帶咗個女人去我哋屋企鬼混，我事後喺屋企閉路電視睇到呢個場面。」當Iggy知道楊格仲搞大咗前女友Keonna Green個肚後，仲話唔知點解會鍾意呢啲人渣喎。</p></body></html>