<html><header><meta charset="utf-8"><title>【馮仁昭四圍超】余慕蓮牛一獲獻吻</title></header><body><h1>【馮仁昭四圍超】<br>余慕蓮牛一獲獻吻</h1><p>劉少君投資6位數字監製嘅歌舞劇《香港過來人》大前晚演出全院滿座，前晚一班台前幕後舉行慶功宴，兼為76歲生日嘅余慕蓮補祝生日。大家食完飯之後，就熄燈推出蛋糕，齊唱生日歌送上驚喜，余慕蓮最開心係全劇男藝員逐個獻吻，佢笑話：「今年生日已經係第4次慶祝，但今次特別有意義，因為劇組密謀加場，仲會搵其他藝人參演。」<br>撰文：馮仁昭</p></body></html>