<html><header><meta charset="utf-8"><title>花絮：威爾斯將帥毋忘史必</title></header><body><h1>花絮：威爾斯將帥毋忘史必</h1><p>所謂前人種樹、後人乘涼，威爾斯可以喺今屆歐國盃有精采演出，仲成功闖入四強，喺2011年自殺身亡嘅前領隊史必亦有好大功勞。威爾斯後衞尼爾泰萊表示：「史必改革威爾斯嘅足球，幫隊波製造咗成個框架。」至於現任領隊高文就話：「史必引入體育科學，為我哋隊波帶嚟新思維同新踢法。」</p></body></html>