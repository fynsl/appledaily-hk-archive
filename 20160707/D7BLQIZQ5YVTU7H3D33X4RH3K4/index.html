<html><header><meta charset="utf-8"><title>指中央不再欽點　可公平競爭被問參選特首　曾鈺成：拭目以待</title></header><body><h1>指中央不再欽點　可公平競爭<br>被問參選特首　曾鈺成：拭目以待</h1><p>【本報訊】正當政圈盛傳政務司司長林鄭月娥獲中央默許備戰下屆特首選舉。立法會主席曾鈺成昨再引述一名中央官員說話，指中央於明年特首選舉不會再欽點特首人選，只要是中央接受的候選人就可以公平競爭。而林鄭及曾回應會否選特首時，不約而同以「拭目以待」回覆，惹起政圈更多猜測，自由黨田北俊相信，若中央真的不欽點下屆特首，勢將減低梁振英當選機會。<br>記者：姚國雄</p><p>曾鈺成接受有線電視訪問時表示，他從一位京官口中得知，中央不會再指定特首人選，「佢話下一次（特首）選舉，無論係咪普選，我哋（中央）都唔會由中央去指定：嗱！呢個就係中央要嘅人，只要嗰啲候選人係中央政府接受嘅，甲、乙、丙候選人，就畀大家去真係公平競爭」。</p><p>一改拒選態度</p><p>曾解釋北京之所以不再欽點是因上屆選舉，不少支持唐英年的人均以為他是中央屬意人選，但中央突改變心意，令他們難以轉身挺梁：「發生呢件事之後，（中央認為）唔好再搞啲咁嘅嘢。」他不點名指林鄭和財政司長曾俊華一起選特首並非不可，但會對管治造成一些困難。他又認為梁能否連任，亦與9月立法會選舉建制派取得多少議席無關：「有啲人話建制派輸咗好多位，議會更難搞，要有一個好硬嘅行政長官先頂得住。但你淨係靠一個硬字，係咪就解決到問題呢？呢幾年好多例子都說明唔係咁樣嘅情況。」<br>至於早前盛傳曾鈺成是下屆特首備選，多次表明不參選的曾鈺成昨一改之前態度，以拭目以待回應，現應先看立會選舉結果：「好戲在後頭，未到9月邊度有戲睇，如果你係想睇行政長官選舉，啱唔啱？」<br>早前發表「香港願景」被指是參選政綱的林鄭，昨再被問到會否選特首，她重申要大家拭目以待，「我冇補充，講咗好多次，我答咗好多次又唔信，曾鈺成主席都用我嗰句，拭目以待啦」。<br>自由黨榮譽主席田北俊認為，若消息屬實他會十分歡迎：「從香港民主角度講，民主咗好多，係高度自治，港人治港，由中央揀三個，由港人Make the decision，甚至曾鈺成自己有足夠提名都可以去選。」民建聯譚耀宗則指以往多次選舉均由選委決定投給誰，從沒中央欽點。</p></body></html>