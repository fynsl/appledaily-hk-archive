<html><header><meta charset="utf-8"><title>入迪士尼搗亂？石天欣呼籲：唔要嘅玩具放番原位</title></header><body><h1>入迪士尼搗亂？<br>石天欣呼籲：唔要嘅玩具放番原位</h1><p>「石破天欣」石天欣前年離開大台，之後就去咗迪士尼做part time，噚日佢喺instagram到話自己都要離開呢個咁開心嘅樂園喇。<br><br>一向敢言嘅天欣，之前佢就為咗何韻詩嘅Lancôme事件，同經理人炒大鑊，今次佢離開迪士尼，佢都好有心咁留番啲溫馨提示俾大家。<br><br>石天欣噚晚ig到留言話：「唔覺唔覺，今次喺迪士尼都(可以叫)做咗差唔多十個月，我真係好鍾意好鍾意喺度返工，因為我啲同事都係好可愛同有禮，所以做迪士尼應該都係筍盤，同埋我好想講呢，其實0依家樂園人手唔係好足，所以大家可以嘅話都麻煩有手尾啲，拎完、睇完或者唔要嘅話，麻煩拎翻原位呀！我個人意見嚟嘅啫，我成日深信如果所有人都有呢個心，大家工作都可以輕鬆啲(係所有行業)」<br><br>有網民見到天欣原來要離開樂園，都有啲唔捨得，有啲傷感咁話：「咁就見唔到你喇！」亦有人讚天欣嘅溫馨提示即讚：「天欣愛世人！」真係好有愛！<br><br>其實除咗樂園，相信好多人行街時，去到一啲大型商店，都會見到啲貨俾人摷到亂晒，其實好似石破天欣話齋，只要大家睇完放返原位，多一啲同理心，大家工作都會輕鬆啲！</p></body></html>