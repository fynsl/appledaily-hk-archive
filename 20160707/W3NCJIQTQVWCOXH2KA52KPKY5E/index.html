<html><header><meta charset="utf-8"><title>疑似富貴Alex求吳若希原諒：我當Toby係X</title></header><body><h1>疑似富貴Alex<br>求吳若希原諒：我當Toby係X</h1><p>吳若希自從公開同澳門闊少男友Alex Ho嘅關係，是非一單接一單，男嘅即刻俾人踢爆有個model女友Toby Sin，吳若希做咗第三者，但Alex深夜發聲明力證自己係單身，但係話口未完，再爆出Alex坦白認同Toby有肉體轇轕，若希梗係嬲都到震，結果Alex即漏夜帶埋Chanel手袋坐直升機由澳門抵港冧女友。<br><br>之後Toby就喺ig貼咗張婚紗照，並寫道:「越經歷越強大..多謝提早給我看看世界...朋友們不要截圖給我了！因為事過境遷，毫無意義又不上心！又上了一課讓我思考更多.. 上天又給我挑戰了！智慧讓心胸開闊。謝謝明白我的每一位！#look on the #bright side So see it as positive as I can't control anyway !」<br><br>如果以為呢件事叫告一段落嘅話，似乎太天真，昨晚又有爆料，疑似闊少男友Alex嘅fb夜晚有update，為咗證明自己有幾愛吳若希，仲tag埋吳若希：「我真係當Toby先係X~買花買禮物都係為咗補償佢～佢埋我身都係為咗依個目的～佢係X！<br><br>「我承認我追緊你嘅時候同時都同佢有路，但我真係當佢係一隻X！我唔啱！之前我冇同你講，係因為我唔想你唔開心。<br><br>「我應承過你要好錫你細佬，好似錫自己子女一樣。唔可以發你脾氣，唔可以黑你面，體諒你工作，盡量陪喺你身邊，你有唔開心一定要企係你依邊，就算你有做錯都撐左你先，淨係會縱你一個，錫你一個，淨係俾你撒嬌，淨係俾你唔講道理～我唔需要你做好多，只要愛我一個就夠，同埋俾我知你做緊咩，同埋幾時返屋企，起碼俾我知道你安唔安全！我以後唔會再呃你，所有野都同你講，我錯！對唔住！」<br><br>嘩，睇到「男友」咁「真誠」嘅留言，睇怕吳若希啖氣都吞得落喇啩？！</p></body></html>