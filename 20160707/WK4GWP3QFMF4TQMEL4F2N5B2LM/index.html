<html><header><meta charset="utf-8"><title>話另一半似Mr. Bean釋由美子老公原來係咁樣</title></header><body><h1>話另一半似Mr. Bean<br>釋由美子老公原來係咁樣</h1><p>日本女星釋由美子曾經係日本水着界紅人，去年10月上岸後已經唔使再行性感，上月12日一索得男後，釋由美子非常享受湊仔生活，每日都寫Blog公開可愛B仔嘅生活照，又分享育兒資訊，令佢已轉型成人氣blogger，日前有傳媒分析，釋由美子近期網誌點擊已躍升至女星首位，做blogger可以為佢帶嚟可觀收入。釋由美子近日又再出招，佢首次公開圈外商人丈夫照片，獲網民大讚十分有型。<br><br>其實釋由美子曾喺公開場合談到老公外型，更向傳媒表示對於似足「戇豆先生」，點知發言引起老公非常不滿，而今次po出夫婿嘅湊仔照後，贏得網民一致好評，令佢老公終於沉冤得雪，唔使再被指似「戇豆先生」。</p></body></html>