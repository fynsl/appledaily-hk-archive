<html><header><meta charset="utf-8"><title>盜寶新片似《縱橫四海》馮德倫搵尚連奴　捉大賊華仔</title></header><body><h1>盜寶新片似《縱橫四海》<br>馮德倫搵尚連奴　捉大賊華仔</h1><p>演而優則導的馮德倫（Stephen），先後導演過不少出色作品如《大佬愛美麗》、《精武家庭》等，近日他再準備開拍新片《The Adventurers》，除找來女友舒淇、劉德華及內地演員張靜初演出外，更成功邀請到曾主演過電影《這個殺手不太冷》（Leon：The Professional）的尚連奴（Jean Reno）擔任男主角。</p><p>將到布拉格開工</p><p>在戲內尚連奴飾演一名捷克警察，跟戲中演大賊的劉德華是死敵，而尚連奴用盡所有方法，都未能夠將這盜寶賊繩之於法。《The Adventurers》的監製張家振受訪時說：「呢部戲唔係重拍《縱橫四海》，只係拍類似嘅戲種，尚連奴同華仔有好多對手戲。等攞到內地合拍批文就會喺布拉格開工，導演馮德倫已經過咗去籌備。」Stephen亦回應說：「《The Adventurers》 係一部原創動作喜劇，並唔係外界所講嘅新版、翻拍或西片版《縱橫四海》。好開心搵到咁好嘅卡士，亦好榮幸同劉德華、尚連奴、 舒淇、張靜初及楊祐寧合作。」<br>Stephen續說：「華仔、尚連奴都演過好多電影經典人物，我印象最深刻係華仔喺《天若有情》騎電單車，尚連奴喺《這個殺手不太冷》中開槍好cool，所以呢部戲我都設計咗呢啲場口，我相信佢哋一定會擦出火花。」</p><p>投資1.5億人仔</p><p>據知本片會在歐洲的捷克跟法國拍攝外景，投資成本約1.5億元人民幣，預計拍攝2個月。Stephen跟女友舒淇大可寓工作於拍拖，這趟忙完拍攝電影後，他又要飛到美國跟吳彥祖拍美劇《Into the Badlands》第2季。<br>採訪：鍾國仁</p></body></html>