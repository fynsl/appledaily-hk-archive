<html><header><meta charset="utf-8"><title>【馮仁昭四圍超】拉頭馬買錯場次　李施嬅：好低B</title></header><body><h1>【馮仁昭四圍超】<br>拉頭馬買錯場次　李施嬅：好低B</h1><p>前晚係馬季快活谷煞科戰，唔少人會把握機會博一博，李施嬅着到靚一靚咁去捧場，為馬主好友馬浚豪出賽馬「順勢寶」打氣，果然「順勢寶」跑第一，一心諗住落場拉頭馬嘅李施嬅，攞住張買「順勢寶」嘅馬飛影相留念，仲騷俾現場嘅記者睇，點知大家望真啲，佢買嗰張馬飛，係買8號，但係唔係「順勢寶」跑嗰場，佢買咗第8場，係早咗一場，呢啲咪叫空歡喜囉。</p><p>倒輸80蚊</p><p>落注買錯馬嘅李施嬅，原本用80蚊買「順勢寶」win，買中第9場，扣埋本淨贏748蚊，但係𠵱家落錯場次，要倒輸80蚊，冇咗828元呀！<br>噚日馮仁昭打電話畀李施嬅，佢以短訊回覆話：「我平時唔賭錢，所以落注嗰陣咪大頭蝦囉！」事後佢亦喺微博話：「第二次入馬場撐好友的馬，順勢寶！買牠獨贏，但好低B，大頭蝦買錯場次！結果攞唔到$800彩金。我真是不懂買馬，不過很開心，馬馬好叻仔。讓我可以第一次拉頭馬。So lucky！」<br>撰文：馮仁昭</p></body></html>