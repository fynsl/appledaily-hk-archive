<html><header><meta charset="utf-8"><title>【生活小技】飲得又用得　vodka百搭生活應用</title></header><body><h1>【生活小技】飲得又用得　vodka百搭生活應用</h1><p>好多人都知酒精可以消毒，其實原理係酒精能夠使蛋白質脫水變性凝固，從而達到殺滅細菌的目的，不過超過90%的高濃度酒精會令細菌表面蛋白質迅速變性凝固，形成了一層堅固的薄膜，反而阻止了酒精滲透入細菌內使細菌內部蛋白質徹底凝固，影響殺菌效果，所以，70-75%的酒精是最有效的。</p><p>70%的酒精可以在2分鐘內殺死大部份細菌，但其實50%的酒精已可以於15分鐘內殺死大腸桿菌、45分鐘殺死鏈球菌和20秒殺死炎症，40%的酒精則可在緊急情況下進行消毒，而25%以上的酒精可以擦在皮膚使血管擴張幫助散熱。所以就算家裏沒有消毒酒精，有一支約50%、平日用來調雞尾酒的伏特加（vodka）（當然是沒有加糖或任何味道的），我們已經可以把它用於很多生活細節，既方便又便宜；但當然處理傷口或正式醫學需要時一定要向醫生求助。</p><p>伏特加可以用嚟做乜？</p><p>1. 除臭<br>因為可以殺菌，所以將伏特加倒進小噴樽噴到鞋履或衣服上，可以去除細菌兼防止細菌繼續滋生，踢完波食完韓燒噴兩噴就可以去除細菌造成的臭味啦。<br><br>2. 撕貼紙<br>飲品玻璃樽樽身外型靚，想除去招紙做花樽通常好困難，酒精可以去除膠的黏貼性，噴些vodka上招紙表面等30秒左右，膠會被酒精慢慢分解，再輕輕刮貼紙就可以輕易去除。<br><br>3. 清潔首飾<br>倒出少許vodka，用棉花棒沾酒精刷戒指，可以分解油脂、去除污跡，尤其背部的凹陷位，灰塵和汗積好輕易就去除到了。<br><br>參考資料：straightdope網頁、Instructables網頁<br><br>記者：容慧心</p></body></html>