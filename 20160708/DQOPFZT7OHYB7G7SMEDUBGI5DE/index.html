<html><header><meta charset="utf-8"><title>憶為亡兒天藍攞出世紙張崇德忍痛：證明佢嘅出現</title></header><body><h1>憶為亡兒天藍攞出世紙<br>張崇德忍痛：證明佢嘅出現</h1><p>這天，張崇德在荃灣教室唱着陳奕迅的《單車》，「難離難捨想抱緊些，茫茫人生好像荒野，如孩兒能伏於爸爸的肩膊，誰要下車……」對張崇德來說，長子天藍能伏在自己肩膊的溫馨情景，根本是遙不可及的事情。</p><p>個人身份撐改革</p><p>11年前，張崇德與劉美娟長子天藍出生後26小時便因器官衰竭離開，為尋求真相，夫婦傾家蕩產向醫務委員會投訴，結果花了足足9年，涉事醫生終被裁定專業失德，被判停牌兩年，天藍沉冤得雪。近日，立法會審議改革醫委會的《2016年醫生註冊（修訂）條例草案》，張崇德以受害人身份到立法會請願，要求盡快落實改革，一切全是為了天藍。張崇德日前受訪時說：「我係以我個人身份出嚟講，市民嘅感覺係出現『醫醫相衞』呢四個字，希望可以改善一啲制度，令到更多嘅屋企人唔需要經歷咁長嘅傷痛。」<br></p><p>抱過囝囝僅一次</p><p>當晚天藍離開的情景，張崇德仍歷歷在目，他仍難掩傷痛：「直頭好似一部電影嘅情節，就係最凍嘅晚上，最痛嘅感覺。」張崇德僅抱過天藍一次，最慘痛經歷，不僅是接獲兒子死訊，還有為死去的兒子取出世紙，他說：「我要證明同記錄低佢嘅出現，攞出世紙其實係一個好痛嘅一樣嘢，如果唔攞，原來唔可能幫佢攞到個墓地，唔可能將佢嘅骨灰擺放喺一個地方。當我為個仔去攞出世紙，身邊好多人都係抱住個BB去排隊，喺等候嘅過程係好慘、好辛苦！我仲記得去到櫃面時，櫃面嘅人同我講『張生恭喜你呀！』嗰吓我真係冇辦法去反應。」<br>天藍雖然已經離開11年，但張崇德一世不會忘記：「佢令到我喺我人生裏面多咗份經歷，呢一個經歷可能係傷痛，但亦都令我對我嘅人生好多睇法都唔同咗。」<br>採訪：戴彩煥<br>場地提供：MMP音樂人教室</p></body></html>