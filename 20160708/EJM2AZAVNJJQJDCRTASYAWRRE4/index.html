<html><header><meta charset="utf-8"><title>寧波，必夾！ - 陳也</title></header><body><h1>寧波，必夾！ - 陳也</h1><p>寧波專案組=中央專案組？<br>「我局將依法對其變更刑事強制措施」=一個字：夾？<br>內地警方有權對林榮基發出通緝令=林榮基唔使call洗頭艇，不必以自己方式返回內地？<br>被監視居住五個月，未有超過法定期限=未來還有N個年年月月，每五個月五個月五個月，長期監視居住下去，直至個人瓜柴、崩潰或刺殺國保？<br>有晒導演劇本=袁國強一行高官一樣被擺上枱，做了茄喱啡，無對白只能呆坐睇片，套戲叫做「通報機制」？<br>犯了內地所謂非法經營罪=在香港寄書上大陸？<br>寧波公安=無將林榮基有需要時打九九九的保安局放在眼內？<br>監視居住完再從寧波調去韶關做圖書館義工=吃中國飯砸中國鍋？<br>被女友作證指罵「唔係男人」=？Sorry，無法配對！問黎、袁兩位，法律上，是不是香港男人回內地被押後=廢咗男性功能？</p></body></html>