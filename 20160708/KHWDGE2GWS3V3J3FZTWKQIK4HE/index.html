<html><header><meta charset="utf-8"><title>西環集中營：親建制醫生反梁　拒撐草案 - 季陶</title></header><body><h1>西環集中營：<br>親建制醫生反梁　拒撐草案 - 季陶</h1><p>今次醫學界群起反對改革醫委會的《2016年醫生註冊（修訂）條例草案》，當中有不少醫生憂慮，日後病人組織選醫委會成員時，會被政府甚至特首梁振英操控人選。雖然政府及病人組織指醫生說法屬政治化，但有一些醫生對季陶說，今次連一些以往不問世事的醫生，也加入反對行列，主因是大部份醫生對梁振英完全不信任，而導火線其實就是梁一意孤行，要委任李國章做港大校委會主席。<br>該名醫生對季陶說，其實今次反對草案的醫生，部份以往頗親建制，亦不是泛民陣營的人，但今次他們也出來與政府對着幹，最主要原因是對梁振英有權用盡、排除異己手段感恐懼，「梁振英點樣用盡手段打壓異己，唔係我哋班醫生幻想出嚟，我都想問林鄭、高永文答，4年來梁振英做過乜？叫人唔好係批評佢嘅傳媒落廣告、自由黨唔聽話就叫所有官唔准去人黨慶，你話特首唔會操控病人組織醫委代表選舉？有冇人信先？」</p><p>任命李國章成導火線</p><p>他更氣憤地說，令這麼多醫生不信任梁的導火線，正正就是梁當日一意孤行，要委任李國章做港大校委會主席，「港大醫學院、我哋班醫生有眼睇，明明校內校外、師生校友、甚至建制派人士，都叫佢唔好委任李國章（做港大校委會主席），佢（梁振英）就係唔理、唔聽，一意孤行去做，呢件事令好多醫生心寒」，他指不少醫生就算明知反對草案，必定會遭市民大眾批評，但仍堅持「死頂」，「因為大家知道，一旦草案通過，梁一定向醫學界報復」。<br>有泛民議員更說，現時不少以往屬保守、支持政府專業人士，也成為反梁中堅分子，「佢哋唔會激到上街掟磚（反梁），但就係唔信你（梁振英）、反對你」，這種心態或許會左右9月立會功能組別的選情。<br><br>季陶<br>周一、三、五刊出</p></body></html>