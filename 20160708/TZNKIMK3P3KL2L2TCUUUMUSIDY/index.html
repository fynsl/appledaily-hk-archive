<html><header><meta charset="utf-8"><title>【爆相爆片】關楚耀孖韓模澀谷揀戒指</title></header><body><h1>【爆相爆片】關楚耀孖韓模<br>澀谷揀戒指</h1><p>現年33歲的關楚耀（Kelvin）向來戀事多，令人印象最深刻莫過於他與衛詩（Jill）一段情，但二人09年分手後，Kelvin再有圈外女友Megan Lee，不過今年元旦倒數被本報影到他與韓籍索模Miu Kim啜住倒數，Kelvin對戀情亦直認不諱。</p><p>逛街睇飾物</p><p>昨日讀者陳先生透過本報「爆相爆片」分享了數張相片及短片，表示前晚8時在日本澀谷遇見Kelvin與女友Miu Kim甜蜜逛街購物。陳先生表示：「大約8點，關楚耀同個女仔喺澀谷嘅Parco出現，佢孭住個大背囊，見佢哋喺Vivienne Westwood睇飾物，因為舖頭就關門，所以個女仔好快咁揀，揀啱就自己埋單。」<br>陳先生續謂：「關楚耀趁個女仔畀緊錢，佢就去睇戒指，之後就同個女仔一齊揀，個女仔仲幫佢試戴戒指，不過舖頭就關門，佢哋最終都冇再買嘢，睇咗一陣就走喇！」</p><p>證感情未變</p><p>當年，Kelvin跟Jill同遊東京，最後兩人因涉毒被捕，雖然Kelvin被囚32日終獲悉，但已令事業急插水，其後他不斷接拍電影及參與公益活動洗底，如今舊地重遊，身邊已換了另一個人。<br>而Kelvin早前被指趁女友去日本工作，在澳門參加Rave Party與同是模特兒的人妻林慧妍（Yen）攬頭攬頸，Kelvin回覆本報表示與Yen只是朋友關係，今次與女友甜蜜遊東京斷正，亦證明他與女友感情未變。<br>採訪：王梓嫚</p></body></html>