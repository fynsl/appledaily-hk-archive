<html><header><meta charset="utf-8"><title>花絮：執波仔楔位成功</title></header><body><h1>花絮：執波仔楔位成功</h1><p>葡萄牙喺周三歐國盃四強開波前循例影大合照，竟然有個執波仔（右）衝出嚟楔位！雖然佢俾門將魯爾柏迪斯奧同中堅荷西方迪夾手夾腳逼開咗，不過C朗就善心大發，打晒眼色留番側邊個位畀呢位執波仔一齊影，之後又同佢攬攬兼自拍，𠱁得呢個執波仔鬼咁開心。</p></body></html>