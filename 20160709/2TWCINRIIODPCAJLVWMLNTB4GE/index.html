<html><header><meta charset="utf-8"><title>勇猛上車客買新港城凶宅平市價成百萬</title></header><body><h1>勇猛上車客買新港城凶宅<br>平市價成百萬</h1><p>近期樓市回穩，周圍都話冇盤。好似馬鞍山新港城，四球樓下放盤近乎絕迹，搞到有市民為求上車，凶宅都唔怕照搶!<br> <br>代理表示，新港城G座中層7室凶宅，實用面積338方呎，剛以320萬元易手，呎價9,467元。這類呎數單位，今年5月成交431萬元，這間凶宅賣平足足一球有多。咁講真，凶宅唔平真係搵鬼要。<br> <br>據悉，3年前有租客於單位跳樓，跌落花槽死去多日後被園丁發現揭發事件，令單位淪為凶宅。買家則是上車客，貪平咁話喎。代理又形容，凶宅都賣得出，證明個市真係旺。<br> <br>原業主1999年12月以172萬元買入單位，持貨17年賬面獲利148萬元，升值86%。</p></body></html>