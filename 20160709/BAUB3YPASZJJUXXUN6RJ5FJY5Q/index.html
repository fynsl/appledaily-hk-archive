<html><header><meta charset="utf-8"><title>渡邊美優紀臨別秋波　半裸拍寫真玩SM</title></header><body><h1>渡邊美優紀臨別秋波　半裸拍寫真玩SM</h1><p>日本女子組合NMB48主將渡邊美優紀早前宣佈「畢業」，佢近日已落實8月9日正式退團，當日會到位於大阪嘅NMB48劇場作最後表演。<br><br>渡邊美優紀最後一支Center單曲《我不在了》安排8月3日上架，昨日已公開MV片段，渡邊美優紀同隊友都性感上陣，硬銷健康性感配合炎夏。<br><br>渡邊美優紀下月開始就單飛發展，就快23歲嘅佢昨日推出全新寫真集《MW》，話晒告別AKB家族，今次寫真集當然要臨別秋波，造型及意識上都充滿感觀刺激。近日有《MW》當中寫真流出，渡邊美優紀唔止做半裸新娘，仲穿上性感內衣拍攝一輯SM味濃嘅照片，形象相當大膽，連隊友都大讚性感。</p></body></html>