<html><header><meta charset="utf-8"><title>小龍入唔到港男複試　玩陶藝冇放棄對小精靈嘅熱愛</title></header><body><h1>小龍入唔到港男複試　玩陶藝冇放棄對小精靈嘅熱愛</h1><p>騎呢…chok爆…肌男……上次參加《2016香港先生選舉》初試，小龍好有心機玩「蜘蛛俠x小智」cosplay、仲有巨肌Bill張都好搶fo…不過佢哋通通被out…<br><br>昨日舉行複試，一眾進入複試港男再到康城站集合往面試，竟然…竟然冇咗25歲嘅小龍…上次佢以一身《寵物小精靈》嘅主角小智 crossover《蜘蛛俠》（Spiderman）現身，咁有創意，又貌似林日曦，冇得選港男……<br><br>昨早佢就喺facebook貼出去上堂嘅相，留言：「上陶藝課。」佢仍然冇放棄過自己嘅喜愛，照整寵物小精靈，仲加兩個精靈球，可想而知，佢對寵物小精靈有幾咁熱愛!!!<br><br>小龍直至睇到《蘋果》即時新聞先知自己冇入圍，喺fb寫道：「午餐途中傳來悲訊：一如所料，三色台只愛肌男……」認真夠慘慘…<br><br>此外，小龍昨日凌晨於fb分享咗小故事，前日同朋友喺旺角同友人追巴士，有人話認得佢，似乎令佢好開心，佢亦好感謝啲人認得佢，睇嚟就冇受到未能入圍港男一事，而覺得唔開心。</p></body></html>