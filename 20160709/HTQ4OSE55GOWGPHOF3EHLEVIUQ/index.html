<html><header><meta charset="utf-8"><title>「洗樓王」老闆：高三成人工請人</title></header><body><h1>「洗樓王」老闆：高三成人工請人</h1><p>【本報訊】「洗樓王」由洗樓派傳單起家，慢慢變成一間廣告創作公司，創辦人王嘉源（Ray）直到現在還堅持落手落腳跟同事派傳單，「抽多啲時間同伙記一齊去派嘢，同佢哋周圍去做，咁先知佢哋諗緊乜同有咩唔識，做老闆咪知點去教佢哋。」<br>Ray透露自己曾經由月入過百萬的電訊公司老闆變成破產人士，試過為8,000元在大富豪做侍應，由高峯跌過落低谷，因此更了解基層員工的難處，因此在洗樓王派傳單，人工較市價高近三成：「洗一幢樓平均有百幾蚊啦，勤力嘅員工月入可以有兩萬元。」<br>他又透露，試過有部份同事突然失蹤，但數月後又再返工，員工身材瘦了，而且剪了個「陸軍裝」，便睇穿員工曾經坐過監：「但我唔會踢爆佢哋，仲歡迎佢哋嚟返工，因為佢哋有案底好難搵工，我可以慢慢教佢點做人，點樣理財，唔使欠落周身債，如果等錢使，可以借埋糧畀佢哋！」<br>他認為就算員工坐過監，但只要肯改過都應該給予機會：「咁佢哋有啲真係好想解決件事，唔想再滾雪球咁滾落去。」<br><br>記者：陳新政</p></body></html>