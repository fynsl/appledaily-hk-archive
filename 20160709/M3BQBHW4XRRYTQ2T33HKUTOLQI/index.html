<html><header><meta charset="utf-8"><title>公營機構或仿效　損知情權</title></header><body><h1>公營機構或仿效　損知情權</h1><p>【本報訊】香港大學校委會會議內容外洩，高院昨頒下禁制令，永久禁止有關會議內容流出。新民主同盟立法會議員范國威憂慮，日後涉及公眾利益的事情，無論是校務、交通或其他重要議題，為免內容外洩，相關機構都會仿效申請禁制令，剝削公眾甚至持份者的知情權，「呢個係一個好重要亦都好壞嘅先例」。</p><p>恐變敏感議題擋箭牌
</p><p>他指現時公營機構處理敏感議題，已重重設關，如高鐵超支及延期，「佢哋（港鐵）有好多資料扣起咗，用埋啲商業原因、機密、技術關口嘅理由，去資料庫又要簽保密協議先畀我哋睇」，防礙議員監督。他又形容，今次法庭頒令永久禁止披露港大會議內容，「其實好大鑊，對傳媒嘅偵查報道係好大打擊」。<br>本身是大律師的公民黨立法會議員楊岳橋指出，任何機構或公司要申請禁制令，必須要有事實基礎；若日後發生類似事件，同樣在保密協議下有內容被外洩或披露，相信其他機構都會向法庭申請禁制令，並會援引港大案例，「但如果本身係冇保密原則，呢個就唔能夠成為一個擋箭牌」。<br>■記者王家文</p></body></html>