<html><header><meta charset="utf-8"><title>三點式海邊拍寫真　崔碧珈曬燶36G</title></header><body><h1>三點式海邊拍寫真　崔碧珈曬燶36G</h1><p>書展又到喇！擁有36G魔鬼胸、有「崔big瓜」之稱的崔碧珈（Anita），今年首次推出寫真集胸戰一眾𡃁模。問平時出席活動或拍電影已有超性感演出的Anita，今次影寫真是否會破底線？她透露：「今次本書雖然都有三點式泳裝，但成個feel係想走運動風格同健康，希望畀人知道運動係健美最好方法。」跟眾𡃁模胸戰可有壓力？Anita則相信每個人都會有自己風格，會用平常心面對，又說今次拍攝都很順利，唯一是去海灘拍外景時，經常被蚊叮及曬傷了皮膚。</p><p>望推出不同書籍
</p><p>除了身材出眾，畢業於英國中央蘭開夏大學（University of Central Lancashire），擁市場學大學學位的Anita，可有考慮將來在書展推出其他書籍？她即表現興奮，笑說：「我本身有健身教練牌，其他運動好似行山、跑步、打排球都鍾意，仲有係煮飯畀自己食，所以如果將來有機會，我都想出關於呢啲類型嘅書。」<br>另外，同樣首次出寫真，今年21歲的姚紫茵（Bonnie），昨日於銅鑼灣舉行寫真發佈會，為其半裸無露點的寫真集造勢，同場還有黃榕、趙哲妤、程芷渝等人。</p><p>姚紫茵唔想太膠</p><p>Bonnie昨日以一身性感造型出現，餵現場男粉絲食熱狗。Bonnie受訪時更自爆影寫真後去了做整形手術，包括割雙眼皮及修眼袋，她說：「同以前個樣係唔同咗，不過冇開刀，亦冇乜地方想執，唔想太硬膠，今次影呢本寫真係希望各界多關注乳癌，會將部份收益捐畀乳癌基金會。」<br>採訪：張俊銘<br>攝影：陳志嵐</p></body></html>