<html><header><meta charset="utf-8"><title>【親子籽】書展前入貨　童書六折大平賣</title></header><body><h1>【親子籽】書展前入貨　童書六折大平賣</h1><p>書展快到，每年總見到唔少父母帶埋仔女拖篋入場掃平書，但書展人太多，有時都會搞到無乜心機睇書。家長會（Parent Club）最近就在荔枝角商廈舉行「瘋購童書日」，逾千本童書、台灣繪本甚至新加坡習作都以七五折出售，買夠九本仲有全單正價六折，近年大受歡迎的童書，例如《小黃點》、《彩色點點》、《陸海空交通工具遊戲書》、《媽媽上班的時候會想我嗎》、《公主怎麼挖鼻屎》等都有售，計番分分鐘平過書展，而且每星期都有新書返貨，新書同樣有折，記者親身上去睇過，雖然地方不大，但勝在地方企理，人流較少，打書釘都打得舒服，父母有時間的話，可以趁書展前上去先掃一轉貨呢。</p><p>日期：即日至7月17日<br>時間：10:00am至8:30pm<br>地點：長沙灣廣場2座503-504室（荔枝角港鐵站A出口）<br><br>記者：黃子配</p></body></html>