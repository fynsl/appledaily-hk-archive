<html><header><meta charset="utf-8"><title>花絮：「法國C朗」有個索女友</title></header><body><h1>花絮：<br>「法國C朗」有個索女友</h1><p>法國前鋒基沙文今屆賽事已經轟入六球，名宿亨利更大讚佢就好似葡萄牙C朗咁重要；人紅自然多人起底，佢女朋友Erika Choperena都成為傳媒焦點。24歲嘅Erika係西班牙人，11年基沙文踢皇家蘇斯達嗰陣，已經同佢一齊，今年初Erika仲幫佢誕下一女。Erika平時多數喺Ig分享吓同基沙文拍拖相，認真溫馨。</p></body></html>