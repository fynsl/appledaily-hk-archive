<html><header><meta charset="utf-8"><title>【職時新聞】唔想迎接Blue Monday？搵個理由贏在「射波」前</title></header><body><h1>【職時新聞】唔想迎接Blue Monday？<br>搵個理由贏在「射波」前</h1><p>眨眼又到周末，放假過後又要面對「Blue Monday」，不少打工仔每逢周一都會萌起「邪念」，想「射波」告假休息，但又怕僱主不滿。外國曾有研究，羅列出八大最為僱主接受的「射波」理由，打工仔不妨參考一下。不過人事顧問就提醒，告假太多隨時影響升遷機會，得不償失。<br>記者：容文穎<br> <br>英國醫療保健機構Benenden曾訪問2,500名僱主及僱員，調查最易接受的告假理由，結果發現高踞榜首的為「嘔吐」，72.9%人選擇為最佳理由，「肚瀉」則以71%緊隨其後，其後依次為「流感」(58.1%)、「細菌感染」(53.2%)、「偏頭痛」(36.5%)、「壓力」(19%)、「精神健康」(16.9%)，排名最低的則是「感冒」，只有11.4%認為此理由易被接受。<br> <br>調查亦顯示，年長的僱員較年輕僱員少告假，63%的50歲以上員工全年未曾告假，較沒有告假的18至24歲人士假多一倍。同時女性亦較男性常告假，比率分別為54%及43%。<br> <br>雖然部分告假理由較易為僱主所接受，但常「射波」分分鐘賠上自己前途。合眾人事顧問有限公司總經理蘇偉忠說，雖然有原因的告假僱主大多會理解，但太多太頻密亦或會影響僱主印象，「可能佢少少嘢就好容易請假，會假設呢個人未必咁有責任感，未必對工作咁重視，可能之後有升遷咁都有所考慮」。<br> <br>但他強調，僱主不會單從告假作升遷考慮的唯一因素，「如果你做到嘢，間唔中咁樣(放假)，可能僱主未必會好在意，如果你話生產力又唔夠，嘢又做得唔係理想，又成日病，僱主可能有個負面評價」。蘇偉忠舉例說，若僱員告了病假，仍會致電公司交代工作進度，表現責任感，即使告假，僱主亦不會留難。</p></body></html>