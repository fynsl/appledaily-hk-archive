<html><header><meta charset="utf-8"><title>黑絲人妻杏兒唱《叉燒包》　送外賣冧巫啟賢</title></header><body><h1>黑絲人妻杏兒唱《叉燒包》　送外賣冧巫啟賢</h1><p>如果你入到去一間酒樓，有個囧樣知客rap住問你鍾意你食咩包，蓮蓉包、豬肉包、玉薯包、豆沙包，應有盡有……你正想掉頭走嗰時，佢捉住你話廣東包唔啱呀？仲有上海包喎！你想食邊款呀？真係頂佢……唔順呀！<br><br>講緊咩？就係胡杏兒喺大陸節目《跨界歌王》又一力作，佢打扮到好似酒樓知客咁，着住黑絲大唱《叉燒包》，其實就咁聽落就冇咩問題嘅，但問題首歌真係好長，好煩呀！聽完之後成個腦就係叉燒包，廣東包，上海包，想點呀！放過我啦！<br><br>好啦，雖然首歌好長，但係睇畫面應該可以平衡一下……點知胡杏兒喺個台到推住架點心車喺到行嚟行去，烏前個身兩手揈揈咁，就算有dancer喺側邊佢都係keep住係兩手揈揈，最多間唔中有少少交流咁，到底做緊咩呢？</p></body></html>