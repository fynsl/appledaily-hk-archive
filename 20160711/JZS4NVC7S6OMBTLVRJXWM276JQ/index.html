<html><header><meta charset="utf-8"><title>ViuTV《美選》佳麗錯愛紋身石希露　俾仔打裂鼻骨</title></header><body><h1>ViuTV《美選》佳麗錯愛<br>紋身石希露　俾仔打裂鼻骨</h1><p>由ViuTV舉辦的第一屆實況選美節目《美選D.n.A》，上星期四公佈二十名參選佳麗，當日一眾候選人會見傳媒時，兩位佳麗16號石希露（Olga）及18號鄧月平憑F cup逼爆上圍，成為焦點，而Olga手臂上十多個紋身，亦相當搶鏡。<br>Olga剛被宣佈入圍，即被人翻舊賬，原來她一年前已成為網上紅人，皆因當時有社交網站瘋傳一張她疑被男友虐打fb截圖，標題更寫上「港女被男友打『開年』，fb用戶名是Shek Hei Lo，疑似係Olga本人上傳，更留言寫上：「打我打到咁，劉XX你預咗冇彎轉。」</p><p>「打過我四、五次」
</p><p>昨日致電Olga求證時，她直認是相中人：「件事發生喺上年農曆年，我同佢（前男友）有啲爭執，跟住佢就出拳打我塊面，入到醫院，照到鼻骨有啲裂，屋企人之後陪我去報警。呢件事之後，我同佢就分咗手。」<br>Olga透露自己並非首次受暴力對待：「我同佢拍咗兩年拖，佢起碼打過我四、五次，有時出拳，有時掟嘢，每次我都蠢又耳仔軟，以為佢會改……我本身有紋身，同佢分手之後，我再紋多幾個喺手臂上面，等自己好似惡啲，生人勿近咁。」<br>此外，Olga於荃灣一動物診所做護士，昨日見她穿上制服開工十分忙碌，其間有禮貌、耐心地照顧寵物及求診的客人，當她忙完工作後，欲上前幫貓咪剪指甲，貓咪卻頑皮地逃脫。<br>採訪：王梓嫚、畢紹基<br>攝影：潘冠恩</p></body></html>