<html><header><meta charset="utf-8"><title>再接再勵操肌備戰　小龍：ViuTV舉辦會考慮</title></header><body><h1>再接再勵操肌備戰　小龍：ViuTV舉辦會考慮</h1><p>以一身《寵物小精靈》主角小智crossover《蜘蛛俠》（Spiderman）打扮面試今屆港男嘅小龍，前日接受本報專訪，問到佢覺得自己落選嘅原因係乜嘢時，佢話：「可能因為我唔夠運動，睇吓其他對手好大隻，有個有48吋腹肌（腹肌？係咪胸肌呀？）係呀係呀，又夠高大。（即係你唔夠運動？）可能佢哋嗰啲高層唔係太鍾意我呢type太瘦嘅。」<br><br>今次落選，會唔會下年捲土重來？小龍話：「或者再訓練吓先。（都會想選？）係，第日如果ViuTV搞都應該會考慮吓。」<br><br>咁小龍喺面試時，見對啲手好大隻先想操肌，定係面試時考官佢哋話你唔夠大隻？小龍話：「入面就無人講，不過落選後自己反思，應該係呢個原因。」<br><br>為咗幫助小龍練大隻，確保佢下年可以帶住一身肌肉入圍，我哋帶小龍入健身房做gym，不過小龍似乎要再加倍努力，佢話﹕「隻腳有啲攰，我今日因為好早就出嚟。」平時做唔做運動？佢話：「睇人運動多，好鍾意睇足球節目，自己就冇咩做。」</p></body></html>