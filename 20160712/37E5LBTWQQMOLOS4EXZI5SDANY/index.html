<html><header><meta charset="utf-8"><title>滕麗名經典你要知扮過TB外貌激似AV女優</title></header><body><h1>滕麗名經典你要知<br>扮過TB外貌激似AV女優</h1><p>40歲嘅滕麗名出道21年，大家熟悉嘅滕麗名係電視劇演員，其實佢入行係靠唱歌，除此之外佢仲拍過戲，近年女人味越嚟越濃，仲畀網民話佢知樣同AV女優好似o添！<br><br>1.參加過新秀<br>滕麗名參加1995年新秀入行，同年參賽者仲有陳奕迅、楊千嬅等，滕麗名仲打入最後8強，不過最後擠身唔到入5強，所以冇得同唱片公司簽約。<br><br>2.入讀藝訓班<br>失落新秀，滕麗名就以旁聽生入讀1995年嘅第八期藝訓班加入大台，同年嘅旁聽生仲有湯盈盈、姚瑩瑩等。<br><br>3.唱過《咕嚕咕嚕魔法陣》兒歌<br>雖然滕麗名做唔到歌手，不過大台似乎好賞識佢嘅歌喉，仲唱過唔少兒歌，代表作就一定係《咕嚕咕嚕魔法陣》首歌《魔法咕嚕咕嚕》，唔少80後都表示耳熟能詳！<br><br>4.拍戲扮TB<br>1997年入行冇耐嘅滕麗名有份參演《四個32A和一個香蕉少年》，戲中佢仲剪短髮扮TB ！<br><br>5. 陀槍師姐陳三元<br>滕麗名最廣為人知嘅成名作就係《陀槍師姐》系列嘅電視劇，1998年拍攝第一輯《陀槍師姐》滕麗名仲同劇中對手魏俊傑撻着，不過拍拖九年最後都係分手收場。<br><br>6.錯愛人夫郭政鴻<br>07年，滕麗名被指同郭政鴻拍《野蠻奶奶大戰戈師奶》擦出愛火，仲發展咗近兩年地下情，不過男方被指同滕麗名拍拖時，原來已經有家屋兼小朋友，最後滕麗名同郭政鴻嘅戀情告終。<br><br>7. 無bra凸點成熱話<br>滕麗名喺年嘅《桌球天王》中飾演錢滔滔一角，劇中不時以行政人員look現身嘅滕麗名被網民cap圖，指佢其中一幕似「無bra凸點」即刻成為網上熱話。<br><br>8.「豬扒」造型抄 俏Betty<br>2010年拍攝《女人最痛》中嘅「豬扒」造型，被指嚴重抄美劇《俏Betty》嘅造型。<br><br>9.勁似AV女優<br>滕麗名一向都被視為禾稈冚珍珠嘅女星之一，仲有唔少網民話佢勁似AV女優希志愛野同埋椎名由奈。<br><br>10.最叻拎過豬肉獎<br>講番事業，滕麗名入行21年喺大台做足咁耐，佢提名過9次視后、4次配角，不過都係得個桔，最叻就係04年喺《Astro華麗台電視劇大獎》拎咗「我的至愛角色」，希望呢個豬肉獎唔會係佢唯一一個獎啦！</p></body></html>