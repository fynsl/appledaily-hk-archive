<html><header><meta charset="utf-8"><title>Kevin Boy澳洲做老襯</title></header><body><h1>Kevin Boy澳洲做老襯</h1><p>ViuTV《晚吹—真PK》主持Kevin Boy李健宏（KB）近日與女友及親友到澳洲旅行，原來此行他有特別任務，但並非是節目中的《玩爆你個腎》整蠱別人，而是結婚做老襯！昨日凌晨KB於Instagram上載一張與女友合照，並說：「1、2、3老襯！」相中KB穿着紅色格仔西裝褸，其女友則穿上黑色晚裝，手上捧住花束，明顯二人是舉行婚禮。</p><p>記者昨致電KB，但未獲回覆。而其《真PK》拍檔火火，昨日則在電話中說：「係呀，做老襯呀佢，都差唔多返嚟！恭喜KB，大個仔啦，以後做人老公要錫老婆，有乜風浪都要自己一個孭起佢，唔好要老婆擔心，佢係我見過最多紋身嘅老公。」<br>採訪：魯吉</p></body></html>