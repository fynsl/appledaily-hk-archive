<html><header><meta charset="utf-8"><title>【擔遮的禮儀】下雨天最乞人憎的幾種人</title></header><body><h1>【擔遮的禮儀】下雨天最乞人憎的幾種人</h1><p>每逢落雨，心情特別差，當行街時發現好多人都唔太知道擔遮的禮儀後，心情就更加煩躁，綜合自己及身邊友人經驗所得，發現最常遇見的這幾種人最乞人憎。</p><p>1.上車時轉身向人收遮：排你後面上車位人兄兜口兜面濕晒，真係多得你唔少。<br>2.濕遮放座位：拎住把濕立立嘅遮上車，唔扎起之餘仲要直接放落凳，整到張凳濕晒，又例牌唔會抹返乾，叫人點坐呢？<br>3.濕遮周圍揈：入到室內收起把遮後，順手將把遮周圍揈，揈到地下濕晒，仲會濺到附近其他人，有小小公德心好嗎？<br>4.打橫拎遮：總有些人唔會垂直拎遮，係都要打橫打斜，當係把劍咁拎，條街你行晒咩……<br>5.瓦遮頭底唔收遮：好多人行到去有上蓋的地方都唔會收遮，遮角滴水、篤到人又唔道歉，直行直過，其實有瓦遮頭，點解仲要開遮呢？<br><br>落雨出街好煩，我知，但大家擔遮時可唔可以有小小公德心，顧自己又顧別人呢？<br><br>記者：黃子配<br>攝影：陳永威</p></body></html>