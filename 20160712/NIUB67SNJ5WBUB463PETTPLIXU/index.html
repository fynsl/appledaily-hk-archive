<html><header><meta charset="utf-8"><title>【先達收風】6GB RAM機王殺到　OnePlus 3/樂Max2開價三千頭</title></header><body><h1>【先達收風】6GB RAM機王殺到　OnePlus 3/樂Max2開價三千頭</h1><p>手機場呢幾日非常熱鬧，當中尤以喜歡打機的機迷最多，原因是有兩部行6GB RAM的新一代機王殺抵先達！記者所講就是OnePlus 3及樂Max2！</p><p>講規格，以樂Max2睇高一線，2K 5.7吋屏幕，配最新Snapdragon 820，配6GB RAM、64GB ROM，開通國內聯通、移動及電訊網絡，而且還有高速的指紋解鎖，如果要問唯一扣分點，就是由一代的SHARP芒改為冇標示生產的2K芒。<br><br>OnePlus 3熱捧客亦不少，如果有玩開早兩代機，相信會好喜歡佢個超簡化的系統！屏幕是細一號的5.5吋全高清屏幕，不過顯示能力相當高，個人來說是相當滿意的，因為真係睇得舒服，硬件規格一樣使用<br><br>Snapdragon 820，配6GB RAM、64GB ROM，不過網絡功能方面，只對應聯通、移動雙網，如果說加分點，我是很喜歡機身內置的1,600萬像素SONY鏡頭，畫質我覺得比好多韓國機還要清晰細緻，亦冇一般國產機經常出現的一間間橫紋，真係可用性高好多。<br><br>機價亦是大家關心點，樂Max2開價$3,280，相對市場上比較少店舖有機；OnePlus 3市面上有少量店舖有機賣，不過大多開價$3,580，現在先達場內價為$3,380。<br><br>查詢：流動帝國（旺角先達廣場地下G67號舖）<br>記者、攝影：朱崇德</p></body></html>