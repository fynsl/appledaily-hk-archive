<html><header><meta charset="utf-8"><title>【馮仁昭四圍超】余安安求進步感壓力</title></header><body><h1>【馮仁昭四圍超】<br>余安安求進步感壓力</h1><p>余安安噚日喺上環綵排舞台劇《最後作孽》，之前佢憑呢套舞台劇勇奪劇后，問佢會唔會有壓力？安安話唔係因為劇后呢個名有壓力，而係因為想超越上一次而有壓力。佢仲話「阿女」薛凱琪唔喺香港冇捧場：「不過佢都好想演舞台劇，都希望有機會母女檔做舞台劇。」忙完演出，佢之後就忙嫁女，大女文琪年尾香港擺酒，有好多傳統細節要做。<br>撰文：馮仁昭</p></body></html>