<html><header><meta charset="utf-8"><title>智取大市：外圍鬥放水　明益新地 - 晉佳</title></header><body><h1>智取大市：外圍鬥放水　明益新地 - 晉佳</h1><p>回帶返今年3月中，歐央行破天荒推出六招晒冷刺激經濟，殺市場一個措手不及，反應慢半拍嘅日本，隨即被逼埋牆角，日圓隨即爆上。今次日本搶先傾刺激措施加碼，唔知係咪汲取上次教訓，唔好吓吓等議息先嚟做嘢。若如願日本真係急不及待加推刺激措施，進一步確認全球放水預期，短線保持審慎樂觀。<br>喺港股調整期間，新地（016）強到升住咁做旗，噚日港股爆上，新地亦隨即突破100蚊阻力收市，係繼領展（823）後嘅強勢地產股主力，相信未來兩周會keep住跑贏大市。<br>剛上市嘅信義香港（8328），貴為信義系唯一創板股，波幅肯定大，市值唔夠10億元，細細粒，容易炒上，以信義後台強勁，加上信義光能（968）上市初期大炒特炒嘅特性，照計信義香港好快都會落鑊炒，但波幅大，只宜小注。<br><br>晉佳<br> http://fb.com/advanceguy1 </p></body></html>