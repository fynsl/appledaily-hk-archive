<html><header><meta charset="utf-8"><title>【DSE放榜】挑戰獨特技能　學吓認輸冇事嘅</title></header><body><h1>【DSE放榜】挑戰獨特技能　學吓認輸冇事嘅</h1><p>近年個個講贏在起跑線，聽到都覺得壓力大。羸了個開頭，衝不過終點，有咩用? 近年要講「學輸」。<br>13號就是DSE放榜，廣告公司Director Penny Cheng有感年頭學童自殺事件，想為孩子們「做啲嘢」。發動眾籌，利用自己(同朋友)的工餘時間，辦一個非謀利「輸得喜」活動，陪應屆考生「輸吓又何防」？</p><p>場內有歌手黃淑蔓、Rubberband、享樂樂團、黎曉陽、Per Se、Nowhere Boys、網絡紅人薑檸樂、KIBI、Rick Sidney等都到場表演打氣，有吹水區有社工同輔導員陪你發洩壓力、有明星名人輸法家們分享佢哋0既輸家故事。仲有挑戰區，有過十款各界名人同大家鬥…..轉書、彈筆蓋、吹紙、啪手指甚至倒轉急口令。好無聊0架！但係反手彈結他的Redline Production音樂總監Jackie話：「幾無聊都無所謂0架！因為每個人都有不同特質的， 再無聊都沒所謂，別小看它，那事情可能最後會成為你人生最大的成就也不出奇的。」<br></p><p>係我哋呢代令佢哋無勇氣無想法
</p><p>年初時，Penny跑去為小童群益會生涯規劃服務隊，義教年青人拍片。卻發現，孩子們似乎不太知道自己想做甚麼，或在做甚麼，原因，竟來自自己同代的父母們：「就是因為我們這一代七、八十後，做父母後對孩子規管太多，讓他們很在意別人的看法，不敢有自己的想法與行動。」有些人連好事都不敢做，嚴重的連坐小巴喊有落，都怯怯的。怕輸，怕突出自己，怕被看到想法。<br> <br>其實人人都輸過，失望過，曾經想做導演的Penny，入行無耐就被上師話佢冇創造力，不如趁早歸去。唔服輸的他索性自己開工司，但三四個月都沒客，連老婆都叫他面對現實搵工做。輸得甘嗎？相信沒事比你盡力了，但個個同你講「你沒天份」更讓人心灰。但他又不想放棄，死唔信邪排除眾議默默做，十年後，他拍了早前李光渚，魯芬bb跟劉以達拍廣告，有二百多萬點擊，：「證明我做的事其實都有觀眾受落。你的人生，是沒人可否定你的，除了你自己。」<br> <br>而Jackie早前患上抑鬱症：「突如其來，躲在家乜都唔想做唔知自己想點。連落床都要花好大力氣。」不停看書上網：「想找到一句說話讓自己振作起來。但原來唔得0既。這事太單向。」結果因為出席朋友的婚禮必得出門，置身人群中，跟朋友聊天，交心，才發現；「原來最重要的是連繫，你跟你身邊的人，或者再深入的話是你的心跟身邊人的心，當你有這聯繫時，你就甚麼都不需要，你就沒事了。」<br> <br>說這麼多，不是想說教：「我都做到你點解做唔到？」而係想講「輸到用時方恨少」， Penny：「這些經歷會成為你成長的養份，令你將來得到更多。這是有先天優勢的人經歷不到的。」回看近年大堆給青年的勵志廣告勵志Post，其實，失落的人不需要告戒，他們只要別人的聆聽、體諒、同理心，及倍伴，Penny：「我們不是站在高位告訴他你該怎做，是我們陪他做，或做先驅，一起走一次給他們看呀。」<br><br>記者：陳慧敏<br>攝影：林栢鈞<br> <br>Facebook：輸得喜輸得喜<br><br>日期：7月12日(星期二)1800-2200<br>地點：觀塘海演長廊反轉天橋底一號場</p></body></html>