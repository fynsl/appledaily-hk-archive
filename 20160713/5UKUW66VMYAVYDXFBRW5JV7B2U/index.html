<html><header><meta charset="utf-8"><title>父子庭外擁抱郭炳江第一件事做乜好？</title></header><body><h1>父子庭外擁抱<br>郭炳江第一件事做乜好？</h1><p>前政務司司長許仕仁與新地前聯席主席郭炳江的貪污案，終審法院就其中一項控罪批准各人提上訴，並批准郭炳江以千萬元現金保釋外出。郭炳江獲釋後與兒子郭基煇擁抱，郭基煇顯得很激動。而郭炳江步出終院，向傳媒表示多謝家人及朋友的支持，又稱獄中生活好有規律，「但最好唔好响裡面」。<br> <br>郭炳江又指，「唔信自己喺呢度，返屋企見屋企人，阿媽我返咗嚟啦。佢身體好好，要同佢食餐飯，好多謝家人，呢18個月多謝同事咁支持我」、「好多體會，當你喪失左啲野時，你就知生命幾咁可貴，例如自由、好多嘢平時覺得好應該，其實呢啲係神嘅祝福，無咗時，你發覺到對你生命有幾大影響。」<br> <br>郭炳江並舉例指，「最簡單，冇咗電話、冇咗電腦都好難做嘢，喺獄中做功課，要用最原始方法用手寫，寫錯字要另外再做過，先發現宜家科技咁緊要。其他嘢都係，你哋未入過去，你哋唔會明白。但趁今日出嚟，向其他人忠告，係珍惜現有宜家嘅嘢」。<br> <br>對於保釋期間的大計，他指「放多啲假，周圍去睇吓，要學踩單車，9月要去踩。滑雪?諗下啦，都會去」，但他強調「唔會返公司，唔理公司嘢」，被問到現在最想食甚麼，他指「乜都想食」而太太會安排食物。<br> <br>郭炳江提到獄中受到很大鼓勵時，更點名問：「蘋果黃小姐喺度嗎? 佢寫咗好多信俾我，但我唔可以答你，希望你明白，我記得你點樣架啦。」</p></body></html>