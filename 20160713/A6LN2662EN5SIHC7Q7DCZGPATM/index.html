<html><header><meta charset="utf-8"><title>財女手筆：比卡超稱霸全球 - Melody</title></header><body><h1>財女手筆：比卡超稱霸全球 - Melody</h1><p>比卡超熱潮席捲全球，大家將目光又再次重回任天堂，咁啱聽日中學文憑試（DSE）放榜，今屆中文作文題目完全係任天堂嘅寫照—— 「傳統往往是創新的包袱」！<br>被譽為「任天堂喬布斯」的任天堂第四任社長岩田聰，由紅白機到NDS、Wii，多次將任天堂起死回生，可惜，早於幾年前，一早已經有人問岩田聰，任天堂幾時會打入手機遊戲，當時佢嘅答覆係肯定嘅：「絕對唔會！」卻造成任天堂其後迷失多年，當時，大家已經開始用智能手機打機，專攻小遊戲的立體3D遊戲機3DS，以及升級版屋企遊戲機WiiU，均未能形成風潮，正正反映傳統成為創新包袱。<br>換個角度，創新只係一刻，只要有能力掀起熱潮，就會成為經典傳統！岩田聰願意承認失敗，最終回頭決定推出手機遊戲，Pokémon GO在美國、澳紐熱爆，相信其後開放更多國家地區，任天堂靠比卡超再次成為世界第一，至少稱霸世界App榜第一，相信未非難事，可惜，Pokémon GO係岩田聰嘅遺作，去年中因癌症病逝嘅岩田聰未能親眼見證，任天堂再次受全球捧為神明。<br><br>Melody<br> http://www.facebook.com/whichroad <br>本欄逢周三刊出</p></body></html>