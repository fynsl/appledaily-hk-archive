<html><header><meta charset="utf-8"><title>小一收生　英華校長：父母最需要教育</title></header><body><h1>小一收生　英華校長：父母最需要教育</h1><p>【本報訊】直資名校英華小學昨日起舉行2017/18小一入學簡介會，吸引逾4,000個家長報名，料每30名學童爭奪一個學額。英華小學校長林浣心強調學生家教是收生關鍵，寄語家長身教才是教育根本。她慨嘆不少「怪獸家長」不懂教仔，「最需要educate（教育）嘅其實係父母」，「唔好以為學生入咗學校就唔使理」。<br>英華小學昨起舉行6場小一入學簡介會，讓家長了解學校及收生情況，可即場遞交入學報名表。第一場簡介會有逾500名家長出席，6場共有逾4,000家長報名。林浣心預計報讀人數與往年相若，即約有4,000個申請，該校有160個小一學額，料平均每30名學童爭奪一學額，校方篩選後將向學生及家長進行面試。<br>林於簡介會直言「沒有教不好的小孩，只有不懂教的家長」，多次向家長強調身教及家庭發展的重要，「希望家長唔好以為個仔入到學校就唔使理；其實最主要影響小朋友嘅因素係家庭，如果有家長配合，孩子嘅發展會更標青」。<br></p><p>面試童嫌母行得慢狂鬧
</p><p>林於訪問中分享於面試時遇過不懂管教小孩的怪獸家長，「其中一個媽媽帶囝囝嚟面試，因為媽媽大肚兼攞住一袋二袋，所以行得慢，但囝囝竟然回頭鬧媽媽，話你再行咁慢我就會咬妹妹，睇得出好冇禮貌，家長亦唔識教」。<br>林指收生將重視學生家教，亦認為家長責無旁貸，「𠵱家好多小孩都跳跳紮紮，唔識停，見過（小孩）㩒晒啲𨋢制，父母喺後面唔出聲；其實睇個仔點，都估到父母係乜人，父母唔識教會好影響，所以最需要educate嘅其實係父母」。林又稱往後面試將觀察學生品行，「主要睇佢會唔會聽人講嘢、識唔識尊重人；呢啲可以話冇得預備」，籲家長不用特別為面試準備。<br>英華小學2008年轉為直資，為深水埗區著名小學。學生畢業後可直升英華書院，全年學費15,000元，將於8月底至9月底進行次輪面試，報名期至7月16日。<br>■記者葉偉東</p></body></html>