<html><header><meta charset="utf-8"><title>【靚貨攻略】絲打遊泰必入　百零蚊買極似大牌味香水</title></header><body><h1>【靚貨攻略】絲打遊泰必入　百零蚊買極似大牌味香水</h1><p>旅遊搜尋網站Skyscanner最近公佈，曼谷係繼台北、日本東京同大阪後，港人暑期最愛獨遊地區第四位。不過近期日圓水位未算低，看來遊泰人數應該比預期多。獨遊又好，一大班人去玩又好，我知點都唔會阻止到各位絲打買妝物嘅欲望，今次我哋就搵來五件喺曼谷不能錯過的妝物，大家知道有乜要入手啦！</p><p>1.Beauty Cottage Memories of Love系列香水
</p><p>維多利亞風美妝店Beauty Cottage喺唔少大型商場都有分店，其中Memories of Love系列香水被廣傳為極似Chloe的經典味道，價錢兌成港幣都不過百零蚊，雖然味道唔太持久，但平平哋都算係唔錯嘅選擇。<br></p><p>2.Beauty Cottage 啞致唇膏
</p><p>除咗香水，Beauty Cottage 嘅唇膏也值得留意。新加坡權威美容雜誌《Cleo》曾經選它為最佳經濟價格啞致紅唇之選，記者親身試過，的確非常顯色，怕太matt太乾有唇紋？亦有semi-matt可揀，潤得來亦唔會太有光澤，愛化歐美妝嘅絲打唔好錯過。<br></p><p>3.Srichand Powder喜簪控油透亮蜜粉
</p><p>點解曼谷天氣咁熱， 喺街上見泰國美女們個妝都保持得咁好？原來除了用爽身粉灑上面同頭髮保持清爽，佢哋亦會用Srichand Powder控油蜜粉。除咗可以平時定妝用，說明書亦建議，可以用一份碎粉加兩份水，混合敷30分鐘做面膜，一物二用。<br></p><p>4.Mistine三合一3D眉筆</p><p>講到泰國妝容，最有標誌性一定是眉妝。有「泰國第一彩妝品牌」之稱Mistine，佢嘅三用眉筆一支有齊眉筆、眉粉同眉gel，方便到極。<br></p><p>5.Mistine Brow Sharpener
</p><p>單用眉筆太難控制？Mistine嘅brow sharpener可以助你更易畫出整齊眉妝，佢一支有深淺兩色，cream-gel狀的眉膏在筆蓋兩邊，可以用來填補眉色 和修補眉形邊沿，非常容易上手。<br><br>記者：黃樂雯</p></body></html>