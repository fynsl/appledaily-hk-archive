<html><header><meta charset="utf-8"><title>名牌大劈價：Valentino半價$2,500買Lanvin袋</title></header><body><h1>名牌大劈價：Valentino半價<br>$2,500買Lanvin袋</h1><p>來到七月季尾，又是大減價季節，近日各大名牌時裝網站，已出現割喉式放血清貨價。本地龍頭Lane Crawford、英國時裝網matchesfashion、一律減到三折起，mytheresa追加48小時限時extra 10% off，而定價一向進取的net-a-porter，前日更劈落二折，價錢睇到都頭暈！<br><br>add為大家scan了各個網站，精選一批谷底藏寶好貨入手。掃貨當然先講手袋，向來八九千起跳的潮人愛牌Lanvin，近季經典sugar bag，中袋減到四千幾，而細袋減到$2,600有找。美牌DvF流蘇鍊帶小皮袋，劈至蝕本的$500幾價位。至於外遊熱門、近季流行的背包，net-a-porter的Givenchy豹紋減到三千幾，DG的黑色全皮亦五千有找。<br><br>OL返工少不了一個放得落A4的黑色大袋。貴價Tom Ford、Alexander McQueen做半價，中價Tory Burch的tote在連卡佛只需$1,100。阿太至愛的Valentino及Dolce &amp; Gabbana，大部分半價六折，更有刺繡重工釘珠款，最平的鍋釘clutch三千幾，連李嘉欣昨日自拍的刺繡袋，亦減到一萬幾。<br><br>劈價兇狠過Bargain sales，手袋去貨速度極快，大家見到Sold out字樣，不要覺得失望呀！<br><br>更多美容、時尚新聞，即上： http://add.appledaily.com  </p></body></html>