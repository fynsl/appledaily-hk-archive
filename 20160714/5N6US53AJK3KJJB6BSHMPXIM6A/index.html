<html><header><meta charset="utf-8"><title>游學修蘇麗珊勵志post變晒恩愛網民：放閃可恥！</title></header><body><h1>游學修蘇麗珊勵志post變晒恩愛<br>網民：放閃可恥！</h1><p>點解好地地一個DSE勵志post會成閃post㗎？媽，我對眼呀！<br><br>昨日係DSE放榜，游學修同蘇麗珊呢對平日都已經sweet到爆嘅情侶都有出post同考生打氣，不過搞搞吓就變咗喺度放閃咁囉，有網民都頂唔順話：「偽勵志...實放閃...可恥呀！」<br><br>游學修喺自己個fb 貼咗佢同蘇麗珊18歲時嘅相，話自己當時係一個瘦削自大運動型mk，仲要話自己係「木契」o添，使唔使咁盡呀……另外，佢又話蘇麗珊係佢中學時期唔敢講半句嘢嘅校花，但係今日佢成功同女神一齊，仲話：「故事教訓：18歲嘅成績唔係咁重要，係咪好勵志呀!?!?」<br><br>網民睇到個post就大讚蘇麗珊似李心潔，又話佢「放閃可恥」；不過都有道德衛士出嚟話：「價值觀有問題，考試成績好唔係為媾女，係前途，唔好搞亂，媾靚女沒有咩了不起」，游學修就即刻秒殺回應：「唔好搞亂，媾到佢肯定係我最大成就」。嘩！咁識講嘢，啲女俾你媾晒啦！蘇麗珊都有出手留言話：「你話你好多女仔鍾意嘅」，但係唔知係咪游學修驚講錯嘢呢？竟然冇回應到！<br><br>喂...說好的幫DSE考生打氣呢？</p></body></html>