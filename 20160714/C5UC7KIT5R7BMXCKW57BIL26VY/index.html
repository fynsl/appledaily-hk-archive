<html><header><meta charset="utf-8"><title>Pokemon GO通訊App大熱創辦人隨時要破產</title></header><body><h1>Pokemon GO通訊App大熱<br>創辦人隨時要破產</h1><p>話說前日本報有篇文先寫，Pokemon GO係野生補獲女神神器。（【收市閒情】男士必備！女神野生捕獲神器Pokemon GO（千頌C）： http://bit.ly/29BmuSS ）<br><br>說時遲，那時快，已經有一個基於Pokemon GO嘅第三方Messaging App「GoChat」，早喺Pokemon GO上架前就已出現，食正條水當然大受歡迎，不過…設計GoChat位人兄，隨時可能因為咁而破產收場！<br><br>Jonathan Zarra早前有幸獲邀成為Pokemon GO測試員，用過之後發現隻Game冇內置通訊功能，覺得差咁啲，所以就自己寫一個App出嚟，喺Pokemon GO上架前一日，即係7月4日，於Android同iOS獨立上架，令Pokemon GO玩家可以互相溝通。<br><br>Pokemon GO大紅大紫，GoChat當然水漲船高。喺五日內，GoChat就有100萬用戶，Server平均每秒有600個Request！咁多人，緊係爆Server！<br><br>問題嚟啦，首先Zarra冇諗過喺個App開廣告位，其二係，GoChat係由Pokemon GO衍生，如果Zarra用GoChat賺錢，可能會衍生法律問題。Zarra就話，佢正同投資者傾緊點處理，睇下點可以維持個App嘅運作。佢亦已請人Upgrade個Server，至於佢使咗幾多錢喺GoChat，佢就話唔講，「我唔想俾人知我有幾蠢。」<br><br>Zarra就話，佢以前都未試過認真寫隻App，今次隻App咁愛歡迎，佢就話都係開心嘅。Zarra仲話有個用家同佢講，成功透個GoChat識到個女仔添！</p></body></html>