<html><header><meta charset="utf-8"><title>中環在線：星展搞「中小企LinkedIn」 - 李華華</title></header><body><h1>中環在線：<br>星展搞「中小企LinkedIn」 - 李華華</h1><p>近排間間公司都搞fintech，繼前日有「金融LinkedIn」FinQuest後，噚日星展銀行都唔執輸，推出「中小企LinkedIn」DBS BusinessClass，講到明係為中小企同startup度身訂做嘅社交平台。<br>DBS BusinessClass又有乜特別？DBS搵嚟一大班顧問常駐平台，中小企如果遇到生意難題，隨時可以inbox佢哋，亦可以add其他行家做friend，交換情報或者留意行業軍情。最重要係startup可以係平台上搵投資者。<br>星展CEO龐華毅話，佢哋一直推動數碼化，下月仲會開始測試電話理財嘅聲音辨識技術㖭。𠵱家真係乜都講fintech、網絡，行慢兩步都唔掂。</p></body></html>