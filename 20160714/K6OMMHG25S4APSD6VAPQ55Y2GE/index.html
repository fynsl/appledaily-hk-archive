<html><header><meta charset="utf-8"><title>【前路由我創】他會考5分　今日是基金經理</title></header><body><h1>【前路由我創】<br>他會考5分　今日是基金經理</h1><p>中國銀盛資產管理董事吳家順於其自傳《股壇15年血淚史》上，曾提及當年會考只有5分。他接受本報訪問時表示，5分來自中、英、數、中史、西史合格，因當時會考前父親過身大受打擊，所以無心機讀書，臨考前讀咗3個月書，先至有五科合格。他自嘲中學時期是一個宅男，勸籲同學「唔好掛住打機、做毒L」，因為香港打機無糧出，所以唔好坐喺度老奉浪費時間，應搵自己強項加以發展。<br><br>當年會考5分後他打過幾份工，後來接觸到會計，以半工讀形式考會計師牌照，並曾於一間本地中小型會計師樓做了5年核數。他認為，在中小型公司工作的好處是，自己可以睇晒成盤數，較大公司更多機會；核數當中亦見過好多行業，同時亦令佢對股票產生興趣，於是2003年沙士入金融業。「結婚前轉行，如果結咗婚就轉唔到喇！」直至現時，吳家順擁有自己的資產管理公司以及基金。<br><br>吳家順認為，成績好的同學仕途會易行啲；但成績不太好的同學不用太灰心，縱使起步時跑在別人背後不要緊，只要努力亦可以闖出自己的路，盡力all in自己的工作和事業，機會來到的時候就可以抓緊。「起跑線無得揀，但終點設喺邊係自己話事，從來唔會望我老豆係李嘉誠，只希望我個囡有個唔錯嘅爸爸！」<br><br>記者：張紫茵</p></body></html>