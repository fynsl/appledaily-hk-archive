<html><header><meta charset="utf-8"><title>港輕視歷史　8星男選牛津</title></header><body><h1>港輕視歷史　8星男選牛津</h1><p>【本報訊】絕大部份狀元均考慮入讀本地大學，本港兩名均考獲4科5**的男生則考獲獎學金，負笈英國牛津大學。港大同學會書院李楠軒（圖）及喇沙書院林翔翀分別心儀歷史及工程系，但二人同樣批評港府不重視相關學科，故放棄在港升學。<br>李今屆文憑試考獲中國語文、英國語文、數學及英國文學的4科5**成績，他從小喜愛閱讀及寫作，兩年前開始鍾情歷史，故申請獎學金計劃，「本身喜歡閱讀同寫作，發現自己文字嘅吸收力比數理強，讀歷史可以史鑑今」。<br></p><p>「香港老闆唔識欣賞」
</p><p>李在大學聯合招生辦法（JUPAS）有報讀本地文學士，但直言香港根本不重視人文學科，「如果（政府）重視都會留喺度讀，始終香港係我屋企，可惜見唔到有乜資源……外國較重視歷史，師資同資源都較好，香港老闆亦都唔識欣賞歷史系學生才能」，李又稱港人仍首選與生計掛鈎的大學科目，「好似一定要讀啲搵到錢科目；我自己都有少少想脫離呢種競爭同催谷嘅風氣，亦唔贊同功利、勢利嘅香港社會」。<br>喇沙書院林翔翀亦選擇到牛津修讀工程系，直言因「外國較重視，喺香港呢科就好似唔係好科目咁」。<br>■記者葉偉東</p></body></html>