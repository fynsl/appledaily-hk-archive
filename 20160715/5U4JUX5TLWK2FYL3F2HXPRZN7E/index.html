<html><header><meta charset="utf-8"><title>林海峰尾場𠱁老婆　彭羚爆喊</title></header><body><h1>林海峰尾場𠱁老婆　彭羚爆喊</h1><p>林海峰（Jan）「是但噏廣東話」棟篤笑前晚紅館完滿結束，阿Jan在尾場謝幕時，向現場過萬位觀眾借來的掌聲多謝伯樂俞琤、林若寧、爸爸媽媽，還有首次公開多謝老婆彭羚，但「彭羚」的名卻隻字不提，他說：「其實好多人都會喺演唱會做呢啲嘢，我會覺得好『娘』，但係今日都要做。」</p><p>提及我要真普選</p><p>感性的Jan想起當年第一眼見到彭羚的感覺說：「記得嗰陣時喺TVB化妝間，第一眼見到呢個人就覺得『呢個人就係喇』，我覺得自己嘅決定冇錯，因為有佢先有我。」此時此刻，台下的彭羚已感觸得淚流披面。<br>感到中年危機的Jan除了玩感性，整個騷的大前提都是撐廣東話，Jan指如果30年後，真是沒有廣東話，大家在廣東道會大叫甚麼？其中提到「我要真普選」時，台下觀眾拍手歡呼。</p><p>特別多謝葛民輝</p><p>完騷後，Jan後台接受訪問，他說：「寫劇本時，都係想大家笑吓，我啲笑話其實都係淚水堆積出嚟，因為個騷入面有講到父母揸車時，要不斷播兒歌畀啲小朋友聽，呢啲都係朋友講畀我聽，我覺得好恐怖，而我自己就連續聽咗六年囉！」他又澄清女兒有捧場，但是影到的不是細女，是大女的同學。<br>問到彭羚被搞到激動爆喊，是不是平時缺少甜言蜜語？Jan說：「唔係，有時都會做嘅，不過唔會喺幾萬人面前做嘢，其實啲掌聲佢（太太）都有份嘅。」Jan又重申：「個騷真係唔止屬於一個人，背後係有好多人支持，好似屋企人、朋友、工作人員，要多謝葛民輝，當日一打畀佢，佢都冇問日期就應承做呢個騷，佢都冇講畀我聽原來撞咗佢阿仔畢業禮。」<br>採訪：王連連<br>攝影：仇志德</p></body></html>