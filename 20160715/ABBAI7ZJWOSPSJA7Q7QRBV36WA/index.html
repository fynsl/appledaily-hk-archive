<html><header><meta charset="utf-8"><title>羅嘉良多角度咀廖碧兒</title></header><body><h1>羅嘉良多角度咀廖碧兒</h1><p>羅嘉良、廖碧兒、羅仲謙、蘇麗珊及梁家樹等昨日到深水灣為電視劇《無間道》舉行發佈會，劇中羅仲謙與內地女演員朱銳有咀戲，他說：「我梗係有備案啦，佢（楊怡）都有嚟探班。」問他演劉德華還是梁朝偉角色？羅仲謙說：「都唔算，我哋呢個係延續，所以都冇壓力，又有嘉良哥喺度。」<br>羅嘉良自爆前日與廖碧兒在車廂拍咀戲，他說：「因為要拍好多角度，都咀咗4、5次。」稍後會到泰國拍跳海戲：「我都唔驚水，以前成日拍跳海，乾淨就得。」監製梁家樹說：「離開某台後，同寰亞合作，主要拍內地電視劇。香港同內地文化差異一定有，但因為呢種唔貼地氣嘅方式，反而成為新嘢。」<br>採訪：盧妹<br>攝影：陳順禎</p></body></html>