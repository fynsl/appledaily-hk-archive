<html><header><meta charset="utf-8"><title>「不瘦降」解咒現鎖骨「肥苟」停藥即變番「索苟」</title></header><body><h1>「不瘦降」解咒現鎖骨<br>「肥苟」停藥即變番「索苟」</h1><p>由13年開始，身形同體重，變成苟芸慧嘅緊箍咒、由於keep住食抗甲狀線藥同抗抑鬱藥，搞到「索苟」變「肥苟」。<br><br>持續「不瘦降」嘅佢，近半年，迷上玩賽車，又停咗食藥，體重終於有下降跡象。早排佢就話：「越開心就越瘦，自己冇磅過瘦咗幾多，最緊要係健康，o依家好番晒，唔使再食藥啦！」<br><br>瘦番索番嘅苟姑娘，早排終於開吓齋，同朱璇男友湯珈鋮、葉樹堃仔葉瀚華傳吓緋聞，雖然真命天子仲未現身，但總叫做身邊有啲蜜蜂仔嗡嗡嗡！<br><br>而以往selfie親，苟姑娘都例牌高炒加七三面，不過日前佢喺ig再po相，面形明顯削咗，兩邊鎖骨仲擺到嚿番梘仔㖭，可喜可賀！(當然係喺冇p.s.大前提下啦！) </p></body></html>