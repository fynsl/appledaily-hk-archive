<html><header><meta charset="utf-8"><title>【荔園試玩】一家大細入去玩　要使幾多錢？</title></header><body><h1>【荔園試玩】一家大細入去玩　要使幾多錢？</h1><p>茘園去年暑假吸引不少人一家大細入場玩，今年移師機場博覽館舉行，雖然有點遠，但勝在有冷氣，唔使曬，玩得舒服。今年的設施比上年少，而且大部分都比較適合小朋友玩，我們找來貪玩媽媽Megan同4歲的仔仔魚子醬一齊入場試玩。</p><p>除了魚子醬未夠高玩碰碰車，充氣大暴走等遊戲外，其餘都有逐一試玩。第一個玩的是「開心呠呠車」，小朋友要除鞋玩，只穿襪會有點跣，難以前進，魚子醬玩了幾分鐘就落車，改為用手推了。（收費：3個代幣，每節10分鐘）</p><p>第二個玩的是招牌恐龍彈床「DINO Dum Dum跳」，但裹面的空間太細，小朋友在同一範圍跳十分鐘會有點悶。（收費：3個代幣，家長陪玩另加1個代幣，每節10分鐘）<br><br>第三個玩的大型迷宮和波波池「彩虹波波池」，則是魚子醬的最愛，可以瘋狂在迷宮跑上跑落，還有3條滑梯，不過Megan一樣覺得時間太短，「周圍爬和瀡滑梯是幾刺激的，但因為只得10分鐘，大家要爭取時間，因為入面頗大，爬完未必有時間玩波波池，玩波波池又未必有時間玩其他。」（收費：5個代幣，家長陪玩另加3個代幣，每節10分鐘）<br><br>第四個玩的是親子工作坊，共有四個workshop選擇，兩母子今次就試用3D筆整匙扣，消磨時間也不錯。（收費：5至6個代幣，家長陪玩另加3個代幣，每節約半小時）</p><p>場內還有個迷宮「荔園x蘇飛的奇幻世界」，這迷宮共有三條路線，三個出口，其中兩條路線比較短，餘下一條就較九曲十三彎，要留意，一旦從出口離開督當玩完，記住見到出口要返轉頭，行晒三條路先好離開，咁就最抵玩。（收費：4個代幣，家長陪玩另加2個代幣）<br><br>今年還有超受小朋友歡迎的妖怪手銀場景，以及6部迷你部巴士，可以俾大家影餐飽。玩到攰，當然要買點小食補充體力，場內兩間餐廳，熱狗和粉麵三十幾蚊就有交易，價錢尚算合理。<br><br>玩了一個早上，計一計數，入場費連同額外購買的代幣及小食，兩母子的消費大約$450，Megan就覺得有點貴：「一家人來的消費比較高，因為很多遊戲要家長陪同，要另外付錢，一家人都最少要花五、六百元，相對都有點貴，加上這裏不太像荔園，上年有船仔、掟香口膠，反而今年比較像個嘉年華。」<br><br>睇完試玩，到底值唔值得入場玩，就見仁見智了。<br><br>記者：黃子配<br>攝影：楊錦文</p></body></html>