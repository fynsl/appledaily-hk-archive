<html><header><meta charset="utf-8"><title>【馬場Ironman】毋懼熱衰竭！騎師郭能個半鐘減三磅</title></header><body><h1>【馬場Ironman】<br>毋懼熱衰竭！騎師郭能個半鐘減三磅</h1><p>38歲的愛爾蘭籍騎師郭能，自封為「Ironman」（鐵甲奇俠)，但最初都冇乜人咁叫佢，直至上年2月及4月，他分別策「百勝不厭」、「駿穎」驚險墮馬，兩駒都陣亡一命嗚呼，人卻離奇冇事之後，自此打不死的郭能，就與Ironman劃上等號。<br>郭能表示，要保障陣上安全，最重要都係操FIT自己，他說大埔滘自然教育徑就是其後花園，每星期到訪兩次跑山焗汗，真係要將自己操到Ironman一樣。<br>郭能說：「即使夏天攝氏33度，我都穿長袖衫和運動長褲，再加一件風褸，普通行山友會覺得我好古怪，但我嘅目的正正就是想焗汗，一次跑個半鐘，每次都會減到 3磅，我喺上季尾(16年6、7月)保持住123磅，一跑完山就減到120磅。跑完返屋企飲杯咖啡味能量奶昔，賽馬日嘅朝早，我會再做多半個鐘頭gym，做一做帶氧運動，令肺部開氣，然後先至出場。」<br>除了長袖衫褲加風褸，郭能仲會全程戴埋鴨嘴帽，原來亦目的。他說：「因為大部份熱力都會經由頭頂散出，我想焗出最多嘅汗水，除咗有效減磅之外，仲可以令我適應夏天嘅高溫，大家都知騎師要長時間戴帽出賽，唔可以隨便除低，所以我跑山會全程戴鴨嘴帽，模擬一下，等身體早啲適應。」<br>不過奉勸大家千祈唔好學，唔係個個好似郭能咁骨格精奇，普通人咁樣跑，隨時搞到熱衰竭入院。</p></body></html>