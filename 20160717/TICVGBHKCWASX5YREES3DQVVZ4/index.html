<html><header><meta charset="utf-8"><title>素顏洪欣𤷪𤺧鬧囡囡</title></header><body><h1>素顏洪欣𤷪𤺧鬧囡囡</h1><p>【金鐘】現年44歲的洪欣與細她11年的內地演員張丹峰09年結婚後，育有兩歲多的囡囡張晞彤，連同與莫少聰所生的15歲大仔莫鎬濂，湊夠一個「好」字。日前素顏的洪欣帶同仔女、媽媽及外籍傭人，一行五人到金鐘太古廣場食晚飯，身穿黑tee及牛仔短裙的洪欣負責做司機，而大仔落車後即幫手抱着妹妹，身穿黑白波點裙的晞彤面圓圓眼仔精靈，輪廓似足媽咪。</p><p>扭計唔食</p><p>洪欣等人點了北京填鴨及多款菜式，等待上菜時，囡囡晞彤即要自己用匙羹進食，更要與媽咪齊齊玩她手上的手錶，不過食了一會，囡囡就開始冇耐性兼扭計，又不肯進食、不停玩枱布及餐具。洪欣見狀即手指指及鬧囡囡，而大仔見狀即幫手夾食物給妹妹，以及為洪欣斟茶。相信洪欣十分緊張子女，她先幫囡囡夾填鴨，見大仔掛住玩電話即開口教訓。</p><p>囡囡食量不多，傭人為她帶上奶嘴，更與洪欣媽媽帶她到餐廳門外玩，洪欣見囡囡蹦蹦跳，又不時行向她一方露出笑臉𠱁她開心，之前黑面已全消，心情好轉後胃口更不錯，其間不時與大仔傾談並露出笑容，最後她將食剩餸菜打包，就親自抱囡囡離開菜館。<br>採訪、攝影：畢紹基、徐錦池</p></body></html>