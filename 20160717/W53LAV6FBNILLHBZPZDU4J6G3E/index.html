<html><header><meta charset="utf-8"><title>洪欣激凸body　跳性感舞情挑外籍男</title></header><body><h1>洪欣激凸body　跳性感舞情挑外籍男</h1><p><br>洪欣喺1990年由陳欣健推薦入行，演出過唔少電視劇及電影，亦係前無綫電視藝員，拍過最為人知就係1993年同黎明拍《原振俠》演藍綾一角，又拍攝《魔刀俠情》、《箭俠恩仇》等電視劇；電影就拍過《新半斤八兩》、《七日情》、《怪俠一支梅》及《冒牌皇帝》等，2002年同陳雅倫一齊拍《性Salon狂想曲》，大跳性感舞情挑外籍男。<br><br>洪欣為莫少聰於2000年生B做單親媽咪，生咗囝囝莫鎬廉，多年獨立撫養囝囝，於2004年曾以「最索Body」為塑身公司擔任產後纖體代言人，不過有段時間，佢就甚少參與圈內活動，2008年先參與電視節目《亮相》做嘉賓，自2011年拍完古裝劇《深宮諜影》後開始減產。<br><br>其後洪欣2009年改嫁大陸演員張丹峰後，囝囝改名為張浩鋒，2014年為張丹峰生咗囡囡張晞彤，現時洪欣主力喺大陸發展。</p></body></html>