<html><header><meta charset="utf-8"><title>4個月大一樣型得起　黃伊汶囝囝Chok爆任影</title></header><body><h1>4個月大一樣型得起　黃伊汶囝囝Chok爆任影</h1><p>陳國坤同黃伊汶（Emme）今年3月終於一索得男，生咗囝囝陳真，眨吓眼囝囝已經4個月大，Emme現時主力湊仔，爸爸陳國坤就努力搵奶粉錢，Emme最初覺得湊仔好悶，不過同囝囝開始多咗互動，覺得好好玩，囝囝影相又chok，Emme仲大爆老公陳國坤成日抱陳真扮飛，為囝囝設計型男髮型。<br><br>究竟佢哋個寶貝仔影相有幾chok?個髮型有幾型仔?就要睇Emme個Instagram，雖然Emme一向行開性格潮媽路線，不過佢似乎都被好姊妹Yumiko(鄭希怡)咁，Yumiko成日晒囡囡「梁浸浸」嘅相，而Emme亦開始有鋪晒囝癮……<br><br>Emme昨日喺ig貼出囝囝相，留言：「成熟的BB。」相中見囝囝下巴尖尖、個表情相當chok，唔通型真係有遺傳!?</p></body></html>