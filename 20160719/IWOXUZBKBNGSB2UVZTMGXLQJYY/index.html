<html><header><meta charset="utf-8"><title>真‧阿雪出動玩驚喜　孫慧雪泡泡出浴谷寫真</title></header><body><h1>真‧阿雪出動玩驚喜　孫慧雪泡泡出浴谷寫真</h1><p>孫慧雪同林雪比邊個正啲先，應該各有各好吧。<br><br>阿雪推出處女寫真集《Once》，當中有半祼祼鏡頭，佢又唔錫身，賣大包谷爆33C咪咪任睇唔嬲，還有作狀解鈕照片連環圖，但關鍵最後一鏡卻出現摺頁，好吊宅男癮，當睇到呢度，梗係期待睇到人如其名白雪雪嘅阿雪啦，真版阿雪卻暱埋咗，代出現嘅係頂癮嘅肥嘟嘟脹爆林雪呀，係呢本寫真嘅特別驚喜。<br><br>林雪同阿雪始終沒冇遇到，係因為兩人嘅檔期問題，緣慳一面，不過阿雪感激前輩林雪相助，幕後花絮片曝光，阿雪錄音向林雪致謝：「雪哥，我係阿雪，多謝你幫手，好感激你，下次再見再多謝你。」林雪聽後也回答：「唔好客氣啦，小雪，我都叫阿雪，一家人。」對比林雪同阿雪嘅照片，前者明顯搞笑令你笑碌地，後者則索爆醒神，兩位雪雪當然係惺惺相惜啦。</p></body></html>