<html><header><meta charset="utf-8"><title>財路：中國電力高息墊底 - 錢雋</title></header><body><h1>財路：中國電力高息墊底 - 錢雋</h1><p>中國電力（2380）插到近3年底，得番5倍預測PE，比本身歷史平均值，同水電行家，平咗大大截！<br>中國電力主打火電同水電，對口係「國家電投」，係內地唯一同時擁有火電、水電、核電，同新能源資源嘅綜合能源集團。中國電力今年頭一季水力發電同比售電量增幅近40%，集團總售電量同比增加16%。<br>又發改委數據，內地今年頭5個月同單一5月份，水電發電量分別同比增16.7%同20.7%，睇到集團首季後，水電呢瓣總體keep住靚仔，食正國策又彌補到火電增長放緩。<br>場內專業評估，中國電力今年就算冇好似上年咁，有嚟自出售證券8億元人仔厚利，今年EPS 0.5港元，都係得5.7倍預測PE。又中國電力現價2.87元，喺3年底，今年專業預估PB得0.63倍。集團今年預測PE、PB，比起2004年上市以嚟歷史平均12.2倍PE，同近1倍PB，分別平咗55%同34%。<br>場內有水電瓣數嘅桂東電力，今年預測80倍PE、2.7倍PB；長江電力15倍PE、1.95倍PB；黔源電力12.5倍PE、2.5倍PB。唔計特別高嘅桂東電力，中國電力PE、PB比起後邊兩個行家，亦係平咗60%！集團今年專業預估息率7.8厘，有咁高息墊底，橫風橫雨都唔怕。煲中國電力，中線翻半番到4.28元計，今年預測8.6倍PE，未有耐追到行家！<br><br>錢雋<br>細價股專家<br>本欄逢周二刊出</p></body></html>