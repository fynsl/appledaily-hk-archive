<html><header><meta charset="utf-8"><title>高C9手記：被迫練成心中無股 - 高淑嫻</title></header><body><h1>高C9手記：被迫練成心中無股 - 高淑嫻</h1><p>工人姐姐放假三星期回來，我的生活終於重回正軌，第一件事是望一望投資組合，事關姐姐於上月23日英國公投後回鄉，英國宣佈脫歐後，一時間恍如金融海嘯重臨，金融市場亂作一團，英鎊急挫、日圓飆升、英國相關股份遭到拋售，我則被女兒扭計瑣事與家務掩蓋，無暇兼顧。<br>我是長建（1038）與電能（006）的長期粉絲，兩股在英國有大量投資，英國落實脫歐，兩股股價隨即跌到七個一皮。長建一度失守64元，較公投前唔見10元，累計跌幅達14%；電能股東相對冷靜些少，該股沽壓較細，最多跌7%。<br>不過，兩股昨日已經收復大量失地，現在英國新首相也出爐，市場恐慌情緒減弱，大家反而開始談論「七翻身」。只是三個星期的時間，可謂此一時、彼一時。<br>忽然想起曾淵滄經常提大家，投資股票要練到「手中有股，心中無股」，過去三周，我算是被迫練成了「心中無股」，雖然知道長建與電能股價急瀉，但我實在無時間作出反應，如今好似無事發生過一樣。<br>股神畢菲特有一個投資心得，就是「our favorite holding period is forever」。試過多次短炒股票輸錢，我已轉向長期投資，買入高息股長揸，放埋一邊，股價升跌也不理，最緊要是買入自己覺得舒服的股票。<br>正如「超人」李嘉誠所講，脫歐對英國損害大，但不是世界末日，他的「左右手」霍建寧回應過，電能與長建在英國投資水務、電力及燃氣項目，「唔通佢哋唔飲水，唔開燈咩」！<br><br>高淑嫻<br> https://www.facebook.com/koc9nine </p></body></html>