<html><header><meta charset="utf-8"><title>隔牆有耳：司馬文出師甩banner - 李八方</title></header><body><h1>隔牆有耳：<br>司馬文出師甩banner - 李八方</h1><p>今年1月退出「民主思路」的獨立泛民區議員司馬文，噚日喺中環十號碼頭對出空地，正式宣佈參選港島區。<br>由於近海兼天氣麻麻，現場不時吹起大風，當司馬文講述佢以「一齊拆掂佢！（let's fix it!) 」的競選理念時，佢身後幅banner咁啱被風吹甩，要到場撐佢嘅傘兵楊雪瑩、朱凱廸等人幫手修理，最終更要由義工企喺banner後面用人手鞏固，令司馬文不禁嘆一句：「要修理的可能不只香港，還包括這幅banner。」<br>司馬文會後就話，佢個6歲囡囡送咗條「幸運領呔（Good Luck Tie）」，佢覺得呢個先係噚日嘅重點。平日只講英文的司馬文又話，唔擔心喺選舉論壇輸蝕，因為有電台論壇已話准佢帶繙譯員出席。<br>問到點睇對手、民記Tree根鍾樹根英文水平，司馬文話記得全部有關Tree根的英文笑話，但唔會因此批評佢喎。</p></body></html>