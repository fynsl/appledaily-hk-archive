<html><header><meta charset="utf-8"><title>魚樂無窮：翠華賣盤的啟示 - 唐牛</title></header><body><h1>魚樂無窮：翠華賣盤的啟示 - 唐牛</h1><p>翠華（1314）突然宣佈洽商賣盤，最新市值達22億銀，較NAV高出近倍，PB達兩倍，以殼股來說絕不吸引，size亦略嫌太大，好難想像會惹來買家垂青，唔通真係仲有人鍾情一生一世？其餘兩隻餐飲股大家樂（341）同大快活（052），PB分別4.2倍及6.5倍，前者低位急彈，後者持續破頂，證明生意做得好，估值貴不是問題，一樣有人會搶，所以你明點解騰訊（700）可以日日破頂。<br>龍頭地產股新地（016）衝完一浸，輪到恒地（012）同信置（083）發威，積極拓展樓宇按揭及業主居屋貸款嘅易還財務（8079），有望成為下一破頂梯隊。除了食正地產股強勢呢條水外，還有3個賣點值得留意。<br>第一，細細粒。易還財務市值僅2億銀，與創仔殼價仍有距離，水位足！第二，夠歸邊。睇CCASS資料，首十大券商持貨近九成，只要夠齊心，股價有排jump！第三，未炒夠。翻查資料，易還財務近年兩次供股，計及合股因素，幕後人士成本分別為0.8及1元，同現價差不多，值博率有幾高，唔使撳計數機都知啦！<br><br>唐牛<br> http://fb.com/tongcow88 <br>本欄逢周二、四刊出</p></body></html>