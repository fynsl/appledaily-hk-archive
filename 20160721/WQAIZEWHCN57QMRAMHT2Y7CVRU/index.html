<html><header><meta charset="utf-8"><title>【馮仁昭四圍超】Kay護肚　孕味濃</title></header><body><h1>【馮仁昭四圍超】<br>Kay護肚　孕味濃</h1><p>【爆相爆片】現年39歲嘅謝安琪（Kay）同老公張繼聰育有9歲囝囝張瞻，Kay之前話要暫別樂壇，趕40歲追多個B，經過3個月停工努力造人後，前日Kay同老公現身沙田。本報讀者曾先生透過「爆相爆片」報料，Kay着鬆身裙用手護肚，孕味甚濃。曾先生話：「喺沙田政府合署見到張繼聰企喺樓下等，冇耐謝安琪一個人揸車嚟，之後就落車調位，見到謝安琪個樣好病，着闊身長裙，仲用手㩒住個肚，好似有咗小朋友咁。」</p><p>「謝謝大家祝福」</p><p>Kay回應孕味濃時答得好隱晦：「謝謝大家的祝福，如果有好消息會再公佈。」至於阿聰就話：「冇嘢呀，扶太太上車，好正常反應啫。」問到Kay點解用手㩒肚？阿聰話：「冇乜特別意思，我都冇為意喎！」提到Kay孕味濃，阿聰話：「唔係，有會同大家講，我同佢去運輸署搞牌照，佢喺度等我啫。」<br>係咪驚未夠三個月BB小器？阿聰話：「唔係，多謝關心，我哋會努力。」佢仲話老婆冇事，好happy。其實上星期，兩公婆被影到喺九龍塘一間嬰兒用品店睇BB床，加上Kay行路用手護肚，種種迹象都好似喎。<br>撰文：馮仁昭</p></body></html>