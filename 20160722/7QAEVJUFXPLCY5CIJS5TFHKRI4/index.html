<html><header><meta charset="utf-8"><title>三上悠亞搞壽星派對穿水着任影</title></header><body><h1>三上悠亞搞壽星派對<br>穿水着任影</h1><p>日本組合SKE48前成員鬼頭桃菜，因犯禁激咀尊尼組合NEWS成員手越祐也，結果被炒魷，慘成棄將嘅佢改名三上悠亞，仲加入AV界大展拳腳，結果威盡今年嘅DMM成人影片頒獎禮，唔止奪得最佳新人獎，其出道作《Princess Peach》更連奪銷售組別、影像組別、租借組別嘅最佳作品，狂掃四獎成為今時今日嘅AV界代表。<br><br>三上悠亞入行一年成為AV天后，推出作品全部大賣，唔少男士雜誌都搵佢拍寫真滿足讀者，下月16日，三上悠亞就滿23歲，MUTEKI會為佢舉行生日派對，到時三上會以水着為粉絲舉行壽星私影會，生日P每張門票盛惠15,000日圓（約港幣1,200）。唔算貴吖好似係。</p></body></html>