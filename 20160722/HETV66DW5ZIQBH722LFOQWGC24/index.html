<html><header><meta charset="utf-8"><title>新片全裸露股蒼井優不再清純</title></header><body><h1>新片全裸露股<br>蒼井優不再清純</h1><p>日本女星蒼井優細細個已經入行，2001年演出岩井俊二電影《青春電幻物語》後，以獨特氣質深受亞洲影迷歡迎，多年來都係唔少日本名導嘅寵兒，15年來參演過嘅電影接近50部。<br><br>蒼井優近年開始挑戰唔同戲路，下月佢就滿31歲，而9月將有一套夥拍小田切讓同埋松田翔太嘅新片《Over Fence》上映，為紀念自己踏入30歲，蒼井優為呢套新片進一步豁出去，唔止扮演歡場女子，又同小田切讓有超激情慾戲，有日本傳媒仲率先爆料，指蒼井優喺片中有全裸演出，剝光豬嘅佢會背住鏡頭露出屁股，一改以往清純風格。其實，蒼井優都唔係第一次為藝術犧牲，2010年拍住岡田將生合演電影《雷櫻》，佢都有作大膽演出，相信今次尺度又創高峯。</p></body></html>