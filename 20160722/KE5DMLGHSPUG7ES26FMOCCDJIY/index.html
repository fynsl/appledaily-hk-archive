<html><header><meta charset="utf-8"><title>女神tea time：內房股呢隻最有睇頭 - Fifi</title></header><body><h1>女神tea time：<br>內房股呢隻最有睇頭 - Fifi</h1><p>近期個市氣氛好咗好多，都係時候開始揾嘢炒吓。上星期推隻網龍（777），新經濟股食正AR概念，繼續揸住先啦。今日推隻舊經濟股，華南城（1668），炒三個概念！<br>呢期內房當炒，中海外（688）7月以來升咗13%，華潤置地（1109）亦已旗形突破，要揀一隻有爆發股，先由房價着手。<br>根據國家統計局數據，6月70個大中城市住宅銷售價格，深圳房價升得超癲，按年升47.4%，蟬連漲幅榜冠軍！深圳勁當然係炒深圳概念！華南城由深圳起家，深圳土儲當然唔少，截至今年3月底，未出售已竣工物業15.4萬平方米，家陣自然水漲船高！<br>第二，騰訊（700）破晒位大家都知，而佢更加係華南城第二大股東，當概念炒爆有餘。<br>第三，華南城3月底止全年合約銷售下跌41.5%至66.28億元，收入減少37.1%至61.36億元，核心純利則下跌35%至12.06億元。不過截至今年6月底第一季，合約銷售金額達到19.2億元，按年升27.1%。咁反映相關合約銷售已於去年第二、三財季見底，並於第四季及今年首季復蘇！<br>睇埋圖，股價沿上升通道上，仲出現「雙牛」指標，有概念、有技術、有基本因素，博得過啦。<br><br>Fifi<br> http://fb.com/lovefrystock <br>本欄逢周五刊出</p></body></html>