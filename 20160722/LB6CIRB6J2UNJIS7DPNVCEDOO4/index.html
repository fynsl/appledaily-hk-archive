<html><header><meta charset="utf-8"><title>中環在線：鄭志剛又換公關團隊 - 李華華</title></header><body><h1>中環在線：鄭志剛又換公關團隊 - 李華華</h1><p>新世界發展（017）第三代掌舵人、執行副主席鄭志剛（Adrian）一向重視個人與企業形象，佢今年又換公關團隊，從香港電訊（6823）挖角請來Rita Yip負責公關工作，原本做開嘅Maria Cheung目前主要做企業社會責任（CSR）項目。<br>數數手指，Adrian已經加入新世界近十年，其間轉過兩次公關團隊，一直幫創辦人鄭裕彤嘅關則輝，2011年過檔去恒隆（101）之後，內部調Maria負責所有公關工作。</p><p>向香港電訊挖角</p><p>據聞，Adrian十分重視品牌形象策略，近年多數搵來有市場營銷經驗或懂得brand building嘅人幫手。佢近年就為地產業務定出「The Artisanal Movement」呢個形象，乜都要同Artisanal拉上關係。<br>新請番嚟負責對外公關、企業形象工作嘅Rita，聽聞以前喺CSL做開品牌策劃，CSL被香港電訊收購後，佢算係幫過「小小超」李澤楷打工一段時間。鄭志剛曾經透露，嚟緊仲要搞多一個新品牌，有晒腹稿咁話㖭，唔知係咪咁，所以要重組團隊嘞！<br><br>李華華<br>mailto:LiWaWa@AppleDaily.com</p></body></html>