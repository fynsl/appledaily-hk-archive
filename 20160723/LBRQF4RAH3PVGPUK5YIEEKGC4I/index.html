<html><header><meta charset="utf-8"><title>同雷頌德旗下歌手撞名黎明新女JC　澳門騷登場</title></header><body><h1>同雷頌德旗下歌手撞名<br>黎明新女JC　澳門騷登場</h1><p>【上環】黎明（Leon）4月尾在中環舉行8場演唱會，樂迷由核心內圍坐滿至核心外圍，Leon就由香港唱到澳門，今、明兩晚在澳門新濠影匯開騷。日前有傳Leon今次澳門騷極有機會讓旗下新女JC登場，本報記者昨晨於上環信德中心巧遇JC出發到澳門，不過主辦方則未有透露她會否上台。<br>之前被網友嘲有卡通人物「小新」眉的JC，昨日明顯將眉毛稍為修剪，約早上10時抵達上環信德中心，身穿高腰牛仔褲、彩色小背心的她上圍明顯逼爆，到埗後她不停篤手機，原來約了一班工作人員到茶餐廳食早餐，約10時30分便入閘赴澳門。<br>JC早前在網上發佈國語新歌《說散就散》，網民大讚她聲靚兼極速起底，爆她中英文名叫陳詠桐（Jennifer），但其實今年樂壇新人，除了Leon這位JC，Leon老友雷頌德（Mark）新人同樣叫JC。</p><p>Jaymie：好多人會調亂
</p><p>與JC同樣18歲的張美儀（Jaymie）是Mark首位簽約新人，第一首推出單曲叫《化夢》，面對今年勁敵JC，Jaymie日前接受本報專訪時表示沒有壓力：「我有聽過佢首《說散就散》，好好聽，都希望有機會合作。」怕不怕被比較？Jaymie表示不擔心，因為大家曲風不一樣，不過知道好多人將她們調亂了。她說：「知道好多人將我哋搞亂咗，喺fb留言讚我唱嘅《說散就散》好聽，我惟有答佢哋首歌唔係我唱。」<br>Mark則表示：「之前有幫JC（Jennifer）錄過歌，但唔知佢個名，後來先知佢叫JC，同Jaymie英名縮寫一樣。」笑指他與老友打對台，Mark說不覺得，又認為樂壇多新人才有新景象。<br>採訪、攝影：羅德光、朱志聰、李察</p></body></html>