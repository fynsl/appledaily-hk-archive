<html><header><meta charset="utf-8"><title>龔嘉欣微波升級　瘦身唔瘦胸</title></header><body><h1>龔嘉欣微波升級　瘦身唔瘦胸</h1><p>大台小花龔嘉欣前日貼咗三點式泳衣相上facebook，又留言話：「喜歡陽光，工作中能抽時間在游泳池待一個小時，是幸福的事，享受。」平時龔嘉欣收收埋埋嘅「iPad胸」突然升cup，雖然未及一班書展o靚模咁波濤洶湧，不過已經多咗唔少睇頭。<br><br>據知龔嘉欣同姚子羚幫緊大台拍新一輯《姊妹淘》，啱啱喺吉隆坡開完工。<br><br>之前龔嘉欣被指帶男性朋友返香閨，上星期六佢出席活動就解釋，話之後要離開香港，咁啱架車壞咗，先托朋友幫手整車。<br><br>呢單新聞搞到好大，龔嘉欣仲收到好多朋友追問佢發生咩事，連屋企人都好擔心，龔嘉欣嗰陣情緒低落，佢之後要託個男性朋友同佢家人say sorry。今次龔嘉欣藉機散心，仲寓工作於娛樂，同好姊妹姚子羚游水時仲搵對方影咗輯靚相。<br><br>其實龔嘉欣最近接咗個瘦身廣告，短短時間成績有目共睹，所以都多咗喺facebook貼相晒下纖腰，好似今個月頭就貼過張着三點式泳衣嘅廣告造型相，不過就冇今次咁近同身材咁勁囉！</p></body></html>