<html><header><meta charset="utf-8"><title>【爆相爆片】老公被爆破產查小欣：信唔信有冤案？</title></header><body><h1>【爆相爆片】老公被爆破產<br>查小欣：信唔信有冤案？</h1><p>查小欣和老公李學斌負面新聞不少，前年開始，兩夫婦多次被人貼街招追數。日前再有讀者文先生透過本報「爆相爆片」，踢爆李學斌於今年5月被破產管理署頒令破產，文件上的債務人名稱為「Lee Hok Bun」，被追逾百萬債項。查小欣在電話中起初否認，再三追問後喊冤謂：「信唔信有冤案？」</p><p>現年58歲的查小欣原名黎小明，是香港資深娛樂新聞工作者，曾在商台主持節目，近年絕迹娛樂圈，但不時傳出兩夫婦欠債消息。自前年開始，查小欣和老公李學斌多次被人貼街招，及在報紙登廣告追數，其中一張更指有人在澳門輸錢賴賬。至上月，有讀者在尖沙嘴見到李學斌被追數的巨形街招，當時查小欣曾發表「人在暗，我在明」言論，同時否認老公欠債。<br></p><p>屢次被貼街招追數</p><p>日前再有讀者文先生透過本報「爆相爆片」，踢爆李學斌於今年5月25日，已經被破產管理署頒令破產，本報查證破產管理署相關檔案文件，文件上的債務人名稱為「Lee Hok Bun」，而身份證號碼及登記地址，與查小欣老公在上月被貼的追數街招海報上資料完全脗合。文先生在電話中說：「其實7月中已經有報紙刊登咗佢破產嘅資料，下個月4號，破產管理署就會舉行債權人大會，到時希望債主可以出席，攞番自己應得嘅嘢！咁佢哋（查小欣、李學斌）就唔使再驚乜嘢係明，乜嘢係暗啦！」<br>記者為此致電查小欣，問她的丈夫是否被破產管理署頒佈破產？查小欣最初斬釘截鐵說：「我只可以答你，呢個係唔正確。」當記者再問及月中報紙刊登之破產人士名單中，有李學斌的英文名稱時，她說：「我冇聽過呢樣嘢喎……我覺得好好心囉啲人，啲人咁好心畀咁多料大家，咁其實係想點呢？我諗作為傳媒，或者作為一個旁觀者，都心知肚明嘅，但係佢要咁樣，我都冇辦法！」</p><p>「有人畀緊壓力我」</p><p>提到去年10月，李學斌被朱國雄入稟高等法院，追討102萬元欠款及利息，入稟狀指，被告李學斌曾開一張於去年9月1日到期的支票，擬支付102萬元欠款，但支票被銀行彈票，原告人因此入稟追討；而同名男子亦曾於前年6月入稟高院，向李學斌追討102萬8千元欠款。對此查小欣表示：「你哋信唔信有冤案呢？唔出聲唔代表有，而係有好多嘢冇人可以相信到。呢個世界係好奇怪嘅，如果相信有冤案嘅，咁我就覺得都仲有啲明眼人去睇呢件事。不過我都唔想再答呢個啦，因為我覺得呢個咁有心嘅人，打緊一個消耗戰，消耗我嘅精神，同埋畀緊壓力我，雖然我冇（壓力）！」<br>欠債風波未解決，不過查小欣的富貴生活似乎未受影響，上月中有人見到她駕着一架約值數十萬元的藍色波子，在將軍澳電視廣播城門口等人，未知是否密謀復出。<br>採訪：王梓嫚</p></body></html>