<html><header><meta charset="utf-8"><title>【進攻．美食展】原隻鮑魚湯包任你試　拎住1蚊攻入美食展！</title></header><body><h1>【進攻．美食展】<br>原隻鮑魚湯包任你試　拎住1蚊攻入美食展！</h1><p>美食博覽又殺到，下月11日至15日在灣仔會議展覽中心舉行，巿道欠佳，參展商紛推「1蚊雞」優惠搶客，其中高格行推出1蚊雞一車青咖喱米粉，更加送港女至愛法國Le Creuset花花煲煮米粉；鴻星酒家以1蚊雞一盒原隻乾鮑系列家傳靚湯抓緊客人的心；紐西蘭專賣店則1蚊雞一包意大利手工鳥結糖等搶灘。<br> <br>記者：蔡朗清<br> <br>高格行巿場經理陳婉君表示，今年將在美食博覽首賣新加坡青咖喱米粉NanaMee，除買一送一外，首日首10名客人可以1元購買裝滿40包青咖喱米粉的購物車，總值約600元；該10名幸運兒更可再玩一個擲金獅遊戲，頭獎1名可獨得4,344元的Le Creuset鑄鐵花花煲套餐，二獎6名可獲得價值988元LC鑄鐵圓型鍋等，「希望大家試吓全新青咖喱米粉，醬包用咗30種天然香料，特別係用咗痲瘋柑嘅第二層皮，激發起咖喱嘅香味。」<br> <br>她又指，今年與「蛋黃哥」合作，場內凡購買韓國Tom's Farm大包裝果仁2包，獲贈蛋黃哥會場限量版匙羹，購買4支一斤果醋，獲贈蛋黃哥限量保溫壼，「整體減幅比舊年美食博覽減約兩成，加上同蛋黃哥crossover，雖然係淡巿，預計生意額都有兩成升幅。」<br> <br>參展常客鴻星酒家巿務部經理顏弘岳表示，今年零售巿道淡靜，會加大力度推出優惠產品吸客，其中更以原隻乾鮑系列的家傳靚湯，以1元發售，包括乾鮑翅頭燉老雞、乾鮑象拔蚌燉豬及乾鮑螺片燉老雞，只限首日合共100盒，「舊年1蚊賣48元嘅滋補靚湯，今年用到58元乾鮑系列靚湯。」<br> <br>他稱中秋臨近，場內推出全新美食博覽盆菜組合應巿，減價23%售1,398元，套餐包括原隻30頭鮑魚盆菜連大利雞及燒肉，加送10頭鮑魚一罐，「講到中秋，唔少得會場率先售賣全新涼果月餅。」他說，首次跟上海么鳳合作，經9個月成功研發涼果月餅，包括有甘草檸檬、烏酸梅條及梅味糖薑粒味道，「大家都講緊集體回憶，所以決定做涼果月餅，等大家尋覓番以前睇戲，一定會喺戲院門口買啲咸濕嘢食嘅感覺。」其他優惠產品減價三成銷售貢品海珍吉品鮑魚10頭或鮑翅花膠老雞湯，連迷你月餅、蝦乾辣油、脆脆銀魚等套裝等。<br> <br>紐西蘭專賣店同樣推出一蚊雞優惠，資深營業策略主任吳綺華表示，展期每日首10名客人，可以1元購買金錢菇、意大利鳥結糖、伊朗頂級鹽焗開心果、韓國六年根高麗參糖，原價由65元至88元不等，向隅者仍享買一送一會場優惠，「舊年1元只限原價50幾蚊蜜糖，今年增加了一蚊優惠。」<br> <br>她指，紐西蘭蜂蜜減幅亦較去年增加，包括麥盧卡蜂蜜及天然紐西蜂蜜均買兩件享八優，「舊年買三件都係得85折」，皇牌兩公斤裝的紐西蘭田園蜂蜜85折售228元。至於保健產品買大送細，如購買紐西蘭Thompson's超級油魚丸180粒裝，送60粒裝等，「推出多咗優惠，希望生意額都會有增長。」</p></body></html>