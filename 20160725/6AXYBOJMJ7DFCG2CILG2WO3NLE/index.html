<html><header><meta charset="utf-8"><title>透視魚網女裝男穿安仔抄Sammi歌衫</title></header><body><h1>透視魚網女裝男穿<br>安仔抄Sammi歌衫</h1><p>【澳門直擊】許志安前晚在澳門舉行演唱會，獲太陽娛樂老闆周焯華帶同兒子周柏豪捧場，車婉婉擔任嘉賓。以多個全新造型亮相的安仔，其中幾個look還與老婆鄭秀文（Sammi）上月倫敦站巡唱的歌衫相近，包括安仔的透視黑底裝、紅色網衫以及完騷的灰色套裝，Sammi之前都着過類近款式，可謂夫妻同心。另有一些歌衫則厚如棉被，安仔笑謂：「試衫有皮褸，又有件好似棉被咁厚嘅，但𠵱家只係7月，工作人員話fashion就係咁，夏天着冬天衫，冬天就着背心。」</p><p>耳機頻頻壞</p><p>下月12日49歲生日的安仔，獲婉婉送上生日蛋糕，安仔即大笑說：「做咗四十幾年人，都未試過要預早成三個禮拜慶祝。」並即時許願：「我願望好簡單，係想部耳機唔好壞。」<br>原來安仔甫出場耳機已失靈，就算換了新耳機依然出問題，他於完騷後說：「試過開騷個咪冇聲，但耳機失靈會影響到唱歌，最後換到第三部先冇事。以前喺酒廊唱歌，試過有人放蛇，可能係黑社會搞事，所以耳機冇聲好小事。」提到唱最後一曲時激動落淚，他說：「我係真心感動，知道自己前半部唱唔出水準，但觀眾都冇投訴。」</p><p>為黎明打氣</p><p>無獨有偶，86年新秀戰友黎明前晚亦在澳門開騷，安仔說：「大家都加油啦，睇吓有冇時間去睇，希望可以有機會食到餐飯，食到葡國嘢就好喇！」此外，安仔早前和老婆Sammi、梁漢文及雷頌德等出席派對，梁漢文被指醉酒失儀，要安仔照顧，他說：「大家都係飲咗少少酒，但佢冇醉，我冇成日照顧人，我都要人照顧。」<br>採訪：曹家誠</p></body></html>