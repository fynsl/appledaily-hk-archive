<html><header><meta charset="utf-8"><title>BIGBANG踩兩場撩港女</title></header><body><h1>BIGBANG踩兩場撩港女</h1><p>韓國天團BIGBANG一連三日的四場亞博見面會，昨日連踩日夜兩場，張栢芝現身中午場支持T.O.P，張家瑩則獲友人陪同於晚上睇騷。五子於最後一場上照例先抽出幸運粉絲上台玩遊戲，成員勝利不時晒發音標準的廣東話。五子玩遊戲時相當落力，隊長G-DRAGON（GD）接公仔時投入瞓地，之後又跟粉絲擊掌。五子又出招冧女，GD更攬粉絲頸玩自拍。 <br>採訪：梁展雯</p></body></html>