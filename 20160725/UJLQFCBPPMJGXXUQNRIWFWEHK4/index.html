<html><header><meta charset="utf-8"><title>隔牆有耳：古文變廣東話　新書爆like - 李八方</title></header><body><h1>隔牆有耳：<br>古文變廣東話　新書爆like - 李八方</h1><p>最能夠代表香港本土文化嘅語言，梗係廣東話，今年書展亦有新書以廣東話為賣點，《香港語文－聽陳蕾士嘅秘密》（圖）就標榜屬「真正香港人嘅語言」，入面將約20篇文言文或新詩，用廣東話重新演繹，好似唔少人中學年代都讀過嘅《六國論》、《孔乙己》同《聽陳蕾士的琴箏》等。</p><p>「歸去來兮」變「返歸罷啦」</p><p>旺角樂文書店都好支持，喺facebook專頁貼出書中其中一首文言文《歸去來辭》繙譯成嘅廣東話內容。「余家貧，耕植不足以自給。幼稚盈室，缾無儲粟。」廣東話版本係：「我屋企窮，耕田都唔夠食。細路又多，米缸入面連穀種都冇。」「因事順心，命篇曰〈歸去來兮〉。乙巳歲十一月也。」呢一段則重寫成「辭官呢件事都係一件順從自己心意做嘅嘢，所以就住呢件事我就寫咗篇文叫〈返歸罷啦！〉。呢篇文係喺乙巳年十一月寫嘅。」<br>文章喺網上瘋傳，唔少人爆like，有網民笑指如果呢本書早啲出版，當年會考可以攞A喎。當然啦，亦有人覺得文言文好哋哋，仲乜要變廣東話？笑問呢本係咪笑話集？</p><p>識睇睇留言</p><p>King-Yiu Ho：Ｘ！一早出版我會考實A啦，一定係，除非唔係<br>Raymond Fu Hang So：如果當時那些該死的精讀可以寫成這樣的話，我會考中文就不會……唉，還是算了吧 <br>Karen Ng：完全明白晒，考試冇晒問題<br>Ivan Tsang：仲諗住係改圖，原來係堅嘅！<br>Iori Au：笑話書？<br>資料來源：互聯網</p></body></html>