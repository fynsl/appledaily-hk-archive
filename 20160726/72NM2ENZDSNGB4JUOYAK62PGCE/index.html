<html><header><meta charset="utf-8"><title>曾提名影后葉玉卿兩年成功「脫」性感</title></header><body><h1>曾提名影后<br>葉玉卿兩年成功「脫」性感</h1><p>上回提要，已經嫁咗去美國過富貴少奶奶生活嘅葉玉卿，淡出幕前，只係偶爾返香港探吓親咁，亦有接受傳媒訪問，佢最近嗰一套演藝作，已經係電影《2013我愛HK恭囍發財》。<br><br>數番歷史，卿卿喺1985年參加第一屆亞洲小姐選舉，獲得季軍，同時獲得「最健美小姐」同「最有性格小姐」。其後佢喺亞視接拍《金鳳凰》同《中華英雄》等劇集，但星途一般，之後卿卿喺1991年離開公仔箱，並應邀接拍性感寫真，呢個決定成為其演藝事業創下轉捩點，同年卿卿進軍大銀幕，接拍首套三級片《情不自禁》，其他名作仲有《卿本佳人》、《我為卿狂》。<br><br>翌年（1992）卿卿加入佢哥哥葉志銘創立嘅飛圖唱片，踩入樂壇，處女作《擋不住的風情》更令佢喺樂壇一炮而紅，之後推出過《全部給你》等唱片，佢亦攞過樂壇頒獎禮嘅新人獎。到1993年，卿卿憑《天台的月光》同《玫瑰玫瑰我愛你》成功轉型，脫離三級女星行列，其中佢仲憑《天台的月光》喺第30屆金馬獎同第15屆香港電影金像獎內獲提名「最佳女主角」。1994年，卿卿憑關錦鵬執導嘅《紅玫瑰白玫瑰》提名第31屆金馬獎最佳女主角。<br><br>卿卿自1995年起已減少幕前演出，佢喺1996年識咗美國華裔商人胡兆明後墮入愛河，並喺1998年結婚，卿卿先後為胡家誕下一女兩子，都係算人生勝利組。</p></body></html>