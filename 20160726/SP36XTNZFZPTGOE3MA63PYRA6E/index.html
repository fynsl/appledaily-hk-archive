<html><header><meta charset="utf-8"><title>【馬路的事】車廂實用小工具　應付頑童好幫手</title></header><body><h1>【馬路的事】車廂實用小工具　應付頑童好幫手</h1><p>放暑假喇！家中細路放假，做父母的，就會明白何謂忙過返工。這段時間經常要載住幾個小老闆出出入入，這處玩那處遊，其實有一些汽車用品可以幫手應付小朋友，令父母揸梗車時可以被煩少一陣。</p><p>例如小朋友經常會上落車，很多時也會論論盡盡，可以安裝一些把手在前座椅背，既方便他們上落，又多個小工具讓他們玩。米奇款式就較得小朋友歡心，而一些走實用路線的淨色把手就可以兼備掛袋功能，一物兩用。另外，大熱天時要他們上車，一定鬼殺咁嘈喊熱，所以風扇仔就可幫手鎮住煩音。汽車用的雙頭風扇仔只需插上12V電源便可使用，雖然風力不及芭蕉扇，但勝在有兩個風扇頭，唔使爭。</p><p>想求寧靜，有時簡簡單單一塊鏡都幫到手，車用米尼公仔掛飾，鏡面有少少哈哈鏡功能，比較適合年紀小的女生，讓她自己玩餐飽。至於很多父母的慣性絕招，就是愛用飲品零食來控制車廂嘈音，細路在車廂開餐，可以考慮加一張小餐枱就便利得多。有地方放飲品及零食，就無咁易整到成架車都係啦。小餐桌選擇很多，一般都是掛在椅背及可摺式收藏設計，特料有硬膠或尼龍布，設計各有特色，有些可兼放電話，有些加粗邊防跌。不過講到安靜指數可以爆燈的，一定是有iPad睇戲聽兒歌，加裝一個電話托架，包你全程車無煩惱。新吸盤式及黏貼設計，可以安裝在車側玻璃窗，綠色膠貼面黏貼力度強驚人，就連iPad都可黏到實一實。若綠色膠貼面沾了塵而減低黏力，可以清洗後再用。</p><p>記者：許維雅<br>攝影︰黃子偉<br><br>查詢：<br>a/ 台日汽車用品（旺角黑布街99-99A號地下）<br>b/ 掂檔（旺角彌敦道602-608號總統商業大廈704室）</p></body></html>