<html><header><meta charset="utf-8"><title>坤哥紅館騷fb散飛又爆關公災難</title></header><body><h1>坤哥紅館騷fb散飛<br>又爆關公災難</h1><p>吳業坤下個月10號One and only one一場紅館騷《KWANGOR LIVE IN HONG KONG 吳業坤演唱會》開騷。<br><br>得一場演唱會，咁啲飛梗係好矜貴，預售第一日，的確好誇，貴飛$480幾乎賣晒，$380得番少量，睇睇座位表個「黑洞」就知，得番少於1/4公開賣飛，仲要幾乎9成係背台位。<br><br>咁好賣，咁咪即係一票難求？事後佢都知自己講錯嘢，話好後悔……<br><br>原來…又未必喎！<br><br>坤哥早排幫一隻護膚品牌做代言人，咁呢個品牌最近喺facebook粉絲專同網民玩遊戲，遊戲規則係首先要買呢個品牌嘅產品，俾吓like，講吓呢個品牌有幾好用咁啦，咁呢，得獎者就有機會奪得坤哥兩張價值$280嘅珍貴門票，仲標明有40個名額o架。<br><br>前晚踏正凌晨12點，個遊戲就截止報名，結果數數手指，係…係有6位網民參加咗呢個遊戲！<br><br>咁呢6個幸運兒，應該唔使抽，都肯肯定可以得到坤哥嘅演唱會門票啦啩！<br><br>不過，其餘嗰34個名額點算好？<br><br>有創意網民就喺個fb留言話：<br><br>「直接喺到抽多34個留言嘅人啦，無謂浪費啲飛！」<br><br>「不如請職業觀眾，可pm小弟，你出飛，我收$80小時，舉牌，大叫另計！」</p></body></html>