<html><header><meta charset="utf-8"><title>EDC鬧志玲八婆又刪po：你聞起上嚟似一Pat屎</title></header><body><h1>EDC鬧志玲八婆又刪po：<br>你聞起上嚟似一Pat屎</h1><p>陳冠希其實唔止一次喺微博貼路人甲乙嘅圖，然後爆seed狂插，被插嘅對象多數係對陳生冇禮貌之類。<br><br>今晚9點左右，有個model女友秦舒培嘅陳冠希，突然喺微博貼林志玲嘅相，然後寫咗以下呢段文字：<br><br>「呢個八婆好醜樣，聞起嚟好像糞便。我警告你，當我嬲嗰陣，你唔會鍾意我。扮晒係女演員/超級模特兒嘅小姐。你其實只是娛樂圈嘅『交易騙子』，因為你舔了（陽具）。」<br><br>咁樣當眾侮辱人，網民花生有之，指摘有之，亦有唔少fans盲撐陳冠希。晚上十時左右，陳冠希已刪除辱罵林志玲嘅po，改出另一個:「我為什麼要罵她？她知道的，我早就警告她了。你們問一問她吧！謝謝你的合作！你可以說我錯，不過我覺得他(她？)比較錯吧！」<br><br>至晚上近十二時，陳冠希回覆《蘋果》稱:「Time will reveal all truths」<br><br>林志玲睇完第二篇，再透過助理回覆《台蘋》：「無奈莫名受傷害，我們要了解一下到底發生什麼事，沒頭沒尾的！」又稱：「完全不認識他，也不知道發生什麼事，這幾個禮拜每天都在工作，沒接洽也不認識。」<br><br>由於林志玲同陳冠希從未合作，故大家都奇怪點解會搞成咁。微博有傳林志玲同秦舒培閨密何穗一齊上綜藝節目，兩人不和，陳冠希代秦舒培嘅閨蜜何穗出頭。另一版本係林志玲喺朋友圈講咗秦舒培壞話。對此林志玲回覆《台蘋》時已然否認，並表示冇開微信朋友圈。有網民留言:「感覺是林志玲搶了秦舒培代言，或者陳冠希自己的？追林志玲失敗和被盜號應該不可能，他不像會喜歡這種類型的女生。」</p></body></html>