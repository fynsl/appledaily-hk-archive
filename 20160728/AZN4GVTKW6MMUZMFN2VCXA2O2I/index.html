<html><header><meta charset="utf-8"><title>吳若希愛得高調Alex港澳來回人肉速遞</title></header><body><h1>吳若希愛得高調<br>Alex港澳來回人肉速遞</h1><p>24歲吳若希同澳門有米男友何兆鴻(Alex)愛得高調，拍拖5個月，被影到同遊泰國，二人仲晒情侶裝公開戀情，雖然之前有傳Alex同前度Toby仲有啲手尾，吳若希亦講過唔介意男友嘅過去，冇耐佢哋又再喺Instagram晒幸福，原來佢哋去咗峇里歎二人世界，一對小情侶唔單止拖手晒恩愛，仲無聊到擺相同pose鬥晒長腿，上周六返港，吳若希同Alex仲特登揸車去元朗食糖水，再一齊女方香閨。<br><br>今日有周刊指，吳若希現時熱戀ing，當時要抽多啲時間陪住男友，早前先做司機載Alex去數碼港睇《寒戰II》，入場前，二人去咗買嘢食，吳若希亦好小鳥依人挨向男友，成程十指緊扣。<br><br>據知情者向報道講Alex之前專心搞生意，不過自從同吳若希一齊之後，佢就放心交啲工作畀其他人打理，不時由澳門過香港搵吳若希，知女友唔使開工，即增取時間見面，仲同女友出遊輕鬆吓<br><br>報道又指，吳若希對戀情幾認真，覺得男友Alex外形同家底唔錯，之前亦傳佢哋搵過相士睇，二人八字都幾夾，好有機會拉埋天窗，難怪盛傳吳若希約滿想嫁人mark住Alex喇!</p></body></html>