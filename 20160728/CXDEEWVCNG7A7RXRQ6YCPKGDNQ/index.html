<html><header><meta charset="utf-8"><title>【Pokemon Go殺到】驚現外掛　收500蚊幫你升呢？</title></header><body><h1>【Pokemon Go殺到】驚現外掛　收500蚊幫你升呢？</h1><p>Pokemon Go推出之後，相信唔少人都試玩過，由於這遊戲要配合AR實景，又要搵PokeStop，玩過之後只能感嘆這遊戲實在太「認真」，冇得偷懶！</p><p>在遊戲界，尤其熱門的網遊，經常會出現外掛，原來已在Pokemon Go上出現。有人在facebook上聲稱用了一個星期，開發出一款叫PokeAuto的外掛程式，可以自動轉PokeStop之餘，更指可以幫玩家自動擲精靈球捉精靈，在對戰時更可以自動逃走、點怪及防鎖等等，聽落相當全面，似乎好適合唔想花時間的人使用。<br><br>不過，世上當然無免費午餐，外掛要收費，一個月$500，永久使用要$1,500，該專頁還附有外掛使用示範影片，但作為玩家之一，極不建議使用外掛，既無法享受遊戲樂趣，又會破壞遊平衝，不少好遊戲就因為外掛流失玩家而結束。更要提醒你，有被官方封號的風險，實在不值得。<br><br>記者：許福合</p></body></html>