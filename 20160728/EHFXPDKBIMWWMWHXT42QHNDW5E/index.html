<html><header><meta charset="utf-8"><title>高C9手記：領展嫌唔夠乞人憎 - 高淑嫻</title></header><body><h1>高C9手記：領展嫌唔夠乞人憎 - 高淑嫻</h1><p>做人當然要誠實，但有時候，有些說話不需要說得太白，例如老婆忽然問你，「我最近係咪殘咗又肥咗？」即使你心入面點晒頭，口裏只能說「邊係呢，babe，你喺我心目中永遠20歲」。否則，你準備晚上瞓廁所都得嘞。<br>我懷疑，領展（823）財務總監翟迪強（CFO）是經常瞓廁所。昨日領展舉行股東會，一如以往，引來一班人到場示威，抗議領展加租趕走小商戶（去年續租加租25.9%），兼且要求政府回購，翟迪強被記者問到會否減租，竟然拋出一句「睇唔到要同租戶共渡難關！」<br>如果我是領展公關，見到CFO講出這句說話，應該跌咗落地。即使CFO你見到領展旗下商場生意好到不得了，租戶日日賺到盆滿缽滿，完全不受零售市道疲弱影響，簡單答一句「暫時無需要調整租金」便成，無需要說甚麼「唔使共渡難關」、「冇難關」。<br>領展過去10年一直被人鬧加租趕走小商戶，「無良業主」的印象深入民心。領展作為上市公司，因應市況加租，提高盈利，為小股東爭取最佳回報，無可厚非，但形象上可以表現得有多點同理心，顧及接收訊息那方的感覺，需知道現在不少做零售的叫苦連天，領展租戶生意好到無難關也不用宣之於口；更何況，領展租戶真是全無經營困難嗎？<br>不過，領展高層似乎習慣直腸直肚，去年領展舉行股東會，有人提到領展商場扼殺小商戶的生存空間，領展企業傳訊及對外關係總監盧炳松回應說，「汰弱留強是社會趨勢，商戶倒閉是正常現象」。 <br>都是那一句，有些說話，不用說得太白，還嫌公司不夠乞人憎嗎?<br><br>高淑嫻<br> https://www.facebook.com/koc9nine </p></body></html>