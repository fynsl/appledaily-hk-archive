<html><header><meta charset="utf-8"><title>隔牆有耳：Hooters未開業　Girls先勁舞 - 李八方</title></header><body><h1>隔牆有耳：<br>Hooters未開業　Girls先勁舞 - 李八方</h1><p>一向以波霸侍應聞名嘅美國連鎖餐廳Hooters落戶中環，噚日舉行傳媒預展，晒冷安排11位身材火辣、着住招牌白色小背心、橙色超短熱褲嘅Hooters Girls展示勁歌熱舞。之前有傳香港分店本月開張，但香港總經理Mike Warde話因為牌照問題，暫時未做得生意，相信等到一班男士頸都長。</p><p>互相搓手取暖</p><p>唔知係咪啲性感女侍應着得太少布，定係間舖冷氣太勁，勁歌熱舞後竟然有Hooters Girls互相搓手取暖，話「之前好凍」。八方問佢哋點解覺得凍？公司有冇教吓着咁少布嘅佢哋點保暖？有Hooters Girls即刻伸長隻腳話︰「我哋有stocking（絲襪）！」下半身有絲襪保暖箒，咁上半身點算先？唔通因為咁樣覺好凍？<br>八方問過佢哋年齡、加入Hooters嘅原因、做全職定兼職，但佢哋話公司要求封口，一律唔准答。聽Warde講，原來Hooters Girls均為港人，現場所見Hooters Girls嘅外國同本地面孔各佔一半啦！</p></body></html>