<html><header><meta charset="utf-8"><title>伍姑娘安全理由鏟走助手AppPokémon GO搶客　收視票房下跌</title></header><body><h1>伍姑娘安全理由鏟走助手App<br>Pokémon GO搶客　收視票房下跌</h1><p>人人潮玩Pokémon GO，搶捉精靈，各區鬧巿街頭聚集了不少精靈訓練員，令電視收視和電影票房同樣受影響，遊戲大前日登陸香港，無綫同日播出劇集《愛．回家之八時入席》平均收視得23.1點，較上周跌了0.7點，流失約4.5萬觀眾。前日跌幅更勁，《東張西望》平均收視得18點，對比上周跌1.6點，流失約10.3萬觀眾，而《愛．回家》跌幅達2.5點，流失約16.2萬觀眾！</p><p>《完美叛侶》亦連續錄得跌幅，平均收視22點，跌2點，流失近13萬觀眾。《一屋老友記》前晚平均收視了1.5點，流失約9.7萬觀眾，《魔王之王》前晚平均收視得19.6點，跌了0.3點，流失1.9萬觀眾。<br></p><p>流失142萬票房</p><p>入場看戲觀眾都明顯減少，入場人次前日只有62,353人，票房得約414萬港元，相比起上周二的85,255人次、約556萬港元票房，少了約142萬港元票房。有指Pokémon GO效應搶去票房，戲院商會副主席崔顯威昨在電話訪問中說：「我哋未實際了解，不過我睇番嗰數係跌咗，你咁講會有可能，呢兩日大家都低頭，呢個熱潮有影響。」他並相信可能會持續一段日子。<br></p><p>連伍詠薇前晚都在facebook直播，要女助手妹頭即時鏟走手機上的Pokémon GO app，片中助手笑言：「我永遠唔會再玩，好明顯我波士吸引啲，我捕獲佢。」主僕同心做抽水騷，伍姑娘昨日接受電話訪問時說：「噚晚我親手主持按動delete儀式，助手要勤力返工，佢頭耷耷眼濕濕，同我過馬路撞死咗到時點算，我個助手自願delete，佢話唔想玩，玩咗一次都冇興趣。」<br>伍姑娘老公練海棠日前獨自坐白色媾女戰車到數碼港超巿買餸，住家男上身挑選調味料、扒類和海鮮，問到可是下廚𠱁老婆？他說：「使乜𠱁㗎，唔使𠱁！飯就日日都要食㗎啦！」<br>採訪、攝影：徐錦池、吳耀輝、李森、陳杰</p></body></html>