<html><header><meta charset="utf-8"><title>無綫《城寨英雄》涉抄襲吳家樂喊冤反駁《九龍城寨》</title></header><body><h1>無綫《城寨英雄》涉抄襲<br>吳家樂喊冤反駁《九龍城寨》</h1><p>無綫即將推出由陳展鵬和胡定欣主演的劇集《城寨英雄》，不過本地作家余兒前日貼出一張《城》劇人物介紹圖，同時連發多文：「人名同背景設定都同《九龍城寨》一樣，大家都應該尊重創作。」、「想點先？真係諗唔到橋，可以搵我哋傾吓。」余兒是小說《九龍城寨》原作者，他質疑吳家樂的劇中造型，以及張國強的人物設定，均有抄襲漫畫中角色「龍捲風」之嫌。</p><p>角色名一樣</p><p>前日余兒在灣仔接受本報訪問，他表示見網民留言才發覺《城》劇跟自己的原創小說極相似，他說：「《九龍城寨》係我08年嘅作品，亦係我第一部小說，之後由司徒劍橋畫成漫畫。《城》劇無論故事背景，就連角色人物名都一樣。雖然『城寨』同『龍捲風』個名都唔係我專利，但出現喺同一背景嘅故事度，我就會覺得咁巧合？」<br>余兒表示就算當年都不會有觀眾覺得電影《旺角揸fit人》是抄《旺角卡門》，他說：「雖然兩部戲都係講旺角，但入面嘅人物同古仔唔同。而《九龍城寨》電影同電視版權都賣咗，出年會拍成電影。」</p><p>集各家大成</p><p>有網民指《城》劇中吳家樂的造型，其實跟馬榮成漫畫《中華英雄》的角色司徒莫問相似度更高，而演殺手的胡定欣更有着美國漫畫人物黑寡婦加元秋在《功夫》中的影子。男主角陳展鵬用的八極拳，更是《一代宗師》中張震的撒手鐧，可算是集各家大成。<br>前日吳家樂受訪時回應：「我完全唔清楚佢（余兒）講乜嘢，我哋傾角色時，真係從化妝、髮型一路傾個造型出嚟。」並肯定地表示造型是逐點加上去，沒有一坐低就抄。不過《城》劇都有亮點，從宣傳片中可見劉佩玥夾硬將伍允龍的手壓落自己的胸部，不少觀眾看得非常開心。<br>採訪：李森<br>攝影：陳慧安</p></body></html>