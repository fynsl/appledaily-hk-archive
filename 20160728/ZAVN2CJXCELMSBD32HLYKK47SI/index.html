<html><header><meta charset="utf-8"><title>魚樂無窮：七日內必炒殼股 - 唐牛</title></header><body><h1>魚樂無窮：七日內必炒殼股 - 唐牛</h1><p>師傅教落，標題一定要精準，絕不能有半點歧義。何謂歧義？「兒子生性病母倍感安慰」乃最佳反面教材。明明個仔好生性，竟被誤解為有性病，慘！至於標題最高境界，就係同時有兩個意思卻沒有抵觸。你𠵱家睇緊呢篇文嘅標題，就係最佳示範。<br>「七日內必炒殼股」，第一個意思係「七日內殼股必定會炒」。港股市底超強，但指數向上動力漸減，根據經驗，殼股有望乘勢湧上。翠華（1314）宣佈賣盤、廣豪（844）出咗GO價，證明殼股依然有景。<br>第二個意思，就係「有隻殼股七日內必炒」，邊隻？有線寬頻（1097）是也。公司上月發通告，指大股東九倉（004）接獨多個洽購提案。有線蝕錢多年，對九倉來說形同雞肋，但傳媒在港有超然價值，加上手持免費牌照，影響力不可小覷，有人爭好正常，賣得貴更加正常！最新市值20億元不夠，創作力量同幻想，會嚇你一跳！ <br>點解要係七日內？因為公司下星期四前要在聯交所update，加上將會喺下周二放榜，相信好快會有消息，至於好定壞，你望望噚日那一棍及成交，相信會搵到答案。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>