<html><header><meta charset="utf-8"><title>【爆相爆片】Cammi去廁所　富男友唔耐煩</title></header><body><h1>【爆相爆片】<br>Cammi去廁所　富男友唔耐煩</h1><p>𡃁模謝芷蕙（Cammi）當年與陳冠希一啜成名，3年前Cammi撻着內地富二代B先生，前日讀者林小姐透過「爆相爆片」，表示當日下午4時許在觀塘apm見到兩人拍拖，林小姐說：「佢哋有蹺手，之後Cammi去洗手間，男友喺走廊等咗十分鐘有啲唔耐煩。」Cammi被不少途人認出，之後二人便坐港鐵離開，沿途在便利店買水。<br>林小姐稱與Cammi男友有共同朋友，並說：「佢姓陳，我哋通常叫佢陳海，屋企真係好有錢。雖然父母反對，但陳海真係好鍾意Cammi，唔介意陳冠希嘅嘢，仲有傾過結婚。」</p><p>Cammi昨日以短訊回覆：「我男友姓陳，個名沒海字。也沒有任何朋友叫他陳海。」她更發毒誓澄清沒有變臉：「我承認過做雙眼皮，打下巴已經溶解了3年！除了眼睛我不算整容吧？如果我現在下巴是假的，我賺唔到錢！」<br>採訪：比華利</p></body></html>