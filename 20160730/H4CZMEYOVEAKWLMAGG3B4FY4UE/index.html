<html><header><meta charset="utf-8"><title>十優立法會議員如何煉成 - 陳也</title></header><body><h1>十優立法會議員如何煉成 - 陳也</h1><p>1：有個贏在射精前的媽。<br>2：阿媽幫你簽確認書。乜啫，就算八十歲，都係阿媽個仔。<br>3：在確認書裏，寫定遺言，所有法律責任，盡在我阿媽身上。<br>4：叫阿媽寫書，幫其他師奶特訓家中子女。複製十優議員。<br>5：阿媽夾份開十優議員playgroup，接受0至18歲城中醒目精英的下一代報住名。<br>6：為了阿仔，阿媽去到最盡：會改嫁選管會主席，包你光榮入閘唔會脫腳。<br>7：雖然艱難，但一個阿媽倒下，千千萬萬個阿媽站起來，圍堵新界，邊個夠膽阻仔女出選。<br>8：擲磚，得！阿媽順便消脂趕走拜拜肉。噢，無話一定係街上擲喎。十優阿媽最叻睇風向，放心。<br>9：阿媽，輩份接近，跟阿爺有偈傾。掂。獨攬輪椅票，無得輸。<br>10：就算唔係人唔係鬼，阿媽都會竭盡所能，幫仔女爭到十優，狀元加選美冠軍就話高難度啫，種票屈機箍阿爺超然於梁特之上，阿媽有計！<br>（本文跟任何參選人宣傳無關，大媽們敬請勿對號入座。）</p></body></html>