<html><header><meta charset="utf-8"><title>智取大市：吉利增長股之路 - 晉佳</title></header><body><h1>智取大市：吉利增長股之路 - 晉佳</h1><p>上期講到吉利（175）扣除淨現金後嘅預測市盈率10.6倍，仲破晒頂，創十幾年前借殼上市以來新高，究竟有乜因素值得佢獲增長型汽車股嘅估值？<br>吉利喺大陸市場，猶如一隻曱甴，多年來經歷過高潮低潮，但關關捱得過，捱過之後又變一條好漢。今年上半年銷量28.03萬架，按年升11%，6月銷量更上升41%，表現算平穩。<br>最大亮點莫過於電動車業務，售價廿幾萬人民幣嘅純電動車帝豪EV，6月賣咗1,200架，如果以吉利每個月1,000架左右計算，保守計半年賣6,000架，同2016年上半年總銷量28.03萬架比，只佔2%。不過，純電動車售價相當於吉利其他車型高3倍左右，相信佔銷售額達到8%，長遠電動車銷售比例只會繼續提高。<br><br>帝豪EV銷量有保證，即吉利長遠發展純電動車嘅前景有保證，呢一part絕對被視為有增長潛力，只要市場當吉利係半隻增長股計，估值都有排升。吉利股價喺高位波幅開始增加，係調整徵兆，絕對可以一等。<br>港股上星期五跌勢未算好甘，但既然進入觀察期，最好睇多過買，切記，唔好喺調整初期輕言去撈貨，因為你唔會知道未來係調整定係大跌市。<br><br>晉佳<br> http://www.fb.com/advanceguy1 <br>本欄逢周一、三、五刊出</p></body></html>