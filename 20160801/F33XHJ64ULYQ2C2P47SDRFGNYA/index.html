<html><header><meta charset="utf-8"><title>隊冧佢？ - 陳也</title></header><body><h1>隊冧佢？ - 陳也</h1><p>李個章：「隊冧佢！大學生大晒咩！」<br>林鄭：「確認書大是大非，作用是隊冧晒那些粗暴的拉布議員，隊冧佢！我官到無求膽自大，好耐無講過潮語了，out咗，但唔使道歉。」<br>狼：「阿爺柯打隊冧邊個？你估到咩！但邊個隊我，都唔會冧。嘿嘿，我要隊冧邊個，阿邊個連地牢都無得留低，咁你明啦，隊，邊個夠我嚟。」<br>曾主席：「隊冧這個詞，相當有含意。隊，唔好歸錯，否則，自己條隊未隊先冧。嘻嘻，我無話邊個該隊喎，你地對號入座啦。」<br>鬍鬚曾：「上帝要你冧，什麼隊，都無得走。不過，咁講唔代表上帝已經指定邊個會冧莊。」<br>精神國師：「想要真港獨，只要隊冧佢！冇問點樣隊，信我，follow me實掂！」<br>本土吹雞代表：「九月四號，記住black bloc圍××××（為防內鬼洩密，詳細地方稍後交代），行動代號：隊冧佢！」</p></body></html>