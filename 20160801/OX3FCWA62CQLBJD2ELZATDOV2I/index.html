<html><header><meta charset="utf-8"><title>上唔到一線　星途最黯淡的2010年港姐</title></header><body><h1>上唔到一線　星途最黯淡的2010年港姐</h1><p>2010年嘅港姐李雪瑩喺IG宣佈結婚，專心做人妻，其實喺早年李雪瑩已經同大台解咗約，唔再做幕前，其實同屆嘅港姐都係星途黯淡。<br><br>先係冠軍陳庭欣，佢拍嘅劇嘅唔多，觀眾對佢嘅印象都唔深，又唔係好多網民提起，就連見報機會多數都係佢嘅感情事，咁當然仲包括J2「神級」節目——《三日兩夜》啦！<br><br>亞軍張秀文，拍劇都只係客串下，都冇機會擔正，但係做綜藝節目嘅主持就叫做好啲，除咗2014年嗰年得一個節目之外，其他年份平均都有三、四個節目，但都係上唔到一線。<br><br>季軍莊思明嘅劇路就好啲，做嘅角色唔只有對白，仲有名，但係都係上唔到一線。綜藝節目都唔算多，久不久都會有主持做。<br><br>李雪瑩就最慘，選港姐嗰陣網民一致力撐，可惜三甲不入，僅摘最上鏡小姐，風頭完全不及三料冠軍陳庭欣，就連星途都好黯淡，拍劇全部都係客串，主持嘅節目得一兩個，基本上長駐明珠台主持《港生活．港享受》，唔怪得佢喺2014同大台解約啦。</p></body></html>