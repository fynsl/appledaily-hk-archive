<html><header><meta charset="utf-8"><title>廣西梧洲5.4級地震全港各區逾500人有感</title></header><body><h1>廣西梧洲5.4級地震<br>全港各區逾500人有感</h1><p>天文台昨午5點18分錄得中國東南部發生一場5.4級地震，由於震央位於北緯23.5、東經111.1，即鄰近廣東省與廣西省交界的梧洲市附近。全港多區都有居民表示感受到今次地震，包括黃大仙、土瓜灣、粉嶺及西環，有黃大仙居民稱感覺到地震持續4、5秒。<br> <br>高級科學主任莫慶炎表示，直至昨晚7點，天文台已接獲逾500宗市民報告感受到地震，當中以九龍區的報告佔多，有逾150宗。他指初步分析顯示，市民大多數感受到輕微震動，天文台將地震烈度為修訂麥加利地震烈度表的第III(三)度，「即係室內有感，懸掛嘅物件見到有擺動，震動嘅感覺好似係一架小型貨車經過咁嘅振動。」<br> <br>直屬中國地震局的「中國地震台網中心」公佈正式測定同樣指今次地震為5.4級，震源深度僅約10公里，屬淺層地震。<br> <br>【網民咁講】<br>Eric Chan：感覺層樓喺度搖。<br>Cis Sie：坐係度無端端搖，睇住個電腦mon搖。<br>Kila Wong：唔強，行緊路可能唔覺，但坐喺度會感覺到上下輕微搖咗兩三秒。<br>Jason White 愉景灣有，10秒以上<br>Casillas ：洪水橋都有，無啦啦床搖下搖下，我仲以為feel錯，成十幾秒都有。<br>Tony Kwok：我估係卡比獸唔小心碌咗落床啫...<br>Ken Tsang：廉署有！<br>Benjamin Chong：唔講唔覺，講完就大把人覺。<br>vivibabyvivi：又地震又冰雹又打風，what's up？</p></body></html>