<html><header><meta charset="utf-8"><title>中環在線：MUJI概念店走文青路線 - 李華華</title></header><body><h1>中環在線：<br>MUJI概念店走文青路線 - 李華華</h1><p>香港經常被指為文化沙漠，無印良品偏偏逆市而行，噚日喺信置（083）旗下奧海城開設全港首間概念店，取代之前美食廣場嘅位置，雖然店舖面積唔係最大，但就引入MUJI BOOK與MUJI GREEN元素，賣花花草草同書本，啱晒走文青路線嘅年輕人。<br>無印良品董事總經理孔慧蘭話，用咗大約半年時間籌備店舖，MUJI BOOK嘅書會融入店舖每個角落。有別於一般大型連鎖書店，MUJI BOOK講求生活元素，想顧客享受閱讀過程，從中搵到生活靈感，所以賣嘅書都同生活有關，中、英、日文都有，包括創作、設計、生活用品等書籍。佢哋都唔諗住跟大型書店競爭，「預咗市佔率唔高」。咁都照做，真係好愛書喎！</p></body></html>