<html><header><meta charset="utf-8"><title>鄺俊宇一腳踢談情寫文</title></header><body><h1>鄺俊宇一腳踢談情寫文</h1><p>「喺Inbox有好多秘密㗎，社會各階層會將佢哋嘅古仔寫過嚟，畀鄺俊宇寫成散文作品再發佈」，80後鄺毛毛是管理近16萬like的facebook管理人，盡可能每天傍晚6時15分將秘密化成文字出po，「其實有啲似細個打電話去電台，交低咗一件心事，感覺就舒服好多；識咗個主持人，然後又好鍾意個主持人」。</p><p>「愛情的逗號」談民主</p><p>談情說愛外，鄺毛毛都關心時事議題，因為鄺俊宇是作家、也是區議員，「（例如）有啲社會議題發生，以往都會用呢個page去幫手號召，好似南生圍攞反對信、爭取動物權益嘅遊行咁」。<br>最近出po「愛情的逗號」，將愛情故事結合民主進程，並對逗號自嘲抽水，成為鄺毛毛得意之作，「自己抽自己水都有唔少朋友支持」；而鄺毛毛最想幫助鄺俊宇打造的，是一個「善良的形象」，「鄺俊宇其實唔鍾意攻擊人㗎；所以有啲好抽嘅題目都好，都未必會攻擊，除咗一個人，就係周浩鼎」。到底鄺毛毛是誰？他二話不說揭開面具：「鄺毛毛嘅真身，其實都係鄺俊宇嚟㗎！」<br>代表民主黨出戰超級區議會的鄺俊宇，化身毛毛一腳踢，「因為太多秘密，唔可以委託其他幫手」。33歲的愛情小說作家，將傳統選舉喻為老婆餅：「有個好靚嘅傳統，但都一定要革新銷售方法，要喺各區開唔同分店，將以往推動嘅信念，透過網絡將佢倍大。」<br>他不忘補充，雖然網絡宣傳在這場選戰舉足輕重，但仍然要結合地區工作，「如果平時冇做嘢，係零，零乘3都係零，無法將理念發揚光大」。<br>■記者許偉賢</p></body></html>