<html><header><meta charset="utf-8"><title>候選人網絡戰　「毛」助呃like</title></header><body><h1>候選人網絡戰　「毛」助呃like</h1><p>【本報訊】新一屆立法會選舉網絡戰，「毛」奇不有：田毛毛原來是團隊，當中女毛愛抽水；80後全職根毛毛，成功幫Tree根轉Look。有一種毛毛，叫鄺神；用逗號，令人讚好。<br>明知網上人氣未必轉化選票，依舊「毛」所不用其極呃like。田北俊旨在藉此平台訴心聲，與年輕人尋共鳴；鍾式英文與成語之外，鍾樹根還有其他至愛；鄺俊宇好累，但鄺俊宇繼續一條龍出po（貼文）。<br>目的未必盡同，看法卻一致：網上動員是趨勢，強攻肯定無蝕底。如何「毛」事生「飛」？毛毛自行揭秘！<br>記者：許偉賢</p><p>田北俊抽水抽出高人氣</p><p>抽水po抽出高人氣，應歸功69歲學新猷的田北俊，抑或正職外義務相助的田毛毛？「初初同佢哋會有啲拗撬，點紅點綠喎，但試過一次就靈，下次咪畀佢哋點多啲囉！」<br>在facebook有超過4萬個like的田北俊，口中的「佢哋」是指約3個人的田毛毛團隊，全部是黨員非職員，每天透過WhatsApp群組互相通報時事熱話，然後向他獻計，其中一條是罕有的「女毛」。</p><p>吸收民意提升黨形象</p><p>80後外國回流，政改投票甩轆後豬隊友戴眼鏡的經典po，是她靈機一動神來之「圖」。因為方丈太小器，真身不曝光，連聲音都要隱藏以避禍。<br>「前期見到啲嘢，問佢（田生）po唔po？佢話okay後，會畀好多意見；後期就越嚟越主動，不停話po，仲要我哋去阻止佢㖭呀，係唔係？」田毛毛說願做義工，全因與黨理念相同，不介意花心思度橋出po，力爭更多人留意，坦言facebook要成功吸睛，除了他們要有點子，也要田北俊願配合，「其實田生好開明；𠵱家佢真係學識咗好多潮語，我都幾驚喜！」<br>明知facebook的like未必轉化成選票，田北俊卻樂此不疲，無非因為能吸收民意兼提升自由黨形象，「唔會太老餅」，「如果冇聽民意、唔知市民心聲，咪嬲嬲豬多過like囉！」<br>與田拍檔戰新東的李梓敬，由其中一條毛變身參選人，視facebook為與市民直接聯絡的平台，但不會輕視真實世界：「網上幾十個人讚你，擺番喺真實世界唔會好多，有時（多like）會自我感覺良好，但都要警惕，始終有網外真實世界嘅意見。」<br>■記者許偉賢</p></body></html>