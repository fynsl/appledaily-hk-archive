<html><header><meta charset="utf-8"><title>財路：中糧油有望被湊大 - 錢雋</title></header><body><h1>財路：中糧油有望被湊大 - 錢雋</h1><p>中糧油（606）潛喺近八年海底價，明年預估PB比2008年金融海嘯慘烈期PB，仲要平咗35%，嚟緊日子，係睇成個中糧系點重組，中糧油有望再被湊大。<br>中糧油現價2.75元，比2008年10月金融海嘯慘烈期2.55元，唔係高好多。場內專業預估，中糧油明年0.5倍PB，比起集團海嘯期同過去五年平均0.77倍PB，平咗35%。同樣係中糧系，中國食品（506）明年預估1.34倍PB、中糧包裝（906）0.6倍PB，中糧油PB至平。<br>中糧油呢個殘價，同集團過去兩年大出血見紅7.8億元同3.3億元有關，但中糧油有勁抵PB墊底，此其一。又啱上月中，國務院批淮中紡集團併入母系中糧集團，而綜合報道，報載引述新華社從中糧集團獲悉，國資委已經向集團進行咗18項授權，包括資產配置等等。又中糧集團本身亦會推動糧油、食品、金融、地產四大板塊整體上市。<br><br>睇到係，中糧油母系已經進行大型整合，阿媽亦會針對包括中糧油本身主打瓣數，進行整合。中糧油已經連續兩年見紅，有獲進行重組或者被湊大嘅chance面。睇中糧油，呢個係point。<br>煲中糧油，當追番上最近磅的中糧包裝0.6倍PB，係咁意要升20%到3.3元，上番中糧油本身海嘯期PB，現價講要翻過半番到4蚊樓上。<br><br>錢雋<br>細價股專家<br>本欄逢周二刊出</p></body></html>