<html><header><meta charset="utf-8"><title>【馮仁昭四圍超】盧冠廷孖老婆睇戲</title></header><body><h1>【馮仁昭四圍超】<br>盧冠廷孖老婆睇戲</h1><p>早前忙完6月紅館演唱會嘅盧冠廷，出名愛妻號，成日孖住老婆唐書琛過二人世界，噚日盧冠廷同老婆趁除咗風球，即刻出動，不過天氣唔多好，最好都係行商場、超市或者睇戲喇。佢哋就揀咗入戲院睇《星空奇遇記：超域時空》。兩人拍住拖到九龍塘又一城，見到孭住背囊嘅盧冠廷行路時，隻腳一拐一拐咁行，似乎有腳痛問題，老婆就全程傍住佢行。<br>撰文：馮仁昭</p></body></html>