<html><header><meta charset="utf-8"><title>【男女之間】同居情侶注意3大忌</title></header><body><h1>【男女之間】同居情侶注意3大忌</h1><p>相見好，同住難，決定同居時sweet爆，未正式住埋已經吵哂大鑊，同一屋簷下，肯定磨擦甚多，美國撰寫心靈健康文章的作家Carolyn Steber提供3個大忌。</p><p>1. 唔同時間瞓覺<br>兩人生活習慣不一致是常識，同居但瞓覺時間唔同，好易騷擾另一半。但若然齊齊熄燈上床瞓，兩人生活同步，即使其中一方早起床，也能增加幸福感。<br><br>2. 掛住撳電話<br>返工撳得電話多，收工仲要捉精靈？倒不如捉住另一半談心。睡前是最佳時間和枕邊人靜靜溝通，令彼此感情昇華。<br><br>3. 太似連體嬰<br>恩愛情侶成日黐埋一齊，日對夜對，猶如孖公仔，無透氣位真係會厭。兩人最好有自己獨立圈子或嗜好，等大家唞唞，可讓關係保鮮，何樂而不為。<br><br>記者：梁慧琳<br>資料來：BUSTLE</p></body></html>