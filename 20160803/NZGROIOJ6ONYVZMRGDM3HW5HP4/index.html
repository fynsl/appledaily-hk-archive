<html><header><meta charset="utf-8"><title>全城捉精靈失序《抬起你的頭來》警惕低頭訓練員</title></header><body><h1>全城捉精靈失序<br>《抬起你的頭來》警惕低頭訓練員</h1><p>手機遊戲Pokémon Go上周登陸香港後，即全城瘋狂，街上湧現大班低頭族，望着手機捕捉小精靈。為了捉齊一百多隻，有人請假；有人漏夜勇闖公園；有人無懼自身安危，在八號風球下仍冒死上街。玩遊戲本身沒大問題，但過份沉迷則隨時樂極生悲。近日便有人因玩此戲而跟人爭執，留下「第一滴血」。有見及此，《蘋果動搞作》今次改編楊千嬅的《抬起我的頭來》，寫成這首《抬起你的頭來》，警惕大家別過份沉迷遊戲，而忽視了其他更重要的事物。<br> <br>《抬起你的頭來》<br>（原作：《抬起我的頭來》）<br>主唱：鯉魚嬅<br>填詞：啟暴林<br> <br>為個波仆倒過　　　<br>平路也叉錯<br>轉彎不靠眼望靠耳朵<br>每兩秒鐘拎起手機<br>猛禁掣去拎啲波<br>你搭親叮叮爭位坐<br>欺壓阿公阿婆<br>晚晚踢館當一哥<br>冷落靚女經過<br> <br>為刷等不肯瞓  捱壞到失禁<br>如像生死關頭而含恨<br>愛上課金餐餐吔蕉  卻沒拚勁搵真銀<br>你拍低死魚初吻  濕晒身瘀到暈<br>唔停紅綠燈  車親你有醫院瞓<br> <br>成街喪屍去打擂台 由朝到黑也不回來<br>暈低叫車要搵人抬 玩到女友也不想愛<br>抬起你低過的頭來 從此放鬆變得自在<br>停止課金買包熱浪　用來待你所愛</p></body></html>