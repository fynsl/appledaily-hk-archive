<html><header><meta charset="utf-8"><title>【爆相爆片】森美東京黑面教仔：每樣嘢都要付出</title></header><body><h1>【爆相爆片】森美東京黑面教仔：<br>每樣嘢都要付出</h1><p>鍾情日本的商台DJ森美（梁志健），上周五做完節目後便與老婆陳雅嫻（Veronica）及仔女到東京旅遊，讀者趙小姐大前日透過本報「爆相爆片」，分享她在東京葛西水族館巧遇森美一家的相片，指森美當日因囝囝扭計一度黑面。</p><p>扭計買紀念品
</p><p>曾表示過往只顧工作，太少時間陪伴家人的森美，早年曾患家族遺傳抑鬱症，病癒後令他更珍惜與家人相處時間，故會爭取時間享受家庭樂。讀者趙小姐報料指：「嗰日大約下晝1點半見到森美，當時佢哋參觀完水族館出嚟，見佢哋行過賣紀念品舖頭，森美個仔扭計話要買紀念品，唔肯走，黑黑哋面嘅森美，攞咗張1,000yen（約76港元）出嚟，話係買就快，不過阿仔應該諗唔到買乜嘢，森美老婆就好大聲對個仔講『數三聲，諗唔到就走』跟住就數三、二、一，最後森美拉隊行去停車場攞車走人。」<br><br>本報聯絡過森美，笑問他囝囝是否旅遊時扭計？他說：「係呀，佢想買化石，我有畀錢佢買，但我畀佢選擇，如果想買化石，就一日唔可以玩Pokémon GO，最後因為佢好想玩Pokémon GO，咁就揀咗唔買嘢喇，錢我就照畀咗佢嘅，但事後我就同佢講，每一樣嘢都係要付出嘅，我係畀佢選擇！」<br>採訪：小米</p></body></html>