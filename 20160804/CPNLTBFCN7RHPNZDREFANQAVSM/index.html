<html><header><meta charset="utf-8"><title>【馮仁昭四圍超】Coffee師兄傲兒今戰OH！運</title></header><body><h1>【馮仁昭四圍超】Coffee師兄傲兒<br>今戰OH！運</h1><p>四年一度嘅奧運今屆喺巴西舉行，將於香港時間後日揭幕，全城期待。由《蘋果動新聞》主辦、今日下晝3點喺灣仔修頓室內場館搶先舉行「明星OH！運會」，邀得王宗堯、劉浩龍（師兄）、周家怡、羅霖、何佩瑜（Jeana）、鄧洢玲（阿旦）、何傲兒、范振鋒、陳蕊蕊、林芊妤（Coffee）、唐紫睿（Hazel）、Kevin Boy（李健宏）、張建聲、蔡瀚億（BabyJohn）、陳詩慧、女子組合As One、崔碧珈、楊尚斌、唐貝詩同鄭妍之等參加。<br>眾星會分成藍神大軍團、紅霸天下會同黃金聖衣隊共三隊，並由王宗堯、周家怡同劉浩龍出任隊長，率領隊員、粉絲同觀眾角逐多項競技比賽，考考佢哋嘅反應同體能，除咗爭奪冠軍殊榮之餘，仲可以齊齊熱身迎接巴西奧運。</p><p>競技遊戲練身手</p><p>參賽藝人平日都有做運動keep fit，競技起嚟必有一番龍爭虎鬥。近日沉迷玩Pokémon GO嘅阿旦就晚晚落街捉小精靈，佢噚日喺電話講笑話：「呢排練得身手敏捷，玩競技當然係冇難度。」<br>撰文：馮仁昭</p></body></html>