<html><header><meta charset="utf-8"><title>哈七偷阿媽對鞋放玩具廚櫃叫碧咸保守秘密</title></header><body><h1>哈七偷阿媽對鞋放玩具廚櫃<br>叫碧咸保守秘密</h1><p>英國萬人迷碧咸不時都會喺Instagram分享下湊女樂，佢昨日爆咗一單細女哈七嘅搞笑事。<br>碧咸於IG上載咗張哈七平時玩煮飯仔角落嘅相，點知喺個玩具廚房嘅櫃頂上，見到Victoria對高踭鞋！應該係哈七靜雞雞拎咗阿媽對鞋嚟玩，相當搞笑。<br>愛錫囡囡嘅碧咸留言表示哈七要求佢保守秘密，唔好話俾媽咪知。</p></body></html>