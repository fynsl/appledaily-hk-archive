<html><header><meta charset="utf-8"><title>【動畫】小心Pokemon GO成癮唔願瞓不歸家成日情緒好緊張</title></header><body><h1>【動畫】小心Pokemon GO成癮<br>唔願瞓不歸家成日情緒好緊張</h1><p>Pokemon GO熱潮橫掃香港，玩家機不離手，甚至通宵不歸家，只為捕捉小精靈及進行格鬥。精神科醫生指出，若起身「擘大眼」就要玩Pokemon GO、玩到唔願瞓或變得忟憎，均是玩上癮的表現，提醒市民要適可而止，避免打機成癮，引致情緒緊張，或為此與家人爭拗，甚至玩到失眠或睡眠不足，影響工作及學習，建議應節制每日盡量不要玩多於2小時。<br>記者：梁麗兒<br> <br>精神科專科醫生黎大森表示，自己都玩Pokemon GO，直言要了解潮流才能加強與病人溝通，近日也有不系病人在候診時玩此遊戲。他認為Pokemon GO受廣大歡迎，除了涉及品牌效應外，因為遊戲摻入實景，令小精靈在生活環境中出現，帶來新鮮感，加上有不定時性的獎勵，「唔知幾時出現小精靈，玩家就會全日心思思，得閒就拎手機出嚟玩」，讓人容易上癮。<br> <br>黎指，雖然遊戲鼓勵玩家出街走動，但不算做運動，只是在外流連，若玩得太夜，更會導致睡眠不足，或因太興奮減低入睡意欲，影響第二日返工無精神及集中力下降，打工仔更不宜玩太夜。他引述韓國進行不少關於手機遊戲成癮研究，發現自制能力低、有專注力失調或過度活躍症、自閉症、情緒病人士，尤其抑鬱症患者因判斷力弱，最容易將手機遊戲視為生活寄託，導致過份沉迷虛擬世界。<br> <br>「學生自制能力差，成日顧住玩Pokemon GO，晚晚落街唔願返屋企，都會影響成個暑假嘅生活，甚至容易因此同家人爭執，或者玩到唔返屋企」。黎建議家長應避免讓子女玩此遊戲，或規定每日玩不多於2小時，每玩1小時要休息15分鐘，更要避免在馬路附近玩。<br> <br>【玩Pokemon GO成癮症狀或表現】<br>‧朝早一起身就要玩<br>‧玩Pokemon GO的時間越來越長<br>‧為此與家人、朋友發生爭拗<br>‧容易忟憎<br>‧情緒變得緊張<br>‧失眠或玩到唔願瞓覺<br>‧玩到唔食飯<br>‧眼睛疲勞及有紅筋<br>‧出現痛症如頸痛及肩膊痛</p></body></html>