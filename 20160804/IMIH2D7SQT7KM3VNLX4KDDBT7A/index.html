<html><header><meta charset="utf-8"><title>財經評論：打風買樓似失心瘋</title></header><body><h1>財經評論：<br>打風買樓似失心瘋</h1><p>俗話有云：「打風先嚟買菜」，歇後語「一定貴」。打風令菜價上漲，菜價批發價抬高，小市民被迫捱貴菜，所以都會趁打風前，儲定糧餉，買定蔬菜迎接打風，避免菜販趁火打劫。<br>剛剛過了去的颱風「妮妲」來勢洶洶，天文台一早預警會懸掛8號風球，甚至更高風球。不過，香港人打風，原來唔單止盲搶菜，而是去搶樓。<br>過去周一晚，天文台預警傍晚時分會掛8號波，人人放工趕返屋企，地產商卻一於樓照賣。<br>新地當晚開賣元朗新盤Park Yoho 1B期及1C期合共88伙，結果風雨不改，即使天文台預早通知晚上8時40分會掛8號波，市民照舊6時多準時到達等揀樓。揀樓簽約之時，正正是打緊8號風球，印象中，是一手住宅銷售條例生效後，第一個樓盤在打8號風球都開賣新盤。<br><br>市場可將這情況演繹為發展商心急趕散貨，即使打風都懶理市民安全照賣樓。惟發展商又那麼有信心，認為打風都照賣到樓，不讓員工盡早收工之餘，又深信已入票準買家會到場揀樓；另一邊廂，政府不是唱着未來三、四年新樓供應邁向10萬伙嗎？這樣來看，供應只會越來越多，市民又何解趕住去買樓？外圍經濟局勢未穩，年底前又大量新盤可選擇，何解急着去揀樓？ <br>結果，當晚銷情是賣約80伙，儘管未致一掃而空，但打8號風球都賣出九成單位，銷售比率比沒有打風更強勁。香港真是一個奇怪的地方，風雨下失心瘋的盲搶樓，恐怕都是怕「買貴菜」道理吧。<br><br>記者：湯家明</p></body></html>