<html><header><meta charset="utf-8"><title>隔牆有耳：葉劉叫某司長及早辭職 - 李八方</title></header><body><h1>隔牆有耳：<br>葉劉叫某司長及早辭職 - 李八方</h1><p>特首選戰開鑼，被視為黑馬之一嘅葉劉淑儀，噚日喺facebook發炮，話近期唔少司局長被追問係咪有意角逐「特首寶座」，其中一位動作頻頻，例如喺母校演講，又獲校友鼓勵，近日更公開表示若自己能對社會有所貢獻，會考慮出選。畫公仔畫晒出腸，係人都知葉劉講緊邊個啦。<br>葉劉意猶未盡，話當事人身為現任司局長，如有意競選，應及早向現任特首及中央政府明志，正式請辭，好似2012年特首選舉咁，唐唐同CY喺選舉半年前就辭咗職。佢話因為司局長屬內閣成員，應該要跟特首同心同德，不可有異志，如果一方面擔任內閣要員，又有意謀其長官之位，政治倫理上係講唔通咁話喎。而且因為佢哋身邊都係由公帑支付嘅政治助理及公務員，手握政府龐大資源，掌握實權，為消除身份及角色衝突，應及早辭職，減少唔公平競爭。</p></body></html>