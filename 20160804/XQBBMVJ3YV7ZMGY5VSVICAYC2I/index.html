<html><header><meta charset="utf-8"><title>地產潮文：鄉郊大廈不如村屋 - 地產小子</title></header><body><h1>地產潮文：<br>鄉郊大廈不如村屋 - 地產小子</h1><p>參觀元朗新盤嘉年華，除咗睇電纜與保育區、睇花草樹木、睇靚女經紀、飲飽食醉、換取記事簿外，最重要嘅當然係聽吓其他睇樓客對樓盤嘅評價。眾所周知，該樓盤的發展商除了與睇樓客做訪問外，還會派員工暗中筆錄睇樓客對單位的評價。該樓盤開放現樓單位以來，參觀人數眾多但反應迴異。最普遍嘅評價包括：「間隔幾四正，放到床和衣櫃」、「位置咁隔涉，好彩有村巴」、「將來有商場餐廳，加上有村巴去西鐵站，應該方便吧」等。<br>不過，世事當然唔會盡如人意。居於同區村屋多年的俊誠和美英表示，單位用料高級，廚櫃設備齊，廁所也有窗，但始終無法接受大廈式居住環境。「我哋鍾意村屋有花園嘅居住環境，得閒可以種花養狗開派對，擺個戶外貯物櫃或泊架車都仲得，自由自在；呢度就冇呢支歌仔唱喇」。<br><br>代理嘗試推銷，「呢度會所有泳池、大草地和宴會廳，開派對可能有另一種感覺，而且露台都可以種花」，美英有點失望。「況且住得元朗，點都想有鄉村式居住環境嘅，如果都係住大廈，咁同住市區有乜分別？」代理唯有轉移視線：「其實買呢度都係睇長線嘅，好多買家都係放租。我手上仲有兩三個錦田村屋盤，都係700呎連花園，今日有冇時間睇？我帶你參觀。」<br>很多選擇住在鄉郊的人，寧願忍受交通不便之苦，以換取低密度、接近大自然的居住環境。假如選擇居於鄉郊的大廈，必須接受樓盤的優點和缺點。<br><br>地產小子<br> http://www.propertykids.blogspot.hk <br>本欄逢周四刊出</p></body></html>