<html><header><meta charset="utf-8"><title>去過日本交流做過空姐　陳倩揚成長史</title></header><body><h1>去過日本交流做過空姐　陳倩揚成長史</h1><p>陳倩揚2008年參選港姐，曾被封「師奶港姐」，最初入選嗰陣冇咩人留意，由於短髮造型，有啲人就覺得倩揚係「翻版黃麗梅」，外表成熟嘅倩揚當年接受周刊訪問時強調：「我八三年出世，其實同鄧麗欣同年！」佢亦大方講過似黃麗梅冇咩唔妥，起碼係亞視最紅最叻嗰個。<br><br>倩揚來自小康之家，家住粉嶺，爸爸係一間日本公司嘅主管，中學時期讀東華三院甲寅年總理中學，大學考上中文大學日本研究學系，曾去日本名古屋做咗一年交換生，期間靠做兼職教英文同廣東話，最後幾個月就喺食肆做侍應賺生活費。<br><br>大學畢業後，倩揚喺日式百貨公司做過繙譯，又去過日資公司做文員，成日被叫去沖咖啡同黐郵票，由於工作性質不合，倩揚投考機艙服務員，成為國泰空姐，最終成為港姐加入娛圈。</p></body></html>