<html><header><meta charset="utf-8"><title>繼母封門　報警　阻父子見面</title></header><body><h1>繼母封門　報警　阻父子見面</h1><p>【互不相見】<br>開設海外教育升學顧問公司的陳書琴現年58歲，因獅子會義務工作，十幾年前與已婚的譚華正結緣，由親密女伴到今年6月結婚成為譚太，歷時達10年。譚浩瀚表示，「我媽咪臨終時喺醫院留咗醫近兩年，嗰時佢其實已經同爸爸喺埋一齊，爸爸去醫院探媽咪，陳女士就喺樓下車度等」。</p><p>元配離世即搬進大宅
</p><p>譚浩瀚說，本身患有氣管擴張的母親唐蘭芳患病多年，自2004年開始更長期住院，父親其時已與陳書琴出雙入對，待2006年母親一死，陳即搬進九龍塘大宅，並第一時間解僱全屋工人，「之前喺花園見到爸爸，想同佢傾兩句，陳女士話我滋擾即時報警，警察嚟到，知我喺度住，備咗案就走咗」。<br>譚浩瀚苦笑謂，過去10年要找父親就必須經過陳書琴，譚華正與繼母住在前座，他就住在前後座相連的單位，「原本有個門口可以連接前座，幾年前俾陳女士封埋」。大宅各自有獨立門口出入大閘，3個人住同一屋簷下，互不相見，「好多人唔理解一家人點解可以咁，我都覺得荒謬，你明知入面有人，按門鐘都冇人嚟應門」。<br>■記者呂麗嬋</p></body></html>