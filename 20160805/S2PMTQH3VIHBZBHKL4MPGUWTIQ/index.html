<html><header><meta charset="utf-8"><title>女神tea time：股權爭奪戰概念股 - Fifi</title></header><body><h1>女神tea time：股權爭奪戰概念股 - Fifi</h1><p>萬科（2202）股權爭奪戰，本來都係王石一派同寶能系之爭，點之失驚無神殺出恒大，有人肯掃貨，側邊啲花生友咪順手買定啲，坐收漁人之利。不過炒股權爭奪戰嘅股，仲有一隻。<br>話說富譽（8269）今日喪升三成半，唔少人都問炒咩。你睇佢最新發通告，公司周年股東大會入面，竟然所有董事都無得留低，其他一般性授權議案以及更新購股權議案，包括配發及發行可換股債券、換股股份及代價股份亦不獲通過。核數師亦不獲聘任。仲要所有不獲通過的議案，都以約97%大比例反對。<br>咁意味住，其他股東同大股東過唔去，咁樣大股東為拎番話事權，當然要增持股比例，但問題其他股東已封埋原大股東後門，配股、CB都唔俾。咁好明顯，大股東要喺條街焗掃！要拎番話事權，原大股東最少要掃成億貨！所以絕對係股權爭奪戰。<br>個重點係，仲有冇得升先？過去一年，隻股都係陰啲陰啲冇成交咁落，𠵱家市值都係2.18億元，以殼價3.5億計，我唔敢話會升足六成，但𠵱家入都仲有值博空間。<br><br>Fifi<br> http://fb.com/lovefrystock <br>本欄逢周五刊出</p></body></html>