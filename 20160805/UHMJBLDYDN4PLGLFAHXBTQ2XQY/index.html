<html><header><meta charset="utf-8"><title>【網民hot talk】滯留國泰旅客抱怨　質問「員工條命就值錢」捱轟</title></header><body><h1>【網民hot talk】滯留國泰旅客抱怨　質問「員工條命就值錢」捱轟</h1><p>本港日前受颱風妮妲影響，有百多班來往香港的航班被取消，Now在颱風日訪問一位滯留機場的國泰長途機旅客，該男子怒斥國泰安排不當，更直指「係咪8號、9號風球，國泰啲員工果條人命就值錢，就掉低晒我哋啲客人喺度唔駛理，我就係想佢國泰航空公司畀一個合理嘅解釋我地。」言論惹來網民嘩然，有人直斥「的而且確，所有其他人包括國泰員工的命比你珍貴」。有人留言表示，即使按照規定，在天氣問題下航空公司可不作任何賠償。<br> <br>據報道，該批長途機旅客原本飛往美國或澳洲，早於當日傍晚已到機場，有職員指示等候辦理登機手續，惟等待多個小時後，直至晚上仍未能辦理手續，職員於在午夜前下班離開，令旅客感到不滿，要求國泰交代及解釋。<br> <br>「地勤Secrets」」facebook專頁上載該名乘客訪問截圖，批評該有關言論，「唔通你張機票貴到能夠買起晒d(啲)機組人員同地勤？解釋？你想點解釋？不如你去自己揸？」直斥「點解呢個世界永遠都有呢d(啲)X人存在」，不少網民均表認同，留言指基於安全問題，「打風唔起飛」已是常識。<br> <br>【網民咁講】<br>Ying-hieng Ha：的而且確，所有其他人包括國泰員工的命比你珍貴。<br>Lo Fung：強烈建議航空公司購入一批單人飛機，用作緊急天氣時，派比哩D傻客自己用<br>Ka Lun Lee：我睇新聞時，下一聲。解咩釋？打風唔起飛，呢0的唔需要解釋，因為係常識⋯⋯<br>Wing Wong：係咪要陪你一齊訓機場先合理呀？你去旅行 我打份工炸！先生<br>Berber C. WG：講得出呢d說話證明佢認為自己條命都吾值錢，可以用自己條命去冒險，佢點衡量自己條命既價值係佢既事⋯⋯其他人條命吾止值錢咁簡單⋯⋯吾該吾好迫人同佢一樣有呢種腦殘羅輯</p></body></html>