<html><header><meta charset="utf-8"><title>選舉主任×復仇者 - 陳也</title></header><body><h1>選舉主任×復仇者 - 陳也</h1><p>選舉主任權大，叫停參選者，一個人話晒事。咁筍的工，好多人恨做，特府用人唯才，宣告開放選舉主任頂級位，俾有興趣人士應徵。邊類人適合做？睇吓獵頭：<br>a，8搵6。所有baby被迫退選，選舉不是餵奶換片，趕絕女人中的神探，8哥證實做得到，轉檔過來，一定成為大媽殺手。即是說，狼特有佢把關，女神想入閘嗎？未達標！<br>b，脫痣林鄭。做勻特府部門，只差呢個位未試過。成功爭取將本土獨派擲走，讓他們未開跑已經輸甩底褲，盡顯官大媽特色，對雙學眾志和青政這類後生仔女，無畏無懼，未選先定罪，呵呵呵呵。你咬得佢入咩？<br>c，復仇者癡根。做了這個老頂位，實行大報復，將排頭位出選的民×聯高層逐個踢走。原因？你睡醒未啊，癡根復仇，需要原因嘅咩？<br>d，×報總編。嘿嘿，失禮失禮，總編自願做奴才幫政府出手，叮走專欄作家。只要阿爺落柯打，叫停埋狼特都唔會手軟！總編做篩選，估吓邊個排頭位食屎？ </p></body></html>