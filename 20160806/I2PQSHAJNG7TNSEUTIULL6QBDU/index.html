<html><header><meta charset="utf-8"><title>志玲爸爸批陳冠希：同佢扯上關係都冇好事發生</title></header><body><h1>志玲爸爸批陳冠希：<br>同佢扯上關係都冇好事發生</h1><p>陳冠希早前喺微博爆Seed鬧爆林志玲，話林志玲阻止佢女友秦舒培喺大陸節目《我的新衣》出鏡，事件沒完沒了，繼陳冠希嘅爸爸陳澤民幫阿仔搵咗唔同嘅疑點去反擊林志玲，叫佢唔好裝成受傷的小羔羊後，今次就到林志玲嘅爸爸林繁男代女出頭，以香港小男生形容陳冠希，話每個同佢扯上關係嘅藝人，都好似冇好事情發生。<br><br>因為秦舒培冇得喺大陸節目《我的新衣》出鏡，而引發陳冠希爆Seed，雖然節目都澄清晒成件事，但都未能平息事件，繼三個當事人同陳父陳澤民先後發聲後，o依家又到林志玲嘅爸爸有嘢要講喇！<br><br>據台灣傳媒報道，林父林繁男話：「節目放着25歲的小女生不用，用40幾歲的志玲，表示應該不只看外表，還看內在。大家都知道她是無端捲入，還好現在也捲出了。」對於整件事嘅睇法，林繁男表示：「他們（陳冠希同秦舒培）現在好像在做困獸之鬥，接下來還要靠觀眾喜歡，這樣弄得有點不好看，格局還要再訓練。」此外，林爸爸仲話：「香港的小男生（指陳冠希）說話顛顛倒倒，每個跟他牽扯到的藝人，好像都沒有很好的事情，大陸女生（指秦舒培）力爭上游結果交錯男朋友！」</p></body></html>