<html><header><meta charset="utf-8"><title>剝奪參選權　陳景生轟公義不彰　官員做埋法官</title></header><body><h1>剝奪參選權　<br>陳景生轟公義不彰　<br>官員做埋法官</h1><p>【立會選戰】<br>【本報訊】早前30名法律界選委發聯合聲明，炮轟港府損害法治篩選立法會選舉參選人，有份聯署的大律師公會前主席陳景生，昨日再公開轟港府做法等同以官員取代法官，判定部份參選人發假誓取消其參選資格，令公義不彰，對香港法治造成極之深遠的壞影響。全國港澳研究會副會長劉兆佳就公開表明，剝奪梁天琦參選權有政治判斷，背後有中央作後盾。<br>記者：呂浩然</p><p>法律界選委在聯合聲明中，批評選舉主任無權查證參選人是否「真誠」擁護《基本法》，直斥當局做法是政治審查。有份聯署的陳景生昨接受電台訪問時進一步解釋，指作為政府官員的選舉主任，以參選人「非真誠」擁護《基本法》為由，撤銷他們的參選資格，直言等同判參選人發假誓，「直接畀人一個印象，其實就係話你（港獨派）嘅宣誓係發假誓」。</p><p>指發假誓屬罪行指控</p><p>陳指發假誓屬犯罪行為，絕不能由一名官員代法庭作判決，「發假誓係一個好嚴重嘅指控，其實亦都係一個罪行嘅指控，定罪嗰樣嘢係由我哋嘅司法系統嚟處理，唔係由一個官員嚟處理」。<br>對於官員涉越權做埋法官，陳景生強調無論選舉主任是對或錯，應先經過適當的法律程序，因法治須能彰顯於人前，「喺我哋嘅法治精神之下，唔係話justice is done（公義得以伸張），一定係justice is manifestly seen to be done（公義明顯地看到得以伸張）」。他指是否擁護《基本法》本身有灰色地帶，「如果一個循《基本法》嘅途徑要求修改《基本法》，咁你可唔可以話佢，咁你咪唔擁護基本法囉？因為如果你擁護嘅，你點解要修改佢啫？」<br>他批評當局只是「將政府入面一個政治嘅考慮，通過一個政府嘅官員帶咗入去立法會嘅選舉」，而立法會作為討論政治的地方，即使政見不同，都不應成為參選的先決條件，直指當局今次做法對本港法治有深遠的壞影響。<br>對於是否需要人大釋法，陳認為今次問題只涉及《立法會條例》第40條，「第40條文字咁清晰，釋乜嘢法啫？有乜好解釋啫？」不過釋法權在全國人大常委會，「人大點樣諗呢，佢嘅諗法同我哋普通法嘅法律工作者嘅諗法係唔一致」，若最終決定釋法，他相信會解釋《基本法》第26條，關於香港居民依法享有被選舉權中的「依法」兩個字，但預料屆時將演變成政治事件。</p><p>劉兆佳：做法獲中央作後盾</p><p>劉兆佳則力挺選舉主任的做法，認為今次做法「係有整個特區政府同埋中央政府作為後盾嘅一個安排」，承認當中有政治判斷但非政治審查。雖然劉表示，相信港府和中央不想將打擊面擴得太大，只想傳達中央和港府不會容忍並會壓制港獨行為的訊息，但他亦指出，今次中央和港府以從較嚴厲的角度處理港獨，不排除將來再有其他方法壓制。<br>港府昨特別發聲明反駁陳景生，指陳舉例稱可以說服中央和港府刪除《基本法》第1條，即香港是中國不可分離的部份的說法。港府指《基本法》第159條（4）列明，修改《基本法》亦不可牴觸中國對港既定的基本方針政策，即一國兩制、港人治港、高度自治，所以修改《基本法》不可涉及香港作為國家不可分離的部份這基本方針，更不容許作為達致港獨的手段。</p></body></html>