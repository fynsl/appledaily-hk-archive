<html><header><meta charset="utf-8"><title>晒腿Yuri孖徐玄北京搵銀</title></header><body><h1>晒腿Yuri孖徐玄北京搵銀</h1><p>近日內地演藝圈傳出禁絕所有韓星到內地商演、拍戲等的「禁韓令」，斷絕韓星搵人仔之路，雖然傳聞言之鑿鑿，但無損一眾韓星繼續到內地搵真銀。前日韓國女團少女時代的Yuri和徐玄就到北京出席代言的洗頭水發佈會，二人無懼「禁韓令」威脅，Yuri更晒長腿益粉絲。</p><p>而李準基原定明日到北京宣傳新片《謊言西西里》，但有傳被禁去首映，而其事務所就否認消息，稱李準基已成功取得簽證，今日會飛到北京出席明日舉行的首映禮。而傳聞韓國男神宋仲基開價一億人仔接拍內地劇《蜀山劍俠傳》，但因「禁韓令」而被棄用，宋仲基方面昨日就否認接拍此劇，並強調目前只會專注拍攝電影《軍艦島》。<br>撰文：施洛冰</p></body></html>