<html><header><meta charset="utf-8"><title>趙希洛精神病角色難啃練就出眾演技</title></header><body><h1>趙希洛精神病角色難啃<br>練就出眾演技</h1><p>大台一班當紅嘅小生花旦走得七七八八，被迫起用二、三線藝員。不過咁，有時上唔到位只係冇機會，做下綠葉接觸多啲奇怪角色，反而磨練到演技。<br><br>好似趙希洛咁，07年選完港姐翌年就加入咗藝訓班，斷斷續續做過唔少閒角，終於喺12年《愛．回家》做OL有個固定角色，之後又挑戰過唔同戲路，最有印象就一定係《八卦神探》入面嘅變性人「鍾姑娘」：<br><br>《On Call 36小時》：2012年，第一次做到女配角，因為個靚樣多咗人注意。<br><br>《心戰》：同年演魔術師陳豪嘅女助手，呢套劇陳豪人格分裂又係殺人犯，仲害死埋趙希洛。雖然癲嘅唔係趙希洛，不過就影響佢好深，之後就演過兩套心理變態角色。<br><br>《八卦神探》：2014年喺《八卦神探》入面由男變女、迷戀同性嘅李思捷，最後仲捉咗萬綺雯威脅思捷。揭露身份嗰一集，有唔少網民俾佢個凶狠樣嚇親，仲cap圖做萬能key。<br><br>《實習天使》：2015年客串演出，不過並無欺場，將一位精神病人演到出神入化，又喊又笑控制自如，最終俾網民封做「無綫御用癲婆」。</p></body></html>