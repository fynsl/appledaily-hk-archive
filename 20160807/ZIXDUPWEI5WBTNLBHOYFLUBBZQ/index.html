<html><header><meta charset="utf-8"><title>婚事告吹　潛心學佛　朱慧敏想出家</title></header><body><h1>婚事告吹　潛心學佛　朱慧敏想出家</h1><p>朱慧敏及鄧麗欣（Stephy）前日現身灣仔君悅酒店出席「海外學生仁濟夜」慈善餐舞會，同場還有「馬神」馬德鐘夫婦、王賢誌的堂弟王賢訊、羅氏針織後人羅穎怡（Wendy）及王曼喜等。</p><p>失戀近半年的朱慧敏，最近被指與前EO2成員彭懷安（Eddie）藕斷絲連，被問會否突然閃婚？她笑說：「唔會，現階段受唔到咁嘅刺激，雖然我年紀仲細，哈哈，真係唔知醜。」之後她突然收起笑容，認真地說：「近年咁多港姐出嫁都恭喜佢哋，但人生係咪一定要做呢樣嘢呢？冇嘅，咪做其他先囉，近年自己誠心向佛，有出家念頭，但好多嘢仍未放得下，好似朋友、工作，但即使將來見我出家，大家都唔使驚訝。」</p><p>Stephy搵贊助</p><p>Stephy表示今趟是以商界人身份出席，她解釋：「幾得意，好少接觸ball場，幾enjoy。因為我嘅時裝品牌Loey，同排球隊名一樣，嚟睇吓有冇乜嘢合作商機。」與方力申分手已有一段時間，Stephy被問到會否趁機在現場認識富二代？她笑笑口說﹕「係喎，提醒咗我，但呢啲嘢隨緣啦！」如果有人問她取電話號碼？Stephy想了一會說：「𠵱家工作行先，冇諗感情事。」<br></p><p>馬德鐘回巢</p><p>另外，馬德鐘一到場，即被大班女總理包圍，爭相找他影相，非常受歡迎。對於最近無綫召舊將回巢救亡，他表示有傾過：「之前時間唔啱，但𠵱家就算返去都係簽一部，啱劇本就會拍。」羅穎怡與老公林知譽婚後不停旅行，問是否積極造人？她說：「過吓二人世界先，明年再研究。」<br>採訪：卓寶花<br>攝影：陳俊強</p></body></html>