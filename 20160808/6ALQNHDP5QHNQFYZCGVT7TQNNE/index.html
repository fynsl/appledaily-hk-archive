<html><header><meta charset="utf-8"><title>工聯會孖寶為直選恤髮</title></header><body><h1>工聯會孖寶為直選恤髮</h1><p>勞工界工聯會郭偉強和鄧家彪年紀不到40，卻打扮老成，趁轉戰直選，找來80、90後同事幫手改頭換面，至少一對白波鞋走天涯。鄧家彪稱有別於功能組別選舉，直選需較易入屋的形象。</p><p>電鬈毛襯白波鞋
</p><p>4年前以分界髮型配黑框眼鏡，郭偉強被同事訕笑較真實年齡大10年。今年決心改造，90後同事為他構思貼近真實年齡的形象，訪問當日上衣穿選舉制服，配以黑色牛仔褲及白波鞋，並刻意「揳衫」，郭笑稱：「會見到我都會盡量收身少少，好在我唔係肥。」<br>外觀最大改變相信由平頭變「洋葱頭」，他指現時每次出門前，都額外花10多20分鐘時間整理髮型，指街坊對他改形象反應較預期好。<br>鄧家彪稱過往4年與工會及打工仔接觸，「唔可以畀佢哋覺得好大嘅距離」，故衣着造型偏向穩重老成。畢竟僅37歲，轉戰新東順道將年輕形象重生，除白波鞋，同樣由「頭」開始直髮變鬈，「有條頭髮成日dup落嚟，索性電咗佢，醒神啲」。該區其他參選名單，請參閱本報立會選戰網站 http://hk.apple.nextmedia.com/legco2016/region <br>■記者呂浩然</p></body></html>