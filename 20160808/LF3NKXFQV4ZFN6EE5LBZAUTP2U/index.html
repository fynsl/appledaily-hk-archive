<html><header><meta charset="utf-8"><title>律師：商戶索償須證損失</title></header><body><h1>律師：商戶索償須證損失</h1><p>【本報訊】活豬買手及肉枱因訂購哮喘豬而蒙受損失，執業律師謝天良指，豬販事前不知情，若被查封或因銷出有問題豬肉而被客人追究，可以循合約法向負責豬肉品質把關的政府索償，但商戶要有證據到底損失甚麼及金額大小，至於商戶因聲譽受損而要求賠償，難度則較高。</p><p>難證商譽受損</p><p>雖然食衞局局長高永文表示，如果有需要會考慮賠償，但商戶若要就商譽損失控告政府難度較高。謝天良解釋，商戶需證明商譽如何因哮喘豬而引起生意損失，例如因此事曝光後，商戶生意減半，「因為佢間肉檔俾人知道咗，所以有損失，咁上晒報紙、電視嗰啲就知道，冇上嘅又知唔知係佢呢？」因此要證明也有難度。<br>謝天良補充，商戶預計政府檢疫妥當才「出豬」，若今次是檢疫或政府部門之間通報出現問題，可證明是當局疏忽，便可以「疏忽責任」控告政府，商戶也可用日均銷售額證明事故後利潤有損失而索償，例如批發銷售的長期客戶酒樓、餐廳，「會唔會因為咁而唔同你訂？咁咪冇咗固定生意額，證明到有長期損失」。<br>■記者袁楚雙</p></body></html>