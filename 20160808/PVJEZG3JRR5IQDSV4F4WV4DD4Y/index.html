<html><header><meta charset="utf-8"><title>【港女潮話】你我他的曬太陽迷思　兩種成分幫你曬得靚</title></header><body><h1>【港女潮話】你我他的曬太陽迷思　兩種成分幫你曬得靚</h1><p>點解人地有令立立古銅膚色，我就曬出暗啞啡色？究竟點先曬得靚？我唔想出雀斑，戴黑超係咪真係有用？我化咗妝，點補防曬好？</p><p>以上迷思我同你都有，今次一於問下註冊西醫鄭曉蔚醫生，呢啲難題點解決好。<br></p><p>1. 點先曬到潤澤小麥肌？
</p><p>曬完皮膚暗啞，主要是皮膚太乾所致，陽光熱力曬太久，令皮膚水份流失，角質層也增厚，久而久之缺乏潤澤光采。<br>要曬得好看，鄭醫生說，塗的防曬成分很重要。「防曬產品中含抗氧化物，甚至有多點油脂性成份的，便沒那麼容易流失水分。」<br><br>唔只搽的防曬產品要留意，點樣曬亦係一門學問。「曬的時候不可以太急進，有啲人太心急，想幾日內曬成古銅色，但<br>曬得太多會很容易出紋。」點算好？佢建議分段式曬，唔好揀最烈日當空的時段去曬，黃昏時候循序漸進便會曬得漂亮。<br></p><p>2. 唔想出雀斑，戴黑超係咪真係有用？
</p><p>戴太陽眼鏡原來除咗保護眼睛，仲可以預防出斑！皆因人嘅視覺細胞，接收到陽光中的紫外線時，會向皮膚發出令黑色素聚集的訊號，戴上太陽眼鏡，就可以減少這狀況出現。<br></p><p>3. 我化咗妝，點補防曬好？
</p><p>夏天又熱又會溶妝，唔通真係直接搽多層防曬乳上面？！「如果化咗妝嘅話，先印一印面油，再掃上防曬粉。市面上部份防曬粉也有SPF30、SPF35，甚至SPF50，便可以順道補充防曬，又可以keep到個妝。」<br><br>記者：黃樂雯</p></body></html>