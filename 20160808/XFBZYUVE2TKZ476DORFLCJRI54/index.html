<html><header><meta charset="utf-8"><title>異動空間：如何五格博倍升 - 魏力</title></header><body><h1>異動空間：如何五格博倍升 - 魏力</h1><p>美國非農就業數據遠勝預期，呢件事至少有兩個解讀：第一，經濟穩步復蘇，企業盈利勁，要買股票！第二，經濟咁勁，儲局咪好快加息？食糊走人先！結果當晚美股爆升，標普創歷史新高，係咪即係解讀一係啱？魏力覺得並不盡然。<br>高盛最近報告認為，目前環球市場只對央行政策有反應，經濟數據已經郁唔到個市。以此推論，美股抽升唔係因為數據靚仔，而係相信儲局唔會因為數據好而短期內加息，原因有三：賭大選前唔敢亂出手、通脹壓力低、外圍風險揮之不去。經濟好但唔敢加息，英歐日央行連環放水，股市party仲未係散水嘅時候。<br><br>今日揀乜股？億和（838）夠晒值博。去年大時代以來，股價跌咗七成，業績唔好都預咗。6月底發盈警後成交開始異動，九成係壞消息盡出，upside遠大過downside。<br>7月初向管理層授出6,705萬份購股權，回帶去睇，每次發options都係爆升先兆！2012年11月嗰次，兩年炒高兩倍；2009年更喪飆18倍！今次行使價0.692元，家陣買係用五格博一倍以上升幅，圖表剛突破7月高位收市，係介入最佳時機！<br><br>魏力<br> http://www.fb.com/2012jason <br>本欄逢周一、五刊出</p></body></html>