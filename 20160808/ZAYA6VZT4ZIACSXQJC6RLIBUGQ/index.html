<html><header><meta charset="utf-8"><title>隔牆有耳：港隊「獨立」進軍里奧 - 李八方</title></header><body><h1>隔牆有耳：<br>港隊「獨立」進軍里奧 - 李八方</h1><p>里約熱內盧奧運會正式開幕，「美人魚」歐鎧淳開幕禮上任港隊持旗手，網民激讚佢笑得甜。第92隊進場嘅港隊高舉區旗獨立進場，唔少外國網民因此喺Twitter發帖，對香港獨立進場表示驚訝，質疑點解唔係同第45隊嘅中國隊一齊進場，仲有人以為香港已經獨立成國家，反問「Am I missing something? Is it not a city in China anymore.（我是否沒留意一些事情？（香港）是否不再是中國的一部份。）」<br>翻查紀錄，以往奧運開幕禮，港隊同中國隊好多時都唔係緊接進場，好似上屆倫敦奧運，中國係第42隊進場、香港則係第83隊；2008年北京奧運香港係第26隊進場，主辦國中國則係最後一隊，即第204隊進場，外國網民似乎諗多咗。</p><p>識睇睇留言</p><p>Ryan Pang：希望唔好刺激到某啲人又要含淚拍片道歉啦……<br>Yowin Mo：低調啲啦，唔係下屆可能要黐住阿爺㗎喇<br>Ah Sing：00　04　08　12（奧運）都係㗎啦，唔知有咩好講<br>Don Chiu：認真mode：其實外國人嘅世界觀好細！<br><br>資料來源：互聯網 </p></body></html>