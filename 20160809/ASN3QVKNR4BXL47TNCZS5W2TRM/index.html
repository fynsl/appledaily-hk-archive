<html><header><meta charset="utf-8"><title>七級偽術：freelance生存之道 - 彭瑪莉</title></header><body><h1>七級偽術：freelance生存之道 - 彭瑪莉</h1><p>上周提到做freelancer和做in house的不同，沒想到就收到做freelancer多年的老友回饋，他一說，又覺甚有道理，在此分享一下老友的實戰經驗。<br>上次提醒做慣大公司的行家，一旦轉型單飛，要有心理準備，失去了千億品牌在背後，可能一切就不再那麼得心應手，傳媒行家若是愛莫能助，也不是不可理解。<br>你公司夠規模，對香港經濟舉足輕重，邊個夠膽唔睬你，所謂不看僧面也要看佛面，但情況逆轉後，就不能不看開點，像老友說的，單飛後仍要繼續做傳媒眼中香餑餑，唔係冇可能，接番幾個大品牌做客囉，有隻王牌在手，始終好過點。<br>嗯，講來講去，最好莫過於在原公司廣結人緣，未離職就打通天地線，能接番舊公司嘅job，咪可以順利過渡囉。哈，睇你仲夠唔夠膽日日喺辦公室黑面。<br><br>至於單飛freelancer資源網絡同大公司冇得比，這一點，老友話又不用太擔心，freelancer自有自己的圈子，守望相助的日子不會少，有大job食唔晒，或者自己expertise不完全滿足客戶需要，可以同其他人孖住上，情況非常普遍，唯一唔好處就係要同人分金，不過，家家有求啫。<br>哈哈哈，最後一點，Mary一聽就大笑起來。老友話做freelance責任在於賣橋，橋賣了給in house公關，功就要留番人哋領喇，如你識做，長做長有，指日可待，你唔醒水在人家老細面前認叻認唔切，老友話，隨時死無全屍呀。<br><br>地球危險，現實殘酷，呢個世界，從來如此。<br><br>彭瑪莉<br>mailto:marypang2015@gmail.com</p></body></html>