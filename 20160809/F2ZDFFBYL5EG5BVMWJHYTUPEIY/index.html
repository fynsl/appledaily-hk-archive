<html><header><meta charset="utf-8"><title>【港女潮話】眼影化唇妝?!　兩筆變出性感唇</title></header><body><h1>【港女潮話】眼影化唇妝?!　兩筆變出性感唇</h1><p>英國廣播公司BBC有報導指出，嘴唇大小影響一個人在他人心中的性感程度，越豐滿就越性感。我同你都未必有Angelina Jolie的誘人豐唇，唯有靠化妝技巧幫幫手。今次搵來入行14年的專業化妝師Sophia So，教我們用兩款非唇妝妝物化出水潤性感唇！</p><p>招式一：氣墊粉底打底保水潤
</p><p>時裝天橋上，見女模們化豐唇有九成都玩Bold Lip，覺得太離地？貼地少少玩同色系Ombré Lip就相對容易接受。要化出自然漸變唇，Sophia推介用B.B. cushion氣墊粉底代替一貫的遮瑕產品或皮膚色唇筆，印喺唇邊營造淡色效果，因為後兩者「容易令唇紋暴現，用氣墊粉底的話會更水潤有光澤，嘴唇的柔軟度會更漂亮。」<br></p><p>招式二：眼影打亮唇心
</p><p>水潤亮澤有齊，想嘴唇變性感原來要靠eye shadow！係，你冇聽錯，原來眼影係良好的唇部光影，可以用來打亮唇山和上下唇唇心，「用香檳金或銀色、珍珠色質感，帶銀色的會比較靚。」<br><br>查詢：<br>（a）Amore Pacific <br>（b）Moonshot 各大莎莎分店<br>（c）Maybelline 各大個人護理店專櫃<br>（d）NARS 中環德輔道中20號德成大廈地面1號舖<br>（e）Canmake 銅鑼灣時代廣場地庫Log-On專櫃<br>（f）M.A.C 九龍站圓方木區1095號舖<br><br>記者：黃樂雯</p></body></html>