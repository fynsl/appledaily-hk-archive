<html><header><meta charset="utf-8"><title>【港女補課】唔做臭豬　4招變身香香公主</title></header><body><h1>【港女補課】唔做臭豬　4招變身香香公主</h1><p>科學家指出，氣味能令人類有深刻記憶。夏天時份，唔希望他人只記住你濃烈的體味？咪以為狂噴香水就搞得掂，其實用香水都有適當技巧。今次扮靚籽一於同香水品牌零售及培訓經理Don Au取經，keep住成日香噴噴。</p><p>技巧1:別噴出汗位
</p><p>夏天易出汗係人之常情，但一定要記得香水唔好噴喺出汗位置，「因為細菌、過多的汗和油脂，甚至毛孔帶出來的廢物 會影響香水的品質」，然後會散發一陣陣「幽香」。<br></p><p>技巧2:噴香水於出汗位置四周，調和味道
</p><p>唔噴出汗位置，咁應該噴邊先可以調和汗味？Don建議噴喺出汗位置附近。「例如我們心口或背脊較容易出汗，可以噴在頭髮的位置，令香水可以遮蓋味道的同時，亦不會和細菌混合在一起；運動完，腋下出汗較多，可以噴在手臂，令它有一個演化。」<br></p><p>技巧3:Z形噴法香氣更平均
</p><p>但我地呢挺港女並非經常運動，日常使用的話，噴喺脈博位置就搞掂啦？但原來呢個都唔係最好既用法。「好多時人們噴香水會噴在定點位置，令同一位置的味道過於濃烈；有些人由上至下直線般噴，香水份子重身，會慢慢聚集一齊，變成聚集晒喺下半身。」下，咁點噴先好？「Z字形噴有一個好處，佢有一定的時間讓香水定點，可以肯定每一個空間，唔會有過重的香水份量。」<br></p><p>技巧4:塗潤膚霜保持香氣
</p><p>但講真，我覺得最難處理的是香水味道揮發得太快。想保持味道耐啲，原來都有計：先塗潤膚霜再噴香水。「油性物質的確令香水沒那麼容易揮發，但如凡士林這些，有太多礦物成份，也有機會變化不同的香味份子。」大家記得留意。<br><br>查詢：<br>（a）GIVENCHY 銅鑼灣時代廣場連卡佛專櫃<br>（b）Issey Miyake 尖沙咀海洋中心Facesss專櫃<br>（c）SABON 銅鑼灣時代廣場地庫2層B213店<br>（d）Jo Malone london 尖沙咀圓方2116號鋪<br><br>記者：黃樂雯</p></body></html>