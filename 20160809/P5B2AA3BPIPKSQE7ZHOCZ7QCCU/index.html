<html><header><meta charset="utf-8"><title>成立基金推動社區</title></header><body><h1>成立基金推動社區</h1><p>眼見社會充斥仇恨，兩極意見分裂，何韻詩仍希望憑自信創造打開新未來，她說：「呢個時候我好難做一個歌舞昇平嘅騷，所以想做一個呈現𠵱家香港狀況，有人話the city is dead，我唔信，如果dead，我今次行動唔會成功。今次演唱會我冇大財團敢去支持，但唔會因此唔去做，𠵱家用集體獨家贊助，有二百幾個單位支持，大家願意參與呢件事，已經超越一個人，係另類社會實驗。」</p><p>用血汗錢支持</p><p>阿詩透露有部份錢會撥入她舉辦的十八種香港社企基金，去推動社區：「最感動係助手話我知，有一啲人同我哋講唔好意思，只買到一個單位（一贊助單位認購價15,000港元），呢啲中小企出動血汗錢嚟支持，其實好多香港人都想去做啲事，只係冇途徑。眼前係一道牆，只要睇到當中嘅罅隙打落去都可以起到一個窗。」</p></body></html>