<html><header><meta charset="utf-8"><title>教堂補辦婚禮　囡囡唱《Let It Go》贈興吳忻熹再嫁老公　眼濕濕</title></header><body><h1>教堂補辦婚禮　<br>囡囡唱《Let It Go》贈興<br>吳忻熹再嫁老公　眼濕濕</h1><p>現年41歲的98年港姐季軍吳忻熹（前名吳文忻），五年前嫁給有「南丫島王子」之稱的金融才俊陳劍陵，兩年前更生了囡囡陳芊彤（Scarlet），組成幸福三口之家。吳忻熹前晚突然在facebook貼出在教堂補辦婚禮的照片，這場婚禮多了寶貝女Scarlet，加上吳忻熹父母，三代同堂，溫馨熱鬧。<br>吳忻熹當年結婚穿上低胸婚紗，前日教堂行禮卻一切從簡，只換上一條露肩白色裙襯白色高踭鞋，她貼相後留言：「今天在教堂補辦婚禮，即係結多次婚！嫁多次，都是你！」新郎陳劍陵上穿上白恤衫。</p><p>D.I.Y婚禮造型</p><p>問到吳忻熹為何要再在教堂補辦婚禮？她昨日在電話中說：「11年嗰時，我哋有請律師證婚，因為我喺天主教徒，冇喺教堂行禮，冇嗰張結婚證書，教義上我仍然係單身，所以噚日就簡單搞一次，只係邀請十幾名至親出席。我有咗呢張證明，囡囡就可以領洗。」<br>吳忻熹表示前日婚禮造型全部是D.I.Y，她說：「我連化妝set頭都係自己搞掂。」一對新人在婚禮上有交換戒指，吳忻熹還眼濕濕，她解釋：「交換戒指時，囡囡喺咁唱《Let It Go》（動畫《魔雪奇緣》（Frozen）主題曲），唔知佢攞景定贈興，我係俾囡囡搞到喊咗，太好笑。」<br></p><p>吳忻熹除替自己扮靚外，還給囡囡Scarlet頭上加花朵做頭飾，變身萌爆花女。吳忻熹的爸爸吳朱榮已退休，但08年開始被星探發掘拍廣告，他早前還接受ViuTV節目《屢見耆工》訪問。吳忻熹與老公今年適逢結婚五周年，育有一女的她會追仔嗎？吳忻熹答：「順其自然，即使再生一個都係想囡囡有個伴。」<br>採訪：陳杰</p></body></html>