<html><header><meta charset="utf-8"><title>智取大市：拋精靈球式入市 - 晉佳</title></header><body><h1>智取大市：拋精靈球式入市 - 晉佳</h1><p>以星期一雞犬皆升嘅程度，短線即抽即獎，命中率分分鐘高過拋精靈球，其中，龍尾手機設備股同貴金屬股都有資金追捧。大市越接近倒數，就越雞犬皆升引你買，但短線命中率偏高嘅情況下，都可以分散注碼出擊。逢親啱concept、股價剛起動兼成交增加，配合圖表出現突破都可以考慮一博。策略上，買一隻，lead得住就可以追下一隻，重點是，能炒不能hold，跳車同樣要快。<br>手機設備股龍頭龍尾都升晒，資金湧向貴金屬、水泥股，龍頭股的話，安徽海螺（914）啱啱升破保歷加通道中軸，新一輪爆邊，睇怕繼續去。龍尾貴金屬股，中信大錳（1091）走勢好轉，呢啲更加係終極落後股，爆起上嚟升一兩成。<br>股份基本因素？炒得咁短就唔講咁多住，最緊要記住，呢兩日買嘢的話，能短炒但不能Hold。<br><br>晉佳<br> http://fb.com/advanceguy1 </p></body></html>