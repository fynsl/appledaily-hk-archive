<html><header><meta charset="utf-8"><title>隱世亞姐嫁得豪　葉玉卿嫁有米富豪</title></header><body><h1>隱世亞姐嫁得豪　葉玉卿嫁有米富豪</h1><p>無論係港姐定亞姐，由選美投身娛樂圈嘅女星都會得到人關注，有時就算星途發展得唔好，感情都好易有着落！好似以下呢幾位歷屆亞姐，就有段好姻緣：<br><br>葉玉卿85年參加第一屆亞姐競選，得到季軍，隨即入行。之後轉型拍三級片，開創性感之路。96年喺美國結識商人胡兆明，兩年後結婚，婚後葉玉卿移居美國全面退隱。06年，葉玉卿同老公開設紐約國際銀行同美國香港超級市場公司，有指夫妻身家至少80億港幣。<br><br>身材出眾嘅利智生於上海，86年喺美國回流返港參選第二屆亞姐，一句「你有陰謀」成為經典金句。利智曾參演多套電影，89年拍《龍在天涯》邂逅李連杰，相戀10年到99年喺美國洛杉磯結婚，現時育有兩女。<br><br>李妮當選後好快就結識現任美藉華裔老公，過去10年，李妮同其他闊太一樣，搞吓美容生意，做吓公益。</p></body></html>