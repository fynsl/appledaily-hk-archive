<html><header><meta charset="utf-8"><title>個樣似陳百強　黎諾懿靠神之馬壯彈起</title></header><body><h1>個樣似陳百強　黎諾懿靠神之馬壯彈起</h1><p>黎諾懿02年參加無綫藝訓班入行，因為外型同神態有啲似情歌王子陳百強，最初受大台力捧。出道作品就有青春勵志劇《戀愛自由式》，之後參演嘅《當四葉草碰上劍尖時》，更擔正做第一男主角。要數幕前代表作，當然係佢喺長命劇《愛•回家》做神之馬壯一角，而要數人生代表作，就一定係娶咗家族有5億身家嘅老婆李潔瑩。</p></body></html>