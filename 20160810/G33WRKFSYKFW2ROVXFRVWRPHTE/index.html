<html><header><meta charset="utf-8"><title>香港盛產美魔女？　羅霖靚出國際</title></header><body><h1>香港盛產美魔女？　羅霖靚出國際</h1><p>「最美麗港姐」朱玲玲人越大，個靚樣都唔變，秘訣可能係一杯熱杏霜同睇中醫？其實娛圈美魔女都唔少，仲試過靚出國際。<br><br>羅霖上年出寫真，引爆咗一輪美魔女潮，唔單止喺香港有迴響，仲紅到去英國！英國《每日郵報》網上版大讚羅霖，唔止係三子之母，仲可以出本冇皺紋又弗爆嘅寫真，真係唔易做到。<br><br>49歲嘅周海媚，之前喺內地拍咗套《武則天》，雖然大台播嘅係後製封胸版，不過內地個版本就好「胸」狠，人人讚佢有身材。<br><br>朱玲玲有個綽號叫「最美麗港姐」，原來毛姐(毛舜筠)以前都俾人叫過做「最靚林黛玉」！今年56歲嘅毛姐保養得好好，咁多年嚟都俾到人一種「唔識老」嘅感覺。</p></body></html>