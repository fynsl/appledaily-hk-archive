<html><header><meta charset="utf-8"><title>【馮仁昭四圍超】吳綺莉瓣數多唔驚執笠</title></header><body><h1>【馮仁昭四圍超】<br>吳綺莉瓣數多唔驚執笠</h1><p>吳綺莉（右）噚日返DBC主持節目，搵咗滕麗名做嘉賓，吳綺莉話初初聽到DBC唔做都好突然，但自己多瓣數，冇太大影響，又話最後一集喺下個月4號，諗緊嘉賓名單，但一定唔會搵囡囡卓林。而噚日做嘉賓嘅滕麗名就話自己啱啱喺大馬返嚟，佢話最近check到自己有高血壓同膽固醇高，聽到都好突然，會再檢查一下身體。<br>撰文：馮仁昭</p></body></html>