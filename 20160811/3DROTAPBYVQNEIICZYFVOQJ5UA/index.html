<html><header><meta charset="utf-8"><title>【馮仁昭四圍超】韋綺姍唱歌貪過癮</title></header><body><h1>【馮仁昭四圍超】<br>韋綺姍唱歌貪過癮</h1><p>啱啱推出全新發燒碟嘅韋綺姍噚日去新城做訪問，佢話事隔咁多年再走入錄音室，感覺同以前有好大分別，又透露三年幾前本來計劃搵埋家姐，同彈低音結他嘅細佬一齊錄發燒碟，佢話：「但係因為細佬因病離世，所以將計劃擱置咗。」問到佢會唔會考慮開騷，韋綺姍講笑話做咗二十幾年師奶，𠵱家只係想享受人生，唱歌只係過吓癮。<br>撰文：馮仁昭</p></body></html>