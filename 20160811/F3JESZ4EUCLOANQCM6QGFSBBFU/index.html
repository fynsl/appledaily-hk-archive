<html><header><meta charset="utf-8"><title>無綫前花旦車禍後侍奉基督梁珮玲撐助行架　痛苦慢行</title></header><body><h1>無綫前花旦車禍後侍奉基督<br>梁珮玲撐助行架　痛苦慢行</h1><p>【爆相爆片】<br>80年代曾經被無綫力捧的梁珮玲（現名梁藝齡），06年在澳洲遇上一場嚴重的交通意外，幸未有生命危險，但之後鮮有露面。日前讀者江小姐在荃灣南豐中心遇見梁珮玲，當時她要用助行架行路，面色帶點蒼白，狀甚辛苦。記者日前聯絡到梁珮玲，她在電話中仍帶着笑聲：「行樓梯叉錯腳箒，冇乜大礙。」她表示現在已非娛圈人，希望繼續為基督教團體侍奉。</p><p>現年50歲的梁珮玲在87年參加無綫《超級新星大賽》摘女超級新星冠軍，與男超級新星冠軍、即名模陳沛嘉的前夫彭文堅合作拍了一部《書劍恩仇錄》，及後進軍影圈，成杜琪峯愛將，二人更曾傳出緋聞。99年她憑電影《真心英雄》獲金像獎最佳女主角提名，惟未幾便退出娛圈，專心基督教侍奉工作，改名梁藝齡，淡出幕前。至06年，梁珮玲應影音使團之邀請拍攝特輯《地球深度行》，於澳洲遇上嚴重交通意外，之後鮮有露面。</p><p>「行樓梯叉錯腳」</p><p>讀者汪小姐日前透過本報「爆相爆片」，提供一張梁珮玲的近照，素顏的她戴上髮夾、穿上藍色闊身衫，打扮平民化；雖然樣子變化不大，但行動有點不便，情況令人擔心。讀者汪小姐表示日前下午約5時許，於荃灣南豐中心見到梁珮玲，當時她用助行架行路，表現辛苦，汪小姐說：「嗰陣時我見佢身邊仲有一個肥肥哋嘅男人同個女人喺身邊，仲有一個女人傍住，估計係佢屋企人，佢行得好慢，我行出去買本雜誌，行返番嚟佢都係行咗幾步，行得好慢好慢。」<br>汪小姐續稱當時梁珮玲面色蒼白，勉強撐着助行架，舉步維艱，南豐中心途人如鯽，她行得更慢。而該處有不少醫生開診及物理治療師，未知梁珮玲是否求診，亦未知為何受傷。記者日前致電梁珮玲慰問，她笑笑口說：「行樓梯叉錯腳箒，冇乜大礙。」問到整傷哪一隻腳，她說：「整親左腳。如果話今日見到我，應該係去睇物理治療箒。冇乜嘢㗎！唔使擔心！」被追問傷勢如何？她說：「冇乜嘢啦，都係普通扭傷之嘛，都要時間好㗎啦！」問及其腳患及近況，梁珮玲多次表明自己已經不是娛樂圈藝人，所以不用訪問及報道她，她說：「我冇做artist好耐喇，唔需要報道啦！」</p><p>感情事「唔使啦」</p><p>其實梁珮玲自從車禍康復後，仍有作幕前演出，但全部都是拍攝《挪亞方舟驚世啟示2》、《因愛之名系列之星願下的足印》等福音電影，問到是否仍在影音使團工作？她說：「唔係，我𠵱家轉咗機構啦。啱啱返咗幾日工，都係基督教機構。」至於感情生活，她仍是這一句：「唔使訪問我啦，唔該晒。」提到當年與她差不多時間出道的邵仲衡近年都有復出拍劇拍戲，問她可有戲癮？她笑着說：「唔緊要啦，我𠵱家自己想為神做多啲嘢，侍奉先啦。」<br>採訪：魯吉</p></body></html>