<html><header><meta charset="utf-8"><title>男友派閃光彈　吳若希呻最憎人呃我</title></header><body><h1>男友派閃光彈　吳若希呻最憎人呃我</h1><p>吳若希（Jinny）自從同澳門闊少男友何兆鴻（Alex）拍拖後，事業、愛情……連個人都變得好得意，昨日佢喺Instagram貼咗張圖，見白色上身中袖衫襯黑長裙嘅佢喺個相信係錄音室嘅地方，chok晒咁手掂咪高峰、半耷頭，再留言話「歌，係要咁錄」，最令人在意嘅係佢後面落嘅tag，包括「我真的很想放棄」、「但無奈尚在乎你」、「誠實好過你又再三演戲」、「最憎人呃我」同「講大話嘅人一世都會講大話」。當然有唔少人留言關心問發生乜嘢事，亦有網民指應該係歌詞。<br>Jinny個真命天子Alex又點呢？Alex前日貼相上Ig，話自己為咗愛可以去做「笨豬」——跳笨豬跳，佢留言：「我係一個嚴重畏高嘅人，但有天你會為咗你愛嘅人去做一些你從來都覺得自己永遠做唔到嘅事～never say impossible to love #foryou」，真係好「晒」呀。</p></body></html>