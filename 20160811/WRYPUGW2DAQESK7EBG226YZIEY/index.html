<html><header><meta charset="utf-8"><title>隔牆有耳：田少千二蚊look抽水 - 李八方</title></header><body><h1>隔牆有耳：<br>田少千二蚊look抽水 - 李八方</h1><p>王維基早前被指着住二千蚊件嘅Maison Kitsuné白恤衫拉票，魔童之後喺fb澄清，件衫喺網上買，千二蚊一件，仲一次過買咗9件，唔係冇洗衫。估唔到喺新東參選嘅自由黨田北俊連魔童嘅水都唔放過，喺fb上載拉票相（圖），詳列全身衣着價錢：「『賴茄』Polo上衣: 港幣300；灰色牛仔褲：港幣500；橡膠鞋：港幣400」，全身價格合共剛好千二蚊」，以平價戰衣向魔童「示威」。<br>田少同時寫上：「選民嘅支持：無價!!!」好識博選民好感噃。有網民留言問田少，點解唔着細佬田北辰嘅G2000？該區其他參選名單，請參閱本報立會選戰網站 http://hk.apple.nextmedia.com/legco2016/region 。</p></body></html>