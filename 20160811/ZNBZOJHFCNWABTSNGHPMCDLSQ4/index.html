<html><header><meta charset="utf-8"><title>花絮：寧澤濤失威不再「神」</title></header><body><h1>花絮：<br>寧澤濤失威不再「神」</h1><p>中國泳壇小鮮肉寧澤濤（圖）喺周二出戰男子100米自由泳複賽嗰陣，只游出48秒37，喺小組排第六，16位選手入面就排第12，無緣決賽！呢個時間同佢上年喺世錦賽贏冠軍嘅47秒84，都爭幾遠。有唔少網民就覺得呢位男神表現唔似預期，係因為佢之前私自接拍廣告而差啲俾中國泳協取消奧運資格，搞到分心喎。</p></body></html>