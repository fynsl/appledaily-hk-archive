<html><header><meta charset="utf-8"><title>【美食博覽】全場最大紅皇帝蟹腳　即燒即食夠豪</title></header><body><h1>【美食博覽】全場最大紅皇帝蟹腳　即燒即食夠豪</h1><p>如果你仲心思思，仲考慮緊應唔應該俾多15蚊門票到美食博覽「尊貴美食區」，咁睇下呢個全場最大蟹腳吸唔吸引到你？呢隻蟹腳係俄羅斯紅皇帝蟹，足有半個身體咁高，每隻重1至2公斤，要雙手捧起都有少少難度，半隻大概1200蚊左右，據聞已經被人買咗。蟹腳可以逐隻買，現場有生同熟版，生就按重量計算，可以買急凍貨番屋企食，現場仲可以即燒即食，一隻蟹腳劃一賣150蚊，每隻燒四、五分鐘左右，可以邊行街掃貨邊食，堪稱全場最豪！<br><br>共洋海鮮有限公司<br>美食博覽「尊貴美食區」 3B A07<br><br>美食博覽2016詳情<br>地址：灣仔港灣道1號香港會議展覽中心<br>展覽日期及時間：8月11日-15日<br>門票：<br>1.美食博覽公眾館、尊貴美食區及家電．家品．博覽：每位$40<br>2.美食博覽公眾館及家電．家品．博覽：每位$25<br>門票於指定7-11、OK便利店、快達票售票網及現場有售<br><br>記者：黃映嫚、何嘉茵<br>攝影：梁志永</p></body></html>