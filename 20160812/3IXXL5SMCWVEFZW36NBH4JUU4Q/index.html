<html><header><meta charset="utf-8"><title>【遊戲機進化史】第一部遊戲機係點？</title></header><body><h1>【遊戲機進化史】第一部遊戲機係點？</h1><p>正所謂一日打機一世都打機，自認係機迷嘅你同你，遊戲機呢30 年歷史你又知幾多？<br><br>1973－Magnavox Odyssey <br>世界上第一部遊戲主機，只能夠在電視上顯示簡單的光點，仲要貼附送嘅膠片背景喺電視先知玩乜。<br><br>1977－Atari 2600<br>1979年成為最暢銷的聖誕禮物當年銷量超過了100萬部，1982 年Atari 2600達到了顛峰，銷量800萬部。<br><br>1983－Nintendo Entertainment System（灰機／紅白機）<br>香港80年代嘅霸主，一定係任天堂嘅灰機同紅白機，香港行貨其實係灰機，同水貨嘅紅白機玩嘅game都係一樣，後來因為紅白機推出磁碟機配件，令到插大帶嘅灰機慢慢被淘汰。<br><br>1987－PC-Engine<br>第一部以CD-Rom打機嘅電視遊戲機，呢部機一出即時令到任天堂生意大跌，不過小編當年因為有紅白機，所以冇買呢部機。<br><br>1988－SEGA Mega Drive<br>同樣可以以CD-Rom打機，加上世嘉開始大量以成年玩家為對象嘅game，令打機唔再係小朋友嘅專利。<br><br>1989－Super Nintendo Entertainment System<br>90年代嘅機皇，試問有邊個7、80後係未打過超任呢，經典遊戲成就咗唔少宜家依然好hit嘅遊戲，可以話係今日遊戲界嘅鼻祖。<br><br>1989－Nintendo Game Boy<br>米白色機身、紫紅色制，呢個經典中嘅經典，雖然黑白畫面，不過出街同friend 插雙打線對打呢個畫面，大家應該好深刻啦。<br><br>1990－SEGA Game Gear<br>唔止係手提彩mon機，仲有得加天線睇電視，畫面一定係當年手提機中最好。<br><br>1990－Neo Geo<br>以運算速度快見稱，不過當年任天當太強勢，Neo Geo紅都冇紅過就收咗山。<br><br>1994－SEGA Saturn<br>可以加入加速卡，加快運算遊戲速度及令畫質提高。<br><br>1994－Sony PlayStation<br>Sony 第一部家用遊戲機，當年一出大受歡迎，唔少玩家Saturn及PS作比較，大部份人都認為PS嘅畫質比Saturn好。<br><br>1996－Nintendo N64<br>N64嘅三維立體game當年好出名，畫質亦係三部機裡面最好嘅一部。<br><br>1999－SEGA Dreamcast<br>世嘉推出Dreamcast較上一代Satum的畫質靚咗唔少，即時威脅到其他兩部遊戲機嘅地位。<br><br>2000－Sony PlayStation 2<br>本來Sony並不打算2000年推出PS2，面對SEGA突如其來的新機，不得不提早推出PS2，結果三日內賣咗98萬部，創下銷量速度最快的電視遊戲主機。<br><br>2001－Nintendo GameCube<br>歐美等地較受歡迎，香港並不太流行，大部份人都玩PS2及Xbox<br><br>2001－Microsoft Xbox<br>微軟第一部推出嘅家用遊戲機，《Halo》更為佢打響名堂。<br><br>2004－Nintendo Dual Screen（NDS）<br>NDS以touch screen嘅新玩法成名，雙屏設計，仲記得成班人圍埋玩孖寶賽車嗎？<br><br>2004－Sony PlayStation Portable（PSP）<br>PSP就以PS嘅畫質及遊戲見稱，《Monster Hurt》記得嗎？<br><br>2005－Microsoft Xbox 360<br><br>2006－Sony PlayStation 3<br><br>2006－Nintendo Wii<br>體感遊戲強調老少咸宜，結果大受歡迎，即時搶咗其餘兩間遊戲生產商好多生意，Wii目前全球累計銷量已突破了一億部。<br><br>2011－Sony PSPGo、PS Vita<br>PS Vita 加入背板觸控，不過有唔少玩家認為多餘。<br><br>2012－Nintendo 3DS<br>3DS可以裸眼3D打機，不過打得耐隻眼真係頂唔順。<br><br>2012－Nintendo Wii U <br>於控制器中加入顯示屏，雖然夠創新，不過外界評價一般。<br><br>2014－Microsoft Xbox One<br><br>2014－Sony PlayStation 4<br><br>2016－Sony PlayStation 4 VR<br>帶上VR眼鏡進入虛擬實鏡，再加上實時體感，全新玩法，暫時以恐怖遊戲最受歡迎，預計十月底公開發售。</p></body></html>