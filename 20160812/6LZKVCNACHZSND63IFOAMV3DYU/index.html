<html><header><meta charset="utf-8"><title>樂香園：買股要看接班人 - 密西比</title></header><body><h1>樂香園：買股要看接班人 - 密西比</h1><p>近期有一家創業板全配售新股，又是擁有富二代股東背景，又是業務可以一下子「歸乎零」（輕資產、可輕易執笠），又是股價於掛牌首日錄得數以十倍計升幅（與配售價比較），結果又是上市一段短時間後，股價「大插水」，與上市最高位比較更跌逾90%。歷史於短時間內不斷重覆，業界居然還可以說現行上市制度「無問題」？<br>說遠了，看著這家「來回地獄又折返人間」級數新股，想起年前有家大型內地企業來港上市，跟基金朋友研究其投資價值時對話。密西比（密）：「呢間大嘢嚟喎，買唔買得過？」基金朋友（金）：「睇資產佢當然係無敵架，但上市要睇前景，你信唔信佢可以為股東創造價值？你信唔信內地經濟增長永遠咁快？你信唔信大股東喺內地永遠唔失勢？我就唔信喇。」<br>密︰「有無咁嚴重呀？人家喺內地勁有錢，你都唔信佢？」金：「富貴如浮雲，股價係生嘅，要真係落左袋先係真有錢……我唔信呢間嘢仲有個重要原因，就係佢接班人唔得，一葉知秋，世界咁大，唔想嘥時間研究呢啲咁嘅公司。」看看這家公司現狀，再看那家創業板公司表現，朋友果然看得準。哈。<br><br>密西比</p></body></html>