<html><header><meta charset="utf-8"><title>女神tea time：跟解放軍食大茶飯 - Fifi</title></header><body><h1>女神tea time：<br>跟解放軍食大茶飯 - Fifi</h1><p>港股高位徘徊，呢個時候又熱傳「深港通」開波。即係咁，官方一直強調今年內會通，但通又要有三個月時間，家陣來到8月啦，屈指一算，應該都差唔多係時候啦。券商股家陣已經未出發，先興奮。英皇證券（717）、第一上海（227）分別升13%及11%。<br>炒證券股當然係例牌菜，不過隻隻都係炒作同一個消息，如果有多一個誘因，你話係咪錦上添花先，講緊係時富金融（510）同華富國際（952），兩隻有個共通點，就係賣殼概念。<br>時富金融之前已公佈，獲洽購控股權，買方「新恒基國際」來頭就勁！新恒基主要做物業管理，不過大客係解放軍、中聯辦！咁你咪諗囉，又會喺準備「深港通」開車前買嘅？你話唔係等食大茶飯都冇人信啦！睇埋圖，已經出現咗支好靚嘅旗，買定靜候大突破啦！<br>另一隻華富國際，同樣傳過賣盤好多次，有次傾到埋牙話賣畀民銀國際，但最後都係拉倒。股價大裂口下跌後，已築底回升，仲早已回補裂口，壞消息早盡情已消化。家陣有「深港通」概念可炒，華富國際嘅賣殼概念亦可以翻叮，係時候從新出發，迎接升勢。<br><br>Fifi<br> http://fb.com/lovefrystock <br>本欄逢周五刊出</p></body></html>