<html><header><meta charset="utf-8"><title>控制贊助商hold個唱門票何韻詩成立基金助小店創作人</title></header><body><h1>控制贊助商hold個唱門票<br>何韻詩成立基金助小店創作人</h1><p>何韻詩近年因政治取向，連事業都受到一定影響，雖然失內地市場，但阿詩仍然熱愛音樂，近日她利用「集體獨家贊助」方式成功集資，並於10月8日及9日在紅館舉行「Dear Friend 何韻詩2016演唱會」，門票今日公開發售。</p><p>製作費不計成本</p><p>獨立歌手阿詩獲230個贊助商支持，昨日她在九龍城的香港兆基創意書院舉行記者會，並有百多個贊助商帶着紀念品來撐場，其父母也有出席，阿詩感謝所有贊助商說：「好多謝咁多人嚟支持我，相信香港有咁多好嘅人，好有人情味。」對於宣傳海報選用黑色，她說：「黑色都好多層次，包含好多顏色喺入面，好似咁多人對我嘅支持一樣。」阿詩已開始為演唱會做籌備，她說：「度rundown同舞台，每場製作費幾百萬，今次開四面台，台燈聲都不計成本。」<br></p><p>阿詩的兩場騷會否考慮再加場？她說：「未知住，睇賣飛情況，我控制住贊助商唔可以hold太多飛，保證最靚最貴啲飛，街係有得買，起碼有七、八成飛出到街。今次我打破舊有方法試新嘢，聽日開始賣飛，睇住啲飛去成點，先決定加場，觀眾真金白銀買，兩場嗰度都二萬幾人。」<br>關心社會的阿詩，昨日同時宣佈成立「十八種香港基金」，她說：「我將部份贊助錢撥入基金，有20幾萬，我加啲錢入去到30萬，啲錢會幫助社區、創作人同小店，呢個唔係慈善基金，係社企為主，咁樣靈活啲，但正式點做都未知，我先搞好演唱會先。」<br></p><p>「將紅館歸還群眾」</p><p>此外，阿詩昨在社交網貼出演唱會座位表並強調「反黑海」：「今次將紅館完全歸還群眾手上，唔單止贊助名額，連座位表亦一樣。接近八成門票完完全全公開發售。」<br>採訪：曹家誠　<br>攝影：葉君海</p></body></html>