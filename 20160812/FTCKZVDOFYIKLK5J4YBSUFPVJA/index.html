<html><header><meta charset="utf-8"><title>當奴開騷講遇襲</title></header><body><h1>當奴開騷講遇襲</h1><p>阿占和當奴組成的艾粒成軍十四年，下月開騷舉行三場「Yo！聖艾粒Battle五行欠」，日前兩人接受專訪時當奴說：「我哋唔想只係用『艾粒』做主題搞集體回憶，自己都驚悶，所以搞咗隊組合叫『五行欠』，喺個騷入面同艾粒用hip hop音樂嚟battle。」<br>當奴早前遇襲，他說：「嗰筆一定會talk啦，但有啲嘢要單案審咗先講得，只係講認人都好笑啦，因為差館認人程序原來唔係你睇電視咁。乜嘢都會講少少，但唔會講晒，因為始終都影響到其他同事。」娛樂圈亦有不少矛盾，阿占說：「好似唔少藝人咁，有啲好想發表自己嘅政治立場，但另一方面又好驚去發表，好驚俾人知道自己嘅立場，我覺得都幾好笑。」<br>採訪：曹家誠<br>攝影：仇志德</p></body></html>