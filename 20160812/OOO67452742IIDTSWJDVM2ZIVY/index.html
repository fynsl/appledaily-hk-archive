<html><header><meta charset="utf-8"><title>黃偉文究竟約咗何韻詩定盧巧音食飯？</title></header><body><h1>黃偉文究竟約咗何韻詩定盧巧音食飯？</h1><p>何韻詩...盧巧音...何韻詩...盧巧音...究竟佢係何韻詩定盧巧音呀？<br><br>前晚瓊姐喺facebook上載話係黃偉文同盧巧音食晚飯時影嘅合照，但就有網民話唔係喎，明明喺何韻詩fb見到佢話同黃偉文食飯喎，瓊姐仲反問嗰位網民，做咩改圖，耶.....咁究竟佢係何韻詩定盧巧音啫？我好亂呀！<br><br>正所謂人有相似，物有相同，相信大家仲記得，去年盧巧音喺中山舉行演唱會，但唔知點解有大陸嘅玻璃心網民見到佢張海報，誤以為佢係何韻詩，咁何韻詩喺大陸被禁嘛，網民以為自己好叻豬咁，發起罷睇，盧巧音嗰次真係躺着也中箭喇！<br><br>當時何韻詩喺fb講番呢件事，留言話：「據說，微博天國子民謠傳我要去中山表演，令大家情緒激昂非常，真係令人有點不好意思。總括來講，我的感想是，俾人認錯我係盧巧音咁多年，終於有人認錯盧巧音係我喇，yeah。」<br><br>估唔到前晚又再發生誤認事件，咁究竟黃偉文係同邊個食飯啫，疑團終於解開喇，睇番黃偉文嘅ig同何韻詩嘅fb，黃偉文係約咗何韻詩食飯，並唔係盧巧音，其實黃偉文不如試吓約齊人妻盧巧音同何韻詩一齊食飯，睇吓佢哋係咪真係咁似，影埋三人合照，等網民再估過吖，笨！</p></body></html>