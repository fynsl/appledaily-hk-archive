<html><header><meta charset="utf-8"><title>【馮仁昭四圍超】大馬男友任職銀行高層Coffee遊澳門變大媽</title></header><body><h1>【馮仁昭四圍超】大馬男友任職銀行高層<br>Coffee遊澳門變大媽</h1><p>【爆相爆片】林芊妤（Coffee）啱啱宣佈「封杯」，皆因佢啱啱識到個6呎高爆肌男朋友，有愛情滋潤嘅Coffee，前兩日同屋企人去澳門玩，仲好好心情咁喺Instagram向網友派福利，大晒三點式泳裝照。</p><p>放假冇化妝</p><p>不過，讀者馮小姐前日透過本報「爆相爆片」分享咗佢喺澳門官也街影到Coffee嘅相片，冇男友喺身邊嘅Coffee，個樣同平時真係有好大反差，忽然變咗大媽樣。馮小姐仲話：「9號晚9點鐘喺官也街見到佢，同行有男有女，佢企喺鉅記門口，個樣有少少唔耐煩。」馮仁昭搵過Coffee，佢話嗰日係同哥哥、阿嫂，仲有兩個姪仔去澳門玩，因為放假所以冇化妝。<br>至於Coffee個爆肌男友亦好快被起底，原來佢叫Weng Chak，今年36歲，係澳洲出生嘅馬來西亞華僑，𠵱家喺匯豐銀行總行做副總監，爆料人仲話Weng喺交友網好活躍，不過Coffee話完全唔介意，又話好信任男友，唔使由人哋把口講咁話。<br>撰文：馮仁昭</p></body></html>