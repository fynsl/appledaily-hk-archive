<html><header><meta charset="utf-8"><title>李施嬅自揭收騙徒電話</title></header><body><h1>李施嬅自揭收騙徒電話</h1><p>李施嬅日前出席「天使長行動委員會委任典禮暨晨通耆兵計劃啟動儀式」，對於被挑選成為「滅罪大使」，李施嬅感到極度榮幸，她笑說：「從冇想過做警察，演戲亦未遇過呢類角色，所以今次可以宣揚滅罪意識，覺得好有意義。」她自爆曾收過詐騙電話，她說：「對方話我有速遞郵包被扣押，叫我交出個人資料同贖金，但我都睇過警方呼籲，冇上當。」<br>戚黛黛下月便結婚，並找來李施嬅、陳茵媺、曹敏莉及朱凱婷等擔任姊妹團，對於被嘲是姊妹團中唯一未嫁得出的一個，她哈哈大笑謂：「佢哋個個幸福，我都戥佢哋開心，但我唔心急，如果我真係咁恨嫁，可能一早就同前男友結婚啦，但𠵱家都係以事業為重。」<br>撰文：嵐山</p></body></html>