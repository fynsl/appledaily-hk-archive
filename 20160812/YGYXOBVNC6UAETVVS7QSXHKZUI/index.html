<html><header><meta charset="utf-8"><title>胞兄有明星相洪永城曾家住半山坐Benz出入</title></header><body><h1>胞兄有明星相<br>洪永城曾家住半山坐Benz出入</h1><p>「每個人心裡面都有對黃翠如同洪永城」…曾以為洪永城同黃翠如係圈中最佳螢幕情侶，最終洪永城遇上「不能錯過的女友」唐詩詠，而翠如就搵到佢嘅Mr Right—蕭正楠。<br><br>翠如爸爸黃永華早前公司喺創業板新股聯旺集團（8217）上巿，黃父身為大股東兼行政總裁，賬面身家億億聲，翠如BB頓時由慳妹變有錢女，蕭正楠被網民讚揀女友眼光獨到，洪永城則被寸走寶，之不過呢…洪永城家底本身都唔差㗎!<br><br>洪永城母親係台灣人，早年營商，家境殷實，洪永城喺屋企排第二，10歲起被送去新西蘭留學，「因為我讀書太差，小學考第尾嗰種」，童年時算係有錢仔，但家道中落，「屋企（由半山）越搬越落，由羅便臣道、堅道、柏道，再到尖沙嘴、天后」，家人並非炒燶樓，純因經濟差，令生意失敗，連本來持有嘅物業都要變賣。<br><br>屋企曾經富貴過，住過羅便臣道，有Benz車出車入，不過家境喺2002年變差，洪永城回港工作，其後透過HKU SPACE完成澳洲Curtin University嘅市場學課程，當年喺灣仔君悅酒店行畢業禮，媽咪及兄弟都有撐場支持。睇番洪永城嘅畢業相，佢胞兄都幾有型，甚有明星相。<br><br>洪永城畢業後加入有線，成為有線娛樂台節目《活得很滋味》旅遊主持之一，2008年轉去Now又係做旅遊節目主持，洪永城2012年再轉投無綫。</p></body></html>