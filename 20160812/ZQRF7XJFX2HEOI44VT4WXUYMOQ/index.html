<html><header><meta charset="utf-8"><title>曾全裸「惡鬥」洋妞洪永城要剪毛搣膠紙</title></header><body><h1>曾全裸「惡鬥」洋妞<br>洪永城要剪毛搣膠紙</h1><p>洪永城(Tony)以30歲有線出道，08年轉投now，由於洪永城做旅行主持一向好瞓身，2009年洪永城為now去西班牙拍旅遊節目《一個地球》解構畢加索裸體抽象畫，導演要求洪永城全裸上陣扮畢加索名畫造型，同外籍model肉帛相見演「爆房」。<br><br>洪永城當時去畢加索博物館，導演睇啲畫就問點解全部都裸露，跟手就喺當地book咗間酒店房，「四條友連埋兩個西班牙女仔玩6P咁上去」，扮畫入面嘅動作，譬如個公仔摸女人胸，洪永城就摸住，佢都講過拍攝時有啲尷尬，有啲位置要貼膠紙封住，驚有任何反應，拍完要剪毛先搣到膠布，全裸演出，令佢終身難忘。<br><br>佢講過自己好處係冇底線，全裸係噱頭嘢，節目已冇乜人睇，唔做番啲嘢吸引人睇更加冇人知，開心咪去囉，有好效果就得，認真夠晒搏!後嚟於2011年拍now《食勻全中國》又係全裸上陣，介紹洛陽浴堂。</p></body></html>