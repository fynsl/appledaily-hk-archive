<html><header><meta charset="utf-8"><title>周海媚僅21歲嫁呂良偉曾同黎明擦出愛火</title></header><body><h1>周海媚僅21歲嫁呂良偉<br>曾同黎明擦出愛火</h1><p>點解周海媚唔老？天生麗質嘅海味喺圈中打滾多年，為圈中一線姐仔，自1985年選港姐入行以來，情路崎嶇，多次傳佢陷三角關係，曾傳黎明撬呂良偉牆腳、情陷有婦之夫做第三者等，近年傾向發展姊弟戀。<br><br>呂良偉<br>1985年拍《小島風雲》時日久生情，拍拖兩年就被爆喺拉斯維加斯秘密註冊，海味當時僅21歲，不過兩人未有喺一年內完成註冊，所以婚姻未有生效，海味從冇後悔呢次烏龍『出嫁』。<br><br>黎明<br>1990年合拍《回到未嫁時》擦出愛火，有傳海味情傾黎明，而導致同呂良偉分手。<br><br>林偉亮<br>1994年對游泳教練林偉亮一見鍾情，當時男方已有女友。<br><br>永瀨正敏<br>1997年去日本拍廣告，傳同已婚嘅永瀨正敏撻著，日本雜誌更指海味介入永瀨正敏同小泉今日子嘅婚姻。<br><br>伍士榮<br>1998年同迪生集團執行董事伍士榮拍拖，有傳海味之後染上紅斑狼瘡症，二人感情變淡。<br><br>周家文<br>1999年被影到同當時任職亞視編導、有「麵包王子」之稱嘅周家文結伴行街，拍拖半年後分手。<br><br>陳龍<br>2004年疑與屬同一經理人嘅大陸演員兼歌手陳龍拍拖，被影到溫馨食tea再雙雙返女方香閨，可惜周海媚情傾建築師，陳龍等足海味9年，都等唔到，最後另娶他人。<br><br>李貴府<br>除咗陳龍，海味仲與細佢18年嘅歌手李貴府傳出緋聞，經常出雙入對，李小朋友當時仲喺網上刻意晒二人合照(疑博宣傳)。<br><br>翻版「鄭中基」<br>2006年4月在北京被拍到與貌似「鄭中基」嘅男子拍拖嘆茶，翌年周海媚應承俾佢細小10幾歲嘅北京建築師男友同居。</p></body></html>