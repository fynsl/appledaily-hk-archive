<html><header><meta charset="utf-8"><title>《星戰外傳》預告霸氣講對白子丹掃低白兵　「我不畏懼」</title></header><body><h1>《星戰外傳》預告霸氣講對白<br>子丹掃低白兵　「我不畏懼」</h1><p>星戰迷一直留意的新片《俠盜一號：星球大戰外傳》（Rogue One：A Star Wars Story），昨日推出新預告，除有英國女星菲莉絲迪鍾斯（Felicity Jones）擔正，還有「宇宙最強」甄子丹與內地影帝姜文加入，約兩分鐘預告片中，子丹和姜文都有對白，此片將於12月15日在港上映。</p><p>姜文抗帝國軍</p><p>演盲俠Chirrut Imwe的子丹，雖不是絕地武士，但他相信原力，預告片中型爆說：「I fear nothing, all is as the force willed.（我不畏懼，所有事都是原力的意願）」之後他葉問上身，一個打十個，用棍掃低幾個白兵。姜文飾演的Baze Malbus也有對白：「They destroy our home, I fight the Empire now.（他們摧毀了我們的家園，我現在對抗帝國軍）」黑武士的背影亦在預告尾出現。</p><p>演盲俠新挑戰</p><p>子丹表示演盲俠是新挑戰，他昨日在電話中說：「從未演過盲俠，戴咗嗰副隱型眼鏡幾乎睇唔到，又要打。人物經常講嘅對白有《星戰》精神，成個電影世界，講時必須有氣場，又唔可以似念經咁，角色要演得有型啲，我係戲中華人演員，要爭氣啲，有一定壓力，希望顯示到我哋都係有份量。」片中打戲不及《葉問》多，所以子丹謂拍《葉問》較辛苦。<br>此外，子丹妻子汪詩詩昨在銅鑼灣出席活動，透露早前與子女到英國陪子丹為《星戰外傳》補戲：「囝囝好興奮，見到特技佈景嚇呆，現場仲表演爹哋角色嘅動作畀導演睇。」詩詩昨看了預告片：「睇到毛管戙，由細睇《星戰》大，見到佢參與好奇怪，聽到音樂起已經幾proud。」<br>採訪、攝影：陳杰、羅慧敏、丁焯敏</p></body></html>