<html><header><meta charset="utf-8"><title>向雪懷開騷　小恩子蕩失路</title></header><body><h1>向雪懷開騷　小恩子蕩失路</h1><p>一連兩場「香港夏日流行音樂節 向雪懷一生中最愛作品演唱會」昨晚在紅館開鑼，表演嘉賓陣容強盛，包括譚詠麟、鍾鎮濤、草蜢、關淑怡、周慧敏等，捧場藝人有鄺美雲和劉美娟。<br>演唱會準時8時半開騷，林志美、黎瑞恩（小恩子）、湯寶如、王馨平、胡琳等歌手一齊大合唱《一生中最愛》揭開序幕，唱完落台時小恩子疑行錯方向，要湯寶如拖實帶路。<br>向雪懷表示感激今次在這個檔期，讓更多人認識他的音樂，他說：「呢個騷籌備咗十個月，好多歌手十年冇見，但一打畀佢哋就應承，我唔可以講係空前，但之後一定唔會發生。」他透露過去創作逾千首歌，自己像生了BB後，託付予歌手孕育和栽培。之後大銀幕播出向雪懷昔日與王菲、陳慧嫻等歌手合作片段，周啟生和太極先後獻唱多首經典歌。<br>採訪：王連連<br>攝影：陳志嵐</p></body></html>