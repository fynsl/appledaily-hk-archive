<html><header><meta charset="utf-8"><title>【我主場】享受入片場鬧人　洪金寶退而不休</title></header><body><h1>【我主場】<br>享受入片場鬧人　洪金寶退而不休</h1><p>洪金寶跟陳木勝日前為電影《危城》宣傳，現年64歲的洪金寶對於退休有另一種體驗，他日前接受本報專訪說：「我十年前試過退休，去咗美國一兩年後返香港就唔再退休，有乜嘢好玩過拍電影，現場有幾百人可以畀你用粗口鬧，最重要食得、玩得，做得開心。我𠵱家一把年紀，講嘢仲有人聽，呢樣嘢用錢都買唔到，所以千祈唔好講退休，只可講『退而不休』，好多朋友一話退休，兩年就歸古，心靈好空虛㗎。」<br>已經榮升爺爺的洪金寶，講到孫仔其詞若有憾的說：「佢哋（孫仔）玩我㗎咋，又要畀錢又要睇佢面色，真係特攻爺爺。」</p><p>「公義要有人執行」
</p><p>戲中劉青雲擔起衞城的責任，跟吳京、古天樂周旋，本着「驚先要面對，唔可以退縮」，彭于晏以俠客身份仗義出手對抗強權，似有香港現今狀況的縮影，洪金寶說：「咁啱啫，你睇番三十年前古裝片，有邊套題材唔係講呢啲，只係遇着香港社會畀你嘅感覺就好重。」<br> 陳木勝認為全世界都有欺凌的情況，內地窮人不敢跟富二代鬥，大國家會欺凌弱國，陳木勝說：「戲入面有一句對白『公義要有人執行』，靠講冇人執行係冇用嘅，有冇呢種俠義精神（彭于晏）嘅人走出嚟呢？大家感受到幾多就幾多，電影世界就係咁，冇得勉強人哋感覺。」那麼香港要到幾時至會有個彭于晏？<br>撰文：卓寶花<br>場地：E-Max九龍灣展貿中心</p></body></html>