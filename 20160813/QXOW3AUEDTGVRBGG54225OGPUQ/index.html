<html><header><meta charset="utf-8"><title>曾淵滄：買樓成本高　無興趣入市</title></header><body><h1>曾淵滄：<br>買樓成本高　無興趣入市</h1><p>【本報訊】本港經濟數據意外轉好，樓市成交亦見回升，不過，學者曾淵滄認為，目前樓市充其量是「跌定咗」，能否重返或超越去年高位，他相信「無咁容易」。 <br>樓市自踏入第二季，明顯由淡轉旺，二手交投轉熱外，多個新盤銷情報捷。整體樓市氣氛轉好，惟經濟學者曾淵滄認為，現時樓市距離今年初低位只是反彈2%，目前處於低位拉鋸狀態，樓市充其量是喘定，至於有力上升與否，視乎股市表現。<br>他指出，去年港股大時代後出現股災，樓市下跌也是幾個月後才出現，今年以來，股市已升約20%，樓市則在3月份喘定，他直言「過去一年樓價受股市影響」，至於樓價有力超越或重返去年高位，他相信非容易之事，始終樓市「升得太多年」。<br>儘管樓市在低位糾纏，他直言近十年無入過貨，因為現時樓價高，買樓成本高，租金回報率低，所以無興趣入市。過去十年八年都無入無出，無沽貨亦無入貨，目前手持10多個物業收租，分佈香港及新加坡，香港約佔半數，「咁收租幾時都係好嘅」。他個人無入市，但認為住屋仍然有需求，所以新盤仍能熱賣，認為買樓自住無問題，投資就「麻麻地」。<br>中原集團主席兼總裁施永青認為，的確因英國脫歐令加息壓力消除，令市場上有資金的人「想揸返啲物業」，並指「揸樓都起碼有一、兩厘回報，放入銀行連0.1厘回報都無」，所以唔少人都想利用買樓，幫資金「搵吓出路」。<br>至於本港GDP按年溫和增長1.7%，施氏認為根本增幅就唔多，更指「當你人工加得嗰一點幾個巴仙，幾時先買到樓呀？」他本人2016年無買亦無賣，更指「仲咁鬼貴，（自己）梗係唔會入市啦！」</p></body></html>