<html><header><meta charset="utf-8"><title>奇特背景的港姐們林敏俐係《龍虎豹》始創人千金</title></header><body><h1>奇特背景的港姐們<br>林敏俐係《龍虎豹》始創人千金</h1><p>每年有港姐選舉，好多佳麗選完就「蒸發」咗，不過提起佢哋，觀眾又可能有啲印象噃！！！</p><p>1975年冠軍張瑪莉</p><p>張瑪莉（Mary姐）童年時被父母遺棄，曾在街上流連，其後有心人送進保良局，參選嗰陣，曾喺尼日利亞領事館工作，卸任後曾在無綫、麗的及佳視發展，拍過經典劇《鱷魚淚》及《天蠶變》等，唱過經典歌《明星》，之後嫁咗畀李小龍哥哥李忠琛，育有一子。</p><p>1980年亞軍陳鳳芝</p><p>陳鳳芝（Julia）未參選時已係「幫辦級警花」，臨門屈居亞軍，加冕儀式後陳鳳芝並冇吻賀戴月娥，只係握手恭賀，當時被指小器。其後陳鳳芝拍過《女子監獄》做巴辣獄長，又唱過亞視劇《101拘捕令》主題曲。</p><p>1981年冠軍羅佩芝</p><p>羅佩芝（Doris）係首位被除名港姐，代表香港去紐約參加環球小姐嗰陣，有三藩市讀者爆料指，羅佩芝參選港姐報稱22歲，但1978年參加玫瑰皇后選舉時，已年滿23歲，無綫經過考慮後，決定取消其冠軍資格，由亞軍勞錦嫦頂上。</p><p>1992年同屆入選姊妹花——李玟家姐</p><p>歌星李玟兩位家姐曾參加同一屆港姐選舉，李玟大家姐李秋林（Carol）與妹妹李思琳(Nancy）同時入選，李秋林獲最受佳麗歡迎獎，成為港姐史上唯一同屆入選姊妹花，於決賽表現落力，但最終五強不入。</p><p>2002年冠軍林敏俐</p><p>林敏俐（Tiffany）來自三藩市，爸爸係著名成人雜誌《龍虎豹》始創人林國光，有傳其參加港姐係爸爸遺願，2003年代表香港參加國際華裔小姐獲亞軍，曾獲TVB重用，拍過劇兼做主持，後來返三藩市繼續學業。</p></body></html>