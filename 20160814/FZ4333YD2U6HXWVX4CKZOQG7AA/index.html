<html><header><meta charset="utf-8"><title>藝人愛私竇私隱度高謝天華合照洩行踪</title></header><body><h1>藝人愛私竇私隱度高<br>謝天華合照洩行踪</h1><p>李思捷日前被周刊話佢有新Target，就係34D嘅彭湘淇，前日有讀者爆料喺紅磡私竇話見過彭湘淇o添！其實過往好多藝人都愛蒲私竇，貪其私隱度高，玩得盡興啲，但始終都會有百密一疏，流出夜蒲狼狽相。<br><br>謝天華<br>2013年，有周刊報道一個藝人嘅私竇，其中就有謝天華同私竇負責人張林雄嘅合照。<br><br>梁廷鏘 <br>寇鴻萍當年與丈夫梁廷鏘開設不少酒吧，竟居然成為梁廷鏘偷食地點。事緣09年，梁廷鏘在旗下的FEVAR酒吧獵女，情到濃時更熊抱式摸臀錫頸，相當狂野，最後被拍下照片。事後梁承認飲醉酒而做錯事，並獲寇鴻萍原諒。<br><br>羅鈞滿<br>七線大台藝人羅鈞滿，經常有負面新聞，搞到連佢嘅新聞主播女友張文采都要狠飛，佢前年仲開始沉迷蒲夜場，仲經常上尖沙嘴同銅鑼灣私竇玩，啤酒一打打咁order，兩杯落肚仲周圍媾女。<br><br>吳卓羲<br>向來爛玩的吳卓羲，12年被指經常光顧中環泛海大廈的Embassy，攬女唱K劈酒例蒲天光先離場。<br><br>佘詩曼　<br>阿佘有蒲私竇的習慣，當年與陳浩民拍拖時，便愛光顧對方開設的Button Bar，後來轉戰洪天明投資的Basement，有指佢喺呢度媾掂鄭嘉穎。13年，仲試過相約麥子樂到灣仔天輝中心嘅私竇飲酒減壓。</p></body></html>