<html><header><meta charset="utf-8"><title>【一周必看】火辣人妻林夏薇私人遊艇出海　晒豐滿上圍</title></header><body><h1>【一周必看】<br>火辣人妻林夏薇私人遊艇出海　晒豐滿上圍</h1><p>林峯堂妹林夏薇，舊年秘嫁大佢16年嘅金融才俊Jason(莫贊生)後，都冇乘機收山做少奶奶，反而劇接劇密密拍。不過話晒仲係新婚，林夏薇梗要抽時間陪吓老公仔。<br>日前林夏薇就喺微博，貼咗坐住遊艇、着住藍色三點式泳衣相出嚟。上面個tag就寫住Happy family day，仲話要多謝佢個御用攝影師J.M.，唔使問，都知揸機嗰個係佢老公仔Jason Mok。事後林夏薇就回覆傳媒話：「都想陪多啲屋企人，我同老公又鍾意出海，鍾意游水keep fit，呢排天氣熱，就算喺屋企都會浸喺浴缸入面。今次啲相係佢影(老公)嘅，其實都係啲家庭照，佢影相我放心。」</p></body></html>