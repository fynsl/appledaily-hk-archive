<html><header><meta charset="utf-8"><title>Avis被追討欠薪</title></header><body><h1>Avis被追討欠薪</h1><p>周秀娜的御用髮型師Daniel跟陳偉成（Avis）去年合資在將軍澳開髮型屋，有讀者陳先生日前報料，自稱是離職員工的他說：「我做咗一年多，原本13,000蚊包薪，但公司上月突然轉底薪分佣制，我得番7,000蚊底薪，於是我7月1日通知，返多一星期唔做，公司仲爭我八日大假，計埋啲錢約7,000幾蚊，我聯絡過Daniel，追到𠵱家都未出糧，我去咗勞工處。」<br>對此Avis昨在電話中說：「呢個員工其實私人有債務重組問題，試過有人上門追數，有經理向佢了解過，呢個員工就突然消失，冇通知下唔做。佢做咗超過一年，唔做要一個月通知，佢7月冇做，7月糧係呢個月頭計，佢可以聯絡會計，我哋會依勞工法例計番畀佢。」<br>採訪：楊定</p></body></html>