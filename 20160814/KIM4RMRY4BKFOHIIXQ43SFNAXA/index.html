<html><header><meta charset="utf-8"><title>創辦人補貼數十萬營運　不求分數業主逼遷趕絕社企教室</title></header><body><h1>創辦人補貼數十萬營運　不求分數<br>業主逼遷趕絕社企教室</h1><p>【本報訊】當年有份推動「求學不是求分數」的前教統局職員程沛玉（Rita），兩年前身體力行，在深水埗創辦社企昭悅教室，以正職補貼開支，鼓勵學生邊玩邊學。惟教室被業主逼遷、新租盤亦未能完成牌照申請，Rita心灰意冷，決定9月關閉教室，有學生未知事件，仍笑說「要返多（教室）1,000日，無限日」。<br>記者：葉偉東<br><br>昭悅教室透過不同活動推動自主學習和愉快教學，讓學生學做人先於做家課。今年暑期班，一眾小學生自行構思籌款活動，下周將到街頭賣藝及義賣自己的書籍玩具，為緬甸貧困學生募捐。午飯時段他們會自備飯碗到毗鄰的深水埗明哥餐廳吃飯，採訪當日7歲的晞晞與記者分享紅豆糕，又主動搬椅子；惟這間標榜愉快學習及同理心的教室，卻不容於社會。<br>教室學生大多就讀初小，部份來自綜援家庭。Rita指創辦初期學生人數少，但不想基層家庭未能接受教育，兩年前後共補貼數十萬元營運，「其實係咪一定要讀好書，有好分數，考上大學再出嚟搵份工呢？我想話畀佢哋聽，唔一定得呢條方程式」。<br>Rita說，教室先被舊業主連屋帶租約「賣豬仔」予新業主，但新業主欲收回單位自用，「原定兩年租約係去到9月底，年頭同業主傾好咗早一個月，即8月底交（回單位）」惟業主突要求提前於8月初搬走，甚至表明「我唔理你，你有心搞搬去第二度」，又叫她「邊裝修邊上堂」。</p><p>網上平台繼續教育
</p><p>Rita於6月租下長沙灣一單位，着手申請教育牌照，「睇單位時見到有少少漏水，當時地產經紀話冇事，又話會開電、裝窗花，所以就信佢；點知7月15號上到去單位正中央漏緊水，咁我又點畀消防睇，點申請教育牌？」其後經紀不斷拖延維修，她最終未能趕及9月前將教育牌轉到新址。<br>Rita心灰意冷，決定9月關閉教室，惟她強調不怪責業主，僅慨嘆港人重私利、漠視道義，「佢哋唔覺得違反租約有問題，亦唔會諗一個月對人哋影響有幾大；租約固然係表因，但我覺得大家都只係維護自己嘅高牆，只諗私利，唔講道義，我唔需要每個人都做好人，亦唔需要施捨，我只望每一個人都做番個正常人」。<br>9月後她將轉型網上平台繼續教育，「小朋友需要一個好嘅土壤，一個道德界線；小朋友曳，其實我哋係同佢講道理，而唔係鬧佢，學生學緊嘅就係呢一件事」。</p></body></html>