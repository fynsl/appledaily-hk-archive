<html><header><meta charset="utf-8"><title>港人愛住上海夠Chill夠多機遇</title></header><body><h1>港人愛住上海<br>夠Chill夠多機遇</h1><p>【周日熱話】<br><br>上海被視為香港的競爭對手，隨着國際公司重心轉移，越來越多港人被派駐上海工作，深入「敵營」感覺如何？《蘋果》記者近期走訪幾位港人，他們認為上海充滿機遇、很chill。何謂chill？ 既是放鬆也是潮。不過，城市高速發展背後，「軟件」仍未跟上，醫療方面尤為明顯。非官方數據指，截至去年，在滬定居的港人逾10萬人。<br>《蘋果》記者上海直擊</p><p>「的確有好多文化差異，但上海未必係差。」港人Jordan任職某國際品牌的視覺策劃，四個月前被公司派駐上海，從開始的不習慣，到現在的欲罷不能，「我𠵱家住嘅就係舊洋房，兩層，好chill。完全係香港搵唔到嘅生活，返唔到香港」。<br>Jordan帶記者來到他最愛的法租界，這裏保留了不少西式建築，也有很多西式餐廳，雪茄、咖啡、民國建築、歐洲般閒適生活……多元化的消遣有美式的、local吧、主題club，不光在酒吧街，別墅區也別有洞天，Jordan說：「香港係周末有得玩。呢度係一至七都有得玩。𠵱家好多外國名DJ唔會去香港會嚟上海，因為地方大人多，呢度1,380元人民幣（約1,613港元）門票都大把人買。」<br></p><p>港人追熱潮　滬鑽研文化</p><p>上海人對文化的推崇令Jordan讚嘆：「佢哋鍾意嗰個文化，就會研究。香港唔會，三個月興完就冇。」以自己的工作為例，在上海擺櫥窗設計，總會吸引一大班人圍觀，「香港需要設計，但畀唔起錢。大陸人發展硬件ok，軟件未配合，但佢哋肯消費，願使錢。」<br>Jordan認為內地人多市場大，港人在此有優勢，畢竟在服務、管理等方面經驗更久，「我哋可以預見機會、抓住機會。我有個朋友在大陸賣台式炸雞排，一年開咗100間分店」。街口一個果汁店，短期內已開三間連鎖店；一家新開的雪糕店更是大排長龍。<br>港大畢業的Keith是時裝買手，被派駐上海工作已三年。鍾情玩音樂的他也享受這裏空間比香港更大，「香港band房可能係工廠大廈，上海好多地方都有，有藝術園區畀人畫畫夾band，或者有啲大廈地底做band房」。上月底，Keith的樂隊BUZZ在上海夏日藝術派對表演，隊友有港人、新加坡人、北方人和歐洲人。不過Keith認為上海只是暫居之所，「最終會返香港，始終屋企喺嗰度。又要睇吓香港有冇嘢做啦，講市場的話，上海係好好嘅」。<br>受訪當日，Keith和band友瑞士人Andy到法租界的上海話劇藝術劇院門口busking（街頭賣藝），「香港都有busking，多數喺中環，不同之處呢度人比較投入，輕鬆啲。香港節奏快啲，忙啲」。附近還有人吹簫，與結他英文歌遙相呼應。旁邊打牌的阿伯說：「很好呀，多元化嘛。」<br>Andy在上海住了一年，數周後會搬來香港「投奔」女友。女友Cathy是空姐，和很多港人一樣感抗拒內地，但上海例外，「上海很意外地很靚，文化很fusion」。</p></body></html>