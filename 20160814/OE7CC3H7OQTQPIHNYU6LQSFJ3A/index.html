<html><header><meta charset="utf-8"><title>半夜證散BandSMAP成軍25年宣佈解散</title></header><body><h1>半夜證散Band<br>SMAP成軍25年宣佈解散</h1><p>日本組合SMAP出道25周年，經歷逾半年嘅解散風波，始終也難逃散band宿命，五位成員於香港時間昨晚11點50分發聲明，並就選擇各行各路結束多年嘅手足情而向fans及各界道歉。SMAP將於12月31日解體，歌迷會亦隨之解散。<br><br>由中居正廣擔任隊長嘅SMAP，早喺1988年已組成前身嘅Skate Boys為師兄伴舞，91年以SMAP姿態正式出道，成員有木村拓哉、草彅剛、稻垣吾郎、香取慎吾同埋96年退團嘅森且行，同年9月9日以單曲《Can't Stop!! -LOVING-》加入樂壇並一炮而紅。<br><br>SMAP組成多年一直情如手足，五子經歷唔少風浪，當紅時亦正值日劇界熱潮，令五子既是日本國民級組合，而且更紅遍亞洲，可惜多年來始終未能齊腳到香港開騷，SMAP只有11年到北京工人體育館舉行首個海外騷。<br><br>近年尊尼事務所掀起人事鬥爭，SMAP成為兩派惡鬥後嘅犧牲品，一手栽培SMAP嘅前經理人飯島三智經失勢後再被逐出事務所，有指SMAP除木村之外四人也拉隊離巢，今年1月傳出解散消息，不過事後五子被安排喺節目上道歉，喜多川社長月前更揚言SMAP唔會解散。然而有關SMAP內內訌說法不脛而走，木村亦明顯被隊友排斥，跟飯島感情最好嘅香取更盛傳退出藝能界，令粉絲對SMAP解散已做足晒心理。</p></body></html>