<html><header><meta charset="utf-8"><title>黃耀明撐阿詩爭自主權</title></header><body><h1>黃耀明撐阿詩爭自主權</h1><p>黃耀明昨日在銅鑼灣舉行《美麗的呼聲》DVD簽名會，甚少舉行簽名會的明哥說：「個騷揀4月1號，係亞視同麗的嘅結束，亦代表住香港一個年代嘅結束，記錄低香港歷史文化片段。廣東歌係主要一部份，廣東歌同文化越嚟越被邊緣化，所以真係值得珍惜同保存。」他透露最近和劉以達創作新歌，今年會先出復刻唱片：「𠵱家作咗好多歌，未填詞，難免同社會時局有關，希望用新鮮角度切入。」<br>提到何韻詩將於10月在紅館舉行演唱會，明哥自言一定力撐，但不會效法杜汶澤自薦幫手，會做觀眾在台下欣賞。對於阿詩以集資形式開騷，問到此做法是否很破格？明哥說：「覺得係好，等大家知我哋都有好多自主權。」<br>採訪、攝影：羅慧敏</p></body></html>