<html><header><meta charset="utf-8"><title>【網民hot talk】因航商務艙派國產樽裝水？網民：揀飲娃哈哈定大腸菌？</title></header><body><h1>【網民hot talk】因航商務艙派國產樽裝水？網民：揀飲娃哈哈定大腸菌？</h1><p>因特首女兒在禁區外遺下行李而特事特辦派員代攜行李入禁區安檢的國泰航空，被揭派發國產品牌「娃哈哈」樽裝水予乘客，但其同款的桶裝水，前年被北京當局驗出含菌量超標。由於國泰去年14架客機的食水含菌量超標，旗下的港龍近期亦有客機的食水大腸菌群超標，有網民笑言「咁你揀飲娃哈哈定飲大腸桿菌？」國泰回覆《蘋果》查詢時，承認上海航班的經濟艙自3月起派發有關樽裝水，但否認商務艙都有派。<br> <br>有網民在「香港航空討論區」facebook群組專頁上載照片，相中顯示有人在國泰商務艙手持一支國產品牌「娃哈哈」樽裝水，留言稱「完美示範咩叫cut cost（節省成本），哇哈哈哈哈」。<br> <br>該名貼相的網民回覆《蘋果》查詢時，指自己周五（12日）乘搭國泰航班，由上海浦東返港，首次在經濟艙取得「娃哈哈」樽裝水，但澄清並非商務艙派發，「我離開機艙前想影低呢個有趣的畫面，但唔好意思行返轉頭，所以喺商務艙影咗呢張相」。<br> <br>國泰回覆《蘋果》查詢時，亦指公司3月開始於上海航班的經濟艙提供「娃哈哈」樽裝水，但非商務客艙，又指公司為方便乘客，陸續於不同航線提供樽裝水予經濟艙乘客，但基於運作及安全需要，樽裝水的大小須符合餐盤尺寸。但亦有網民指出，即使航班在上海起飛和上餐，亦可在香港補充餐櫃內的非國產樽裝水。<br> <br>【網民點睇】<br>Jonathan Ip：咁你揀飲娃哈哈定飲大腸桿菌？<br> <br>Dickson Lau：如果用西藏5100水，相信好多人的反應唔會有咁大<br> <br>Jacky So：有哇哈哈畀你咪偷笑，好過怡寶<br> <br>David Poon：重點係機票係天價，樽水竟然……真小家<br> <br>CY Wong：上次上海回程Y餐都係嘩嘿嘿水，只可以話好過以前冇（以前得KA有preset國產bonaqua，不過好似而家KA都轉咗國產牌子）<br> <br>Chan Terry：外唔外站上餐都好，香港上一個com櫃乜水都裝到喇<br> <br>WilSon Sin：This is the bottle water on the Economy Class meal tray, while Business Class will serve in the Glass with large bottle of water (2L)</p></body></html>