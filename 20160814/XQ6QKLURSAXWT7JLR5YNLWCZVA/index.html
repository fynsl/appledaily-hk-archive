<html><header><meta charset="utf-8"><title>向雪懷騷　寶記敍舊關淑怡最索</title></header><body><h1>向雪懷騷　寶記敍舊<br>關淑怡最索</h1><p>一連兩場「香港夏日流行音樂節 向雪懷一生中最愛作品演唱會」前晚於紅館開鑼，譚詠麟、鍾鎮濤、草蜢、關淑怡、周慧敏、黎瑞恩、湯寶如、王馨平等擔任表演嘉賓。寶麗金小花湯寶如和黎端恩，異口同聲指期待已久，小恩子說：「我一共出過7隻唱片，有5張係佢（向雪懷）監製，最受歡迎嗰首歌，都係出自佢手筆。」<br>全晚最性感的關淑怡就大晒4吋事業線，胸壓全場，她說：「今年係我入行第26年，大家認識我都係因為向雪懷。」壓軸出場的譚詠麟就大讚向雪懷是才子，寫的詞入木三分。</p><p>大家似食防腐劑</p><p>完騷後關淑怡接受訪問，談到一身性感打扮，她說：「女人要keep，我10月會去上海做騷，所以盡量keep住呢個狀態。」草蜢表示最開心是跟舊同事見面，蔡一智笑說：「大家好似食咗防腐劑，咁多年都冇變，個樣同以前一樣。經過呢個騷之後，啟發咗我哋，想睇吓向雪懷有冇時間幫我哋寫番首歌。」<br>至於主人家向雪懷亦謂很高興可以見到一班舊朋友，問到李克勤和黎明缺席會否覺得美中不足？他說：「唔緊要呀，克勤一早安排好要開騷，佢仲打畀我話唔好意思，黎明亦都因為有嘢做嚟唔到，呢行有啲嘢係身不由己，見到咁多舊朋友已經好開心。」<br>採訪：王連連<br>攝影：陳志嵐</p></body></html>