<html><header><meta charset="utf-8"><title>【爆相爆片】Cory擒李彩華舊愛李思捷：冇感覺</title></header><body><h1>【爆相爆片】Cory擒李彩華舊愛<br>李思捷：冇感覺</h1><p>李思捷被指是「媾女王」，身邊一直女伴不絕，上月他便被拍得與34D歌手彭湘淇（Cory）於尖沙嘴撐枱腳，二人當街拉扯後再齊齊坐的士返李思捷何文田寓所。不過事隔一個月，Cory卻被指背李思捷與異性親熱。<br>讀者黃先生前日透過本報「爆相爆片」報料，指日前在紅磡一私竇碰見Cory向一名男士狂送秋波攬攬抱抱，表現親暱，又指該男士是曾跟李彩華傳緋聞的Thomas Lee。在黃先生提供的短片中，見Cory表現熱情頻向Thomas獻吻兼抱抱，對方表現欲拒還迎。其後Cory跟Thomas咬耳仔後，Thomas指一指Cory說：「成日都除㗎啦，好彩冇事。」<br>記者向黃先生查問Cory是到私竇耍樂還是上班，黃先生表示不清楚：「肯定唔係朋友落去玩。再豪放啲都見過。」黃先生表示該私竇為娛樂公司老闆張林雄所有，記者翻查資料，曾有報道指該私竇專門招待金融界和娛樂圈中人，並有女藝人坐枱，收費不菲，唱K連酒水起碼要9,000元，不過事後遭張林雄否認，揚言該處只招呼朋友。</p><p>「寧願同思捷一齊」</p><p>記者昨致電Cory了解，她說：「Thomas係我朋友，識咗好耐，嗰晚係幫我慶祝生日，嗰陣我係整蠱話好鍾意佢，搞到佢好驚咪猛避我。」是否向Thomas求愛？Cory說：「我梗係唔會鍾意佢，佢都唔係鍾意我嗰類型，我寧願同李思捷一齊，不過有冇機會發展真係唔知，了解吓先。」<br>至於李思捷昨到香港仔為劇集宣傳，對於Cory指在Thomas與他之間寧願揀跟他在一起，他回應說︰「我同佢係認識咗六、七年嘅朋友，佢係好女仔，我視佢為妹妹，冇感覺就係冇感覺。」<br>採訪：嵐山</p></body></html>