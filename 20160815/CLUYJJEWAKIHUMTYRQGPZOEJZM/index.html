<html><header><meta charset="utf-8"><title>22歲小將　陪練變奧運選手</title></header><body><h1>22歲小將　陪練變奧運選手</h1><p>【本報訊】4年前擔任李慧詩陪練員的22歲小將梁峻榮（肥榮），考畢文憑試（DSE）後轉做全職運動員，今屆終能踏上奧運戰場，周日起一連兩日出戰男子全能賽。繼年初的香港場地單車世界盃後，他再次與偶像卡雲迪殊同場較量，力爭以前10名完成賽事為目標。<br>上屆倫敦奧運肥榮還是港隊新丁，剛考完DSE翌日便接到第一個任務，就是要到廣州充當李慧詩及蔡其皓的陪練員。李慧詩在倫奧奪得歷史性的一面銅牌後，肥榮說：「當時我喺昆明睇直播，睇到佢贏嘅時間好開心，覺得香港單車運動員都可以做到，令我知道只要努力，其實我哋都可以。」<br>肥榮指，今次里約奧運，多得家人、教練及朋友全力支持，所以不想令他們失望，今次全能賽會做好自己。年紀輕輕的他表示首戰奧運並不緊張：「2月時，陳振興（香港山地車奧運代表）已經問我呢個問題，我話冇緊張過。我覺得無論係奧運、亞洲賽、世錦賽都好，都只係全能賽，都只係一樣嘅距離，一樣嘅辛苦。所以唔需要諗咁多，發揮好就可以。」<br>■記者盧曉君</p></body></html>