<html><header><meta charset="utf-8"><title>老婆介紹宋喆做經理人傳王寶強仔女並非親生</title></header><body><h1>老婆介紹宋喆做經理人<br>傳王寶強仔女並非親生</h1><p>王寶強昨日凌晨宣佈同老婆馬蓉離婚，仲踢爆馬蓉同經理人宋喆婚外情。事件唔夠半日越爆越多，有大陸網傳王寶強曾經為一對仔女做親子鑒定，仲話經北京第二醫院證實，王寶強喺今年5月做過鑒定，而結果就話DNA相似度只有百分之2至8，指一對仔女並非王寶強親生。<br><br>而網上有傳一張親子鑒定報告圖片，當中指「王小二與王寶強確認無血緣關係」，而王寶強囝囝原名王子豪，雖然王寶強不時稱阿仔做「王小二」，但就未佢會否用「王小二」之名為阿仔做親子鑒定。但隨即有網民指出呢張鑒定報告圖片係假嘢，係由微信朋友圈嘅搞笑軟體「裝逼生成器」做出嚟，並非事實。<br><br>據知，宋喆喺2009年開始成為王寶強經理人，而介紹人有傳就係同年結婚嘅王寶強太太馬蓉。</p></body></html>