<html><header><meta charset="utf-8"><title>《使徒》導演文偉鴻PA升經理專拍話題「性」作品</title></header><body><h1>《使徒》導演文偉鴻PA升經理<br>專拍話題「性」作品</h1><p>大台PA出身、做過導演、監製再火速升到做經理嘅文偉鴻(Jazz Boon），雖然監製嘅作品唔算多，但係每一次都成功製造咗唔少話題，好評同負評都有人講、有人鬧！<br><br>好似佢第一部作品《法網狙擊》，其中一場講富二代白健恩喺迷幻派對打暈高海寧，繼而將佢強姦，仲搞到背脊紅痕處處兼爆唇，嗰陣呢場30秒嘅強姦戲，未播之前已經惹嚟萬眾關注。<br><br>之後《My盛Lady》唔單止搵咗男神黃子華助陣，子華仲贏咗視帝(最佳男主角)，許紹雄贏得最佳男配角獎項。<br><br>喺《使徒行者》裡面，搵咗林峯同佘詩曼演出，仲贏埋最佳劇集呢個獎，搞到大台食住個勢，開拍電影版，Jazz亦負責擔當導演。<br><br>本來Jazz開拍嘅《性在有情》，最初因為題材涉及性而太敏感，唔適宜喺合家歡時間播出，最初係播映無期，不過最後因為大台力谷myTV SUPER，先令呢套劇逃出生天，仲成為首播劇。《城寨英雄》與及執導嘅電影《使徒行者》依家正在熱播中。<br><br>向來都低調處理家事嘅Jazz，有指他已婚兼育有兩子，不過因為多次起用陳敏之，曾經有傳拍《My盛》時，徐子珊不滿陳敏之戲份太多而鬧不和，結果Jazz捧愛將過咗火而傳出兩人親密友好關係，但兩人分別否認此事。<br><br></p></body></html>