<html><header><meta charset="utf-8"><title>第一城售千萬　破紀錄頂層連天台望全河景　買家搶貴兩成</title></header><body><h1>第一城售千萬　破紀錄<br>頂層連天台望全河景　買家搶貴兩成</h1><p>【本報訊】樓市又再發癲，二手樓區區破頂，就連新界上車屋苑沙田第一城也升破千萬。屋苑一個頂層連天台三房戶，剛以高達1,080萬元易手，為屋苑入伙35年以來歷史性首度晉身「千萬豪宅」之列，今次造價比去年癲價更癲，買家畀貴兩成才把樓王搶到手。第一城本月已五度破頂，呎價重上1.4萬元，創今年新高。<br><br>記者：朱連峰　陳家雄　陳東陽</p><p>即使經濟前景欠明朗，樓市卻急速反彈，新盤熱銷，二手樓「業主反價」、「買家追價」，破頂成交樣樣齊。沙田第一城本月平均實呎約12,893元，按月升7%，為今年按月升幅最勁，較去年跌市後的今年4月最低位反彈約14%，與去年9月歷史高位13,544元，相差不足5%，並成為全港十大屋苑跌市後率先誕下「新樓王」的屋苑。</p><p>三房間隔　呎價1.27萬</p><p>美聯物業何智豪表示，沙田第一城的「新樓王」為5座D室頂層連天台特色戶，實用853方呎，三房間隔，上星期二才開盤，叫價1,130萬元，可約睇樓，剛以1,080萬元成交，呎價12,661元。<br>代理形容，「第一城都過千萬」，目前樓市的瘋狂程度可想而知。事實上，去年樓市如何瘋狂，第一城最高成交價僅906萬元，其中4座C室頂層連天台單位，去年2月以900萬元成交，已是第一城同類貨的歷史最高位，但最新造價竟比去年的癲價再貴180萬元，全城缺盤，加上今次易手單位屬屋苑一線樓王，坐擁大單邊全河景，望明星海鮮舫，要買「樓王之王」，畀貴兩成業主才肯割愛。<br>本報記者昨午抵達第一城千萬樓王單位所在的第5座，眼見單位窗台有擺放雜物，其後透過地下大堂總機嘗試聯絡原業主，惟只有外傭接線，並以英語指原業主不在單位內（Boss is not here）。</p><p>細戶連天台賣逾440萬</p><p>第一城半月五度破頂，呎價升破1.4萬元。消息指，44座H室頂層連天台單位，實用304方呎，本月初放盤，叫價450萬元，剛以逾440萬元易手，呎價逾14,474元，為屋苑去年跌市以來的新高價。<br>紀惠行政總裁湯文亮於網誌指，目前樓市小陽春，因沒有劈價銀主盤，令樓市穩定。而近月申請按揭保險的人，日均有超過90宗，比年初的時候上升一倍，釋放購買力，造就小陽春。<br>中大經濟系副教授莊太量表示，二手成交創新高屬個別例子，可能買家因某原因而追價，如單位質素，情況如同大劈價，業主因財務困難才需要劈價賣樓。目前本港經濟基調良好，幾乎全民就業，樓價難大跌。不過，樓市不大跌，反彈亦未必彈至去年高位。</p><p>【沙田居民意見】</p><p>林先生：「好多年前入嚟第一城開荒，之後細樓換大樓，𠵱家住三房。樓價冇話合唔合理，有人認同個價係市價，樓王連天台賣千萬同高位差唔多。」</p><p>翁先生：「個個都話量化寬鬆，錢唔值錢，啲人去買磚頭，但人工永遠追唔上樓價。香港其實有幾多人買得起樓吖，所以仲咁多人排隊申請公屋。」</p></body></html>