<html><header><meta charset="utf-8"><title>男人最痛　前妻出軌忍痛離婚吳奇隆鍾鎮濤覓真愛</title></header><body><h1>男人最痛　前妻出軌忍痛離婚<br>吳奇隆鍾鎮濤覓真愛</h1><p>大陸藝人王寶強前日自爆老婆出軌，偷食男仲要係自己經理人，當日網上就傳佢做過親子鑑定。昨日王寶強去咗法院控告妻子，事情發展真係好多劇集都比唔上。不過喺娛圈經歷過男人最痛嘅，唔只王寶強一個嘅，或者佢可以搵其他人訴下苦：<br><br>八両金：97年金融風暴令八両金嘅投資凍過水，經濟陷入困境。大難當前，八両菜於99年狠心拋夫棄子，留低八両金獨力照顧當年只得4歲嘅八両仔。<br><br>吳奇隆：06年底喺昆明同拍拖5年嘅大陸女星馬雅舒註冊結婚，直至09年馬雅舒被爆同澳洲男友「爆房」，先揭穿吳奇隆同馬雅舒喺08年底簽咗離婚書。吳奇隆今年3月喺峇里舉行結婚派對，再組幸福家庭。<br><br>庾澄慶（哈林）：哈林同伊能靜結婚9年，直至08年伊能靜北上拍劇，期間偷會同劇嘅台灣男演員黃維德手拖手斷正，同年哈林發聲明表示離婚，兒子就跟隨哈林生活。上月那英喺大陸節目，口快快爆響口指，哈林即將與台灣民視主播張嘉欣結婚。<br><br>鍾鎮濤：鍾鎮濤前妻章小蕙搭上同樣已婚嘅製衣商人陳曜旻，直至99年章小蕙先同鍾鎮濤正式離婚，鍾鎮濤喺14年同范姜喺峇里結婚。</p></body></html>