<html><header><meta charset="utf-8"><title>七級偽術：越爛囗越聰明？ - 彭瑪莉</title></header><body><h1>七級偽術：<br>越爛囗越聰明？ - 彭瑪莉</h1><p>網絡上常有許多所謂心理分析、心理測驗，Mary絕少轉發，除了這段，看了標題已心中暗喜，佢話……聰明人傾向有點凌亂、睡得少，同埋爛口啲！嘩，中晒喎，怎按捺得住不讚下去。<br>少睡點、聰明點這說法，許多科學研究都有類似結論，這就是坊間所謂的少睡精英吧，如奧巴馬、達爾文、邱吉爾……都是出名的夜鬼，應該可信性頗高。<br>說枱面凌亂有機會等於IQ高一樣有科學數據支持，明尼蘇達大學有研究話，如果你較少把時間花在執枱收納上，好明顯滿腦子已被更重要的大事充斥，我想更明顯的係你在prioritizing上，懂得取捨囉。也有心理學家支持說，凌亂環境會刺激創意思維，出嚟啲橋都突破啲咁話喎。<br>至於粗口一說，嘻，以前人說爛口等於vocab弱，但新說法是你成日避開說粗言穢語，本身已傾向自我鉗制vocab運用啦，聽落又有道理，咁唔open嘅人，醒極有限啦，而且能把粗口俚語、詩詞歌賦交替運用，例如毓民，誰說不是語言天才。<br></p><p>又講番關公界吖，有人列出清單，話符合以下條件者，甚有公關潛質：<br>（1）你酷愛博弈遊戲，因為你喜歡贏的感覺<br>（2）你不止愛飲咖啡，而且次次加shot<br>（3）你是愛迪生個friend，因為晚晚挑燈夜讀<br>（4）戲院坐你後面那人會好憎你，因你不能忍受超過15分鐘唔check mail同message<br>（5）你越來越唔會嘆報紙和電視，因為每次你都發現自己邊看邊在諗緊可以如何和公司和客仔的宣傳扯上關係<br>其實仲有一兩點，不過你都估到啦，遊戲文章啫，不必認真。<br><br>彭瑪莉<br>mailto:marypang2015@gmail.com</p></body></html>