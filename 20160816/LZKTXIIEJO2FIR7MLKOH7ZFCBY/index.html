<html><header><meta charset="utf-8"><title>勁有女人緣蘭桂坊夜蒲杏兒老公、莊思明飯後同車走</title></header><body><h1>勁有女人緣蘭桂坊夜蒲<br>杏兒老公、莊思明飯後同車走</h1><p>【蘭桂坊】胡杏兒老公Philip（李乘德），曾被封「港姐殺手」，其社交圈子一向非常廣闊，與圈中女藝人亦特別有緣，除了曾跟杏兒老友李施嬅相戀，低調拍拖一年，亦曾與陶枳樽、張曦雯等傳過緋聞，惟杏兒一直對老公百分百信任，每次都會替Philip澄清，如早前Philip去台灣出席友人婚宴，被發現有富貴巨乳台女Joy做導遊，杏兒事後亦撐老公，表示與Joy都認識，又經常與Philip在社交平台晒恩愛。</p><p>單拖赴會</p><p>不過，Philip上周五晚又再出動，今次更一箭雙鵰，撇甩老婆一次過約兩位靚女撐枱腳，其中一位更是已經名花有主的莊思明。當晚約8時，穿上露肩短裙晒腿裝的莊思明，單拖現身中環蘭桂坊，未有男友楊明陪伴左右的她，一個人登上一棟商業大廈，但明顯不熟路的她，登上樓又再落樓，最後要找人帶路才再登樓，原來她要找一間私房菜館。<br>莊思明於樓上私房菜館大約吃了三個小時，約11時落樓離開，身旁更多了一位男士陪伴，原來她當晚約了人夫Philip，以及一位女友人吃飯。</p><p>專車接送</p><p>Philip與莊思明一樣悉心打扮，官仔骨骨穿恤衫襯西褲現身的他，未知是否婚後有「杏兒」滋潤，身形明顯發福不少，之後三人一齊行入一條後巷，原來Philip早已安排七人車及司機，接載兩位靚女離開。<br>採訪、攝影：吳耀輝、潘冠恩</p></body></html>