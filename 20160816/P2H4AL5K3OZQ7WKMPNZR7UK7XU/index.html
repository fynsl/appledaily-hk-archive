<html><header><meta charset="utf-8"><title>卓韻芝誇口棟篤唔笑自淋鏹水</title></header><body><h1>卓韻芝誇口<br>棟篤唔笑自淋鏹水</h1><p>【《蘋果》專訪】卓韻芝將於月底舉行的第七個「One Night Stand」棟篤笑，以「風大雨大」命名，阿芝日前在銅鑼灣接受本報專訪，她笑說：「我未試過去旺角麥花臣度做，地址係奶路臣街吖嘛，奶路臣街，風大『乳』大，幾易記！」棟篤笑雖以生活為主，但生活離不開政治，內容總會觸碰到社會議題，阿芝一本正經說：「我城真係風大雨大，好似外面都好多不可抗力。但我覺得香港人有一種精神，無論幾風大雨大，佢哋都迎面抵抗。」<br>除了抵抗狂風暴雨，港人也懂得苦中作樂，阿芝認為在最風雨飄搖的年代，也是搞棟篤笑的最適當時機：「你越躁就越要入去，咁大家就可以將個情感爆出嚟。我只要講共同敵人個名，大家就一齊嗌，好爽㗎！」</p><p>自拍度Gag</p><p>一個成功的棟篤笑，度gag必定是最花時間的一環。阿芝平時又怎樣度gag？她說：「我覺得每一個做棟篤笑嘅呢，都應該經歷過呢個精神病階段，我估黃子華同林海峰都係咁！就係自己對住部電腦講囉，自己拍住自己，講完之後播番嚟睇，好似幾好笑喎呢個，然之後改啲稿囉！」<br>阿芝形容棟篤笑是最殘忍的，因為觀眾反應可直接反映演出的成敗。為免表演時出現尷尬情況，她開騷前會先找好友做「白老鼠」：「我同班朋友飲嘢，然後突然企起身，屈佢哋聽囉！」而事實上，在舉行過六次棟篤笑後，阿芝也大概掌握到那些gag好笑：「如果唔中嘅話，我就淋自己鏹水算！」<br>採訪：倩宜<br>攝影：馮峰、Neo<br>場地提供：Soi18 Thai<br>髮型：Sam Pan of La Mod Salon<br>化妝：Micky Choy of such a good... <br>服裝：Claudie Pierlot、Jimmy Choo</p></body></html>