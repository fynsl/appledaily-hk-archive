<html><header><meta charset="utf-8"><title>50歲關秀媚素顏見得人美白秘密靠呢支嘢？</title></header><body><h1>50歲關秀媚素顏見得人<br>美白秘密靠呢支嘢？</h1><p>關秀媚自從05年拍完內地劇《暴雨梨花》之後就淡出幕前，50歲嘅佢o依家只係間中出席活動，唔係就同男友或者朋友出街。<br><br>就好似6月嗰陣前關秀媚坐男友李尚文架「波子」去北角同朋友high tea，當時素顏嘅佢一入到餐廳即刻俾經理認出，靚女梗係有着數，即刻被安排坐靠窗靚位o添！雖然隔住塊玻璃，但係都feel到佢嗰股仙氣。<br><br>咩話？隔住塊玻璃睇唔清？唔緊要，前日關秀媚又出動喇！佢同男友李尚文去咗數碼港海濱公園散步，咁耐冇見關秀媚都仲係白雪雪，唔知佢有咩保養秘訣呢！突然佢拎咗支碌眼袋嘅筆出嚟係咁碌，唔通呢個就係佢秘訣之一。</p></body></html>