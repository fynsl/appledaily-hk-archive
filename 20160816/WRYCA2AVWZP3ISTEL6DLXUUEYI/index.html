<html><header><meta charset="utf-8"><title>【動畫‧鬼節講鬼】盂蘭法會就消失　本土鬼故有啲乜？</title></header><body><h1>【動畫‧鬼節講鬼】盂蘭法會就消失　本土鬼故有啲乜？</h1><p>踏入鬼月鬼門大開，大家縱然未時運低至每日撞鬼，但總會聽聞一兩個本土鬼故事。香港民俗掌故研究者周樹佳表示，本土鬼故事來源主要有三個，首推是日治時殺人纍纍，原有墳地或義莊等變成住宅時無「好好處理」亦是其一，而如果某地方曾有嚴重意外或兇案亦會因留下冤魂衍生鬼故事。<br> <br>記者：佘錦洪<br> <br>周樹佳指出，日軍佔領香港時殺人無數，不少地方都曾是血案現場，加上盟軍當時亦會進行空襲，「當時香港死咗好多人」，不少鬼故即由當時開始流傳，如現時改為渡假用途、前身為軍營的鯉魚門渡假村。他指有曾在華籍英兵當年在駐守時，表示親耳聽到營房走廊外傳來操兵聲音，「但係即刻喺氣窗望出去係乜嘢都無」，有軍人更因此嚇得不敢半夜去廁所。<br> <br>城市發展迅速，周稱香港土地不足，過去不少墳場、亂葬崗、義莊等現已成為住宅，「但唔少起樓前可能冇處理好」，不少鬼魂仍留在原地，如何文田、灣仔日月星街、華富邨等，因此他認為住在那裡的人特別易見到鬼魂，從而衍生大量鬼故。他指曾有網民在銅鑼灣近維園及電車路的某酒店地庫發現放有一塊寫有「無主孤魂」靈位，他與「鬼王」潘紹聰實地視察時，更見到有「念佛機」及新簇祭品，似有人定期拜祭，「喺一間西式管理酒店可以放呢個牌，證明高層都應該知道有啲嘢」，而最詭異的是，有指該網民其後更自殺死亡。無主孤魂網上片  https://www.youtube.com/watch?v=hzJWHEQlqsM  。<br> <br>周又指出，不少地方因事故或導致有冤魂不散，如1918年跑馬地馬場大火、1972年雞寮雨災、大埔猛鬼橋等，他稱如是兇殺現場更易見鬼。他指1984年有退役警員因求愛不遂，於荔景邨樂景樓一單位殺死一對姊妹花，自此該單位成為兇宅，每當有新租戶搬入不久即會發生種種怪事，最終都被嚇至遷走，終於令房署決定將整個單位完全封死，不過，仍有住客聲稱聽到傳出電視聲及水聲。</p></body></html>