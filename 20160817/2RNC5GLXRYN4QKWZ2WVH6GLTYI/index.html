<html><header><meta charset="utf-8"><title>為阻馬明埋身　洪永城做阿四日夜黐實唐詩詠</title></header><body><h1>為阻馬明埋身　洪永城做阿四<br>日夜黐實唐詩詠</h1><p>「不能錯過的女友」唐詩詠…雖然同洪永城拍拖直今，早幾個月傳過洪永城趁女友唔喺香港，翻撻舊愛，令唐詩詠嬲嬲，幾經辛苦o氹番女友，兼晒合照力證情不變，不過外界一直覺得佢跟契哥馬國明襯啲，馬明出席公開場合亦不時讚唐詩詠係一個好女仔，昨日有周刊指，洪永城都呷醋，唔止多咗喺網上提起女友，即使要開工，都去探女友班。<br><br>據報道指，唐詩詠因為要照顧年老嘅爸爸，拍拖初時只係間唔中去洪永城位於西貢嘅屋企過夜，有傳係洪永城同時要趕開工，喺男友哀求下，唐詩詠亦多咗去西貢新居留宿，而且洪永城為咗趕絕情敵，就算開完工幾攰，佢都照陪唐詩詠去睇戲、上月仲一齊睇林海峰talk騷，盛傳馬明有時會去片場探唐詩詠，甚至接收工，洪永城為阻馬明，早前見女友喺將軍澳廣場拍外景，洪永城忽然去探班，全程照顧女友，又摸唐詩詠頭髮、主動為女友拎手袋，又幫女友影相，發現有記者，唐詩詠即叫男友走先。<br><br>另洪永城亦愛屋及烏，知唐詩詠係孝順乖乖女，就連唐詩詠嘅親友都照顧埋，上周五朝早6點揸車去接唐詩詠嘅親友，先再返屋企休息。</p></body></html>