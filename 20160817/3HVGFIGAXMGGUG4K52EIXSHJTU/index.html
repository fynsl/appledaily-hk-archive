<html><header><meta charset="utf-8"><title>馬蓉疑似用情夫愛犬做品牌logo王寶強多次着出騷</title></header><body><h1>馬蓉疑似用情夫愛犬做品牌logo<br>王寶強多次着出騷</h1><p>王寶強踢爆老婆馬蓉同經理人宋喆有「不正當兩性關係」，宣佈同老婆離婚兼炒埋經理人，佢哋嘅故事越揭越多，真係越嚟越戥王寶強唔抵！<br><br>前日有消息指，馬蓉喺囡囡王子珊4歲生日嗰陣，公佈咗推出以阿女個名命名嘅服裝品牌「Rianna Wang」，仲用咗法國鬥牛犬標誌嚟做Logo，而咁啱眼利嘅網民發現，原來宋喆嘅愛犬正正就係法國鬥牛犬，而呢隻愛犬嘅顏色又同服裝品牌個logo有9成似。不過講到最令人戥王寶強唔抵嘅就係，佢仲懵然不知，多次着呢個品牌出席活動！<br><br>而據知，喺王寶強宣佈離婚冇耐，呢個品牌「Rianna Wang」喺淘寶網店入面所有貨品都已經下架。</p></body></html>