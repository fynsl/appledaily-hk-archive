<html><header><meta charset="utf-8"><title>【動畫講鬼故】鬼王同你講鬼故　小心撞入地府</title></header><body><h1>【動畫講鬼故】鬼王同你講鬼故　小心撞入地府</h1><p>時值鬼月鬼門大開，最易發生各類靈異事件。從事靈異節目主持多年的潘紹聰耳聞不少「撞鬼」經歷，印象最深刻是一家四口公路險死事件。<br> <br>某年農曆七月十四晚上，有一家四口與朋友聚會後，乘坐由父親駕駛的公司貨Van，沿吐露港公路駛往九龍方向回家。當車駛經水警基地時，身處後座的母親忽然聽到懷中嬰兒傳來驚嚇的叫聲，「當時個BB個頭向住車尾，但媽媽擰轉頭又乜都見唔到」。<br> <br>她起初不以為意，但嬰兒隨即繼續大叫，「佢即刻再擰轉頭，見到後面棵樹有隻吊頸鬼望住佢」。與此同時，父親發現汽車的方向盤竟不受控制，「但一家四口喺晒車度，佢出盡力都要搶返盤軚」，終於成功救車免生車禍。一年後的七月十四，他們卻從報紙中讀到，有車輛在吐露港公路同一地點發生交通意外，車上一家四口死亡。<br> <br>有人「當黑」出門撞鬼，有人卻是自招邪靈。路芙近月聽聞廣州朋友分享，一個大好青年因怪異紋身頓變「廢青」。家住廣州的傑仔自小品學兼優，平日會兼職賺零用錢，有日忽然興起在肩膊上紋身的念頭，「而家紋身其實好普遍，好多人貪佢有型有款，可以着背心露吓，而佢屋企亦都唔反對。」<br> <br>傑仔於是在網上做資料搜集，設計出心儀圖案並紋在身上，「點知自此就有好明顯的性格轉變」。傑仔忽然變得孤僻，對任何事都失去興趣，在家中會獨自發呆、自言自語，對家人不理不睬，更罕有不回家吃飯。<br> <br>母親曾帶傑仔看醫生，但無發現原因，直至有朋友介紹師傅始看破真相，「個公仔係一個人像，有4至5隻手攞住刀劍，原來同印度邪教圖案好似，需要用血祭祀」。路芙稱事件至今仍未解決，師傅目前只能以開光珠鏈鎮壓邪靈。<br> <br>要數香港靈異事件，「鬼叫外賣」可能是其中流傳最廣及最恐怖的一個。多年以前油麻地某茶餐廳晚上收到外賣電話，侍應送到該單位時，大門後伸出一隻手取過外賣並付款，雖然見不到樣子，但侍應點算金額無誤也就離開，不過老闆在埋數時卻發現收到的竟是陰司紙。<br> <br>翌日餐廳又收到該單位外賣電話，老闆決定親自出馬，上門時同樣只見手不見人，並即場驗鈔確保收到真錢，豈料隔日再次變成陰司紙，頓時全身心生涼意決定報警。警員到事發單位後，敲門無人應門，鄰居卻稱連日來都聽到有打牌聲音。警員最終破門而入，竟發現4具屍體伏在麻雀枱上，最離奇的是，法醫從死者死去多日，但胃部中找到新鮮食物殘渣，正是餐廳製作的外賣。</p></body></html>