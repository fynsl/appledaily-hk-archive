<html><header><meta charset="utf-8"><title>亞博睇騷一杯兩份飲馮允謙翻版劉佩玥交換口水</title></header><body><h1>亞博睇騷一杯兩份飲<br>馮允謙翻版劉佩玥交換口水</h1><p>【赤鱲角】現年28歲的馮允謙入行5年，星運平平，人氣度極低，除了去年跟宇宙巨G.E.M.鄧紫棋傳緋聞，其實還有一位拍拖4年的「隱形女友」Crystal。不過，英國樂隊Disclosure上周五來港於亞洲博覽館開騷，本報記者發現馮允謙與一位相貌似足劉佩玥的長髮露膊女齊齊睇騷。更有眼利讀者發現，原來這位「翻版劉佩玥」就是華納上年的新人曾若華（Jude）。</p><p>離場腳浮浮</p><p>馮允謙除與Jude一齊睇騷外，同行還有一對男女友人，但馮允謙似乎與「翻版劉佩玥」明顯比較投契，與對方孖住去飲品換領處拿飲品，之後二人又碰杯對飲，馮允謙更不介意與女方交換口水，拿對方的飲品來飲。一行人睇騷之後，玩到凌晨12時左右才離開會場，馮允謙與「翻版劉佩玥」更越行越埋，女方又不時望着馮允謙甜笑施以冧功，馮允謙亦都好受落，更一度輕掃女方背脊，飲到醉醉哋的馮允謙更疑似腳步浮浮，四人約凌晨一時再轉場去中環繼續玩。<br>採訪、攝影：楊浩賢、陳辰</p><p>　</p></body></html>