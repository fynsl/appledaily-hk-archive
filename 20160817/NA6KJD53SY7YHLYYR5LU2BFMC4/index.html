<html><header><meta charset="utf-8"><title>【馮仁昭四圍超】憶做DJ俾爆粗女玩謝彭浩翔扮文青追女仔</title></header><body><h1>【馮仁昭四圍超】<br>憶做DJ俾爆粗女玩謝<br>彭浩翔扮文青追女仔</h1><p>導演彭浩翔、ViuTV《跟住矛盾去旅行》監製吳繼業、《蘋果日報》執行總編輯徐緣同品牌設計師李永銓，噚日出席一個由壹傳媒舉辦嘅「內容行銷講座會」，講到𠵱家行銷戰場由主流媒體轉往網絡社交平台，說故事嘅方式亦都唔同。彭浩翔由98年喺商台做DJ，主持一個新構思嘅節目叫做《無人駕駛》，係任由聽眾打上去暢所欲言，佢話：「因為怕啲人亂講嘢，所以諗出一秒延遲播出，我就負責控制嗰『一秒』，嗰時安慰自己都好大權，因為可以隨時cut人。試過有一次有位好可愛、把聲高八度嘅女仔打電話入嚟，好開心話終於打通電話，佢一路講，講晒全班同學嘅名，跟住佢話『Vivian喺唔喺度呀……我X你XX呀！』估唔到佢真係一秒講晒4個字，第二日當然俾人鬧啦。」</p><p>諗計撮合曾梁</p><p>彭浩翔講到中學時扮文青追女仔，佢話：「用盡方法投稿去專欄，攝廿蚊紙試過、用公文袋又試過，務求sale到佢哋用我篇稿，做到最起眼，果然佢哋用我篇稿。」佢借呢啲古仔帶出唔同類型嘅行銷手法。吳繼業話當初構思《矛盾》嗰陣，用波蘭呢處地方打動曾鈺成同梁國雄一齊去。<br>撰文：馮仁昭</p></body></html>