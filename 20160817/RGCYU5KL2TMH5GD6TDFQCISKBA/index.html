<html><header><meta charset="utf-8"><title>隔牆有耳：柯創盛間U究竟喺邊？ - 李八方</title></header><body><h1>隔牆有耳：<br>柯創盛間U究竟喺邊？ - 李八方</h1><p>民建聯九龍東候選人柯創盛嘅碩士學歷受質疑，早前八方同事問過佢，佢點都講唔出喺邊間大學讀碩士，柯之後以電郵回覆，話自己透過一間叫「Raffles Academy-World Education Council」嘅學校修讀Nottingham Trent University（英國諾丁漢特倫特大學）嘅工商管理碩士課程，又喺fb拍片出示證書。<br>但八方喺網上搵咗好耐，都見唔到一間叫「Raffles Academy」嘅學校，只有一間位於杜拜、主要取錄中小學生嘅「Raffles World Academy」。八方同事多次致電柯但冇回覆，佢選舉代理人林亨利就拒絕提供柯嘅畢業證書副本，又話「Raffles Academy」應該喺新加坡。該區其他參選名單，請參閱本報立會選戰網站 http://hk.apple.nextmedia.com/legco2016/region 。</p></body></html>