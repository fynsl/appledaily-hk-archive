<html><header><meta charset="utf-8"><title>「雖然着灰色　一樣咁出色」　李慧詩盼組隊再戰奧運</title></header><body><h1>「雖然着灰色　一樣咁出色」　<br>李慧詩盼組隊再戰奧運</h1><p>【《蘋果》記者徐嘉華里約直擊】<br>香港「牛下女車神」李慧詩（Sarah）承受腿傷皮肉之痛，經歷失落獎牌之苦，連日比賽後身心俱疲。賽後她展望將來，談到4年後的東京奧運，29歲的李慧詩最希望有師妹接班，與她攜手征戰，合力爭金。哭過、痛過、笑過，在爭先賽取得第6名的翌日，李慧詩看起來精神不錯，晚上便啟程返港，大軍先飛杜拜，再轉飛廣州，預計周六乘直通車返港。</p><p>爭先賽8強不敵禾高，Sarah承認受早前凱林賽炒車影響：「傷口會扯住痛，瞓覺都痛醒。瞓得唔好其實我掌握到，之前就算瞓得唔好都要練，呢幾日表現算OK，但今次對手比較強，我個腦又唔係幾用到，所以就咁囉。」<br>Sarah家姐賽前叮囑，賽後接受香港傳媒訪問時，要像歌星黎明一樣以金句紀念今程奧運，Sarah最初構思是：「雖然我着灰色，但我代表香港」，之後在領隊教路下修改為：「雖然着灰色，但一樣咁出色。」</p><p>為衝里奧 4年沒放大假
</p><p>過去4年為衝里奧，未放過大假的Sarah，獲教練沈金康答應放3個月假，不過這3個月仍要保持輕量訓練，下月還要到東京出戰日本凱林賽，這個比賽是首次加入女子組。當然，明年4月香港首次舉辦世界場地錦標賽，Sarah希望在香港車迷面前證明自己：「好多謝大家一直留意香港單車隊，有時我會驚輸咗比賽後，其他人會點睇，好彩到呢刻嘅回應都好正面，多謝大家支持，我會繼續努力。」<br>說到4年後的東京奧運，Sarah沉澱一天後表示，東京鄰近香港，到那裏參加奧運也不錯：「其實我最想組隊參加團體爭先賽（兩人一隊），因為一個人拼搏其實好艱難。」問她可有心水人選，Sarah又搞笑起來：「未有呀，或者等我做教練啦！」她認為能否參加團體賽好講機遇，像荷蘭隊都是近年才物色選手參加，今屆爭先團體賽最終得第5。<br></p><p>「贏唔到係有啲失望同落空」
</p><p>過去4年，大家都看到Sarah的辛勤，原來她也有懷疑自己的日子：「最重要係心理同精神，為咗一件好想得到嘅嘢而盡力，有時都覺得自己已經開咗turbo，都仲係好攰，覺得係咪已經冇可能去到盡呀。但都撐過去啦，中間係得着好多。不過嚟到呢度（里約奧運）係想贏嘅，但係贏唔到係有啲失望同落空。」<br>本月6日抵埗，到18日凌晨（周四）離開，里約熱內盧給Sarah未必是美好回憶，但努力過也值得回味。回到香港，就盡情玩吧！長洲張保仔、沙田車公廟、迪士尼樂園、挪亞方舟、海洋公園，這個放下單車的「灰姑娘」真的要大玩一次，然後再為未來的路再拼盡。<br>至於擊敗爭先賽八強擊敗李慧詩的德國女警禾高，順利殺入周三凌晨上演的決賽，面對英國車手占姆絲，她輕鬆以直落兩場勝出，拿下這面奧運金牌；季軍戰方面，英國車手瑪珍亦以直落兩場勝新鮮出爐凱林賽金牌的荷蘭車手禮莉，獲得了一面銅牌。</p></body></html>