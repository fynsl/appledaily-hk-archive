<html><header><meta charset="utf-8"><title>師奶仔　90後少女　聯署聲援</title></header><body><h1>師奶仔　90後少女　聯署聲援</h1><p>【本報訊】小店被逼遷，社區瓦解、摧毀街坊情，商場僅餘連鎖集團。大埔運頭塘邨有居民自發成立「運頭塘互助支援組」，向街坊派傳單，又發起簽名行動，要求新投資者保留6間街坊小店，反對無理逼遷。</p><p>轟不平等租約過份</p><p>支援組發起人之一蔡咏梅是典型師奶仔，一對子女更是文具店熟客，她去年底區議會選舉以素人身份參選大埔墟選區，單挑民建聯現任區議員李國英；雖最終落敗，但她關心社區的心不滅。運頭塘邨商場小店被逼遷，身為街坊的她，最不滿業主與租戶簽署的不平等合約。<br>翻查商場租戶與領展及新業主簽訂的租約，其中一條條款列明，只要業主決定出售、重建、翻新物業等，只須給予租客不少於6個月通知，便可終止合約。她說：「點解要企出嚟？我睇唔過眼、好過份囉……業主畀半年通知就要佢哋走，成件事好唔公義。」<br>蔡咏梅表示，她與商場小店的老闆關係如朋友一樣，「我嗰女自識行就落嚟商場，𠵱家仔女都讀中學，我真係唔想第時買文具只可以去大書店、商場，我都想有多啲選擇」。<br>同樣是支援組成員的90後少女Agnes稱，「細個放學就落嚟逛，儲埋儲埋啲利是錢買筆袋，老闆呢度仲有好多款擦膠，買返去就同人鬥新、鬥多」。20多歲的她首次落手落腳參與策劃、簽名運動，「唔想見到社區變成咁，想幫到手」。<br>■記者譚靜雯</p></body></html>