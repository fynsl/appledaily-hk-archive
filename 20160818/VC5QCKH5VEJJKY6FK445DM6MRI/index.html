<html><header><meta charset="utf-8"><title>九龍塘豪宅　管理費每月1.2萬</title></header><body><h1>九龍塘豪宅　管理費每月1.2萬</h1><p>陳氏家族持有，興勝（896）銷售的的九龍塘嘉林邊道11號The Grampian昨日開放一個連裝修現樓單位畀傳媒參觀。1樓A室，四房四套連儲物間及廁間隔，實用面積2,077方呎，樓底大約11呎半。<br><br>發展商話，呢個單位大廳有成620方呎，已經大過元朗Grand Yoho啲普通三房單位，至於啲套房最細果間都有190方呎，追得上近排啲新盤開放式劏房。<br><br>記者現場度呎，就算唔計套廁，啲細睡房都至少有大約130呎，工人房亦唔太失禮，有8呎半乘5呎。由於4間睡房都側晒一邊，自然出現長走廊，長逾34呎，闊約3呎。<br><br>呢個單位未正式拎出黎賣，第時管理由第一太平負責，管理費每呎5.9元，以呢個單位實用面積計，每個月管理費12,254元，同香港人月入中位數差唔多。</p></body></html>