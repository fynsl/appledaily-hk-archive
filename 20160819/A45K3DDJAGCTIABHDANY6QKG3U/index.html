<html><header><meta charset="utf-8"><title>老公陳子聰腸胃病好轉超儀展笑容 「安心晒」</title></header><body><h1>老公陳子聰腸胃病好轉<br>超儀展笑容 「安心晒」</h1><p>何超儀老公陳子聰早前腹脹兼暴瘦，傳出因肝問題秘密入港安醫院，惟最近已轉到瑪麗醫院留醫。據本報收到最新消息，其實陳子聰是腸問題入院，日前已做腸胃手術，且精神狀況不錯，現在可吃流質食物，超儀終於放下心頭大石，昨日到醫院探老公時露出笑容，並在微博透露老公因腸胃不適需住院治理。</p><p>為老公下廚</p><p>昨午約12時，超儀在外籍保鑣陪同下現身瑪麗醫院，化行妝的她明顯有心理準備面對傳媒，滿面笑容說：「冇事㗎，唔使擔心，冇乜嘢，好番，已經治療好咗，𠵱家休養緊，畀啲空間佢休息吓。」問到子聰幾時出院？她說：「未講，畀啲時間佢療養吓，我𠵱家攞嚟畀佢食。」<br>超儀坦言已停工照顧老公：「𠵱家安心晒，所以大家都放心。」問到子聰有否做手術？她沒正面回應：「冇事啦，休養緊。」約個多小時後，超儀笑着離去，她說：「佢（陳子聰）幾好胃口，精神好多，好番好多，返去要研究吓煮乜嘢食，佢好開胃，又有笑，佢𠵱家最想食嘢。」</p><p>提早去探病</p><p>大約下午5時45分，超儀跟外籍保鑣在深切治療部門外等候，因探病時間為6時，超儀戴口罩篤手機等夠鐘，保鑣見到傳媒即攔阻，超儀提早5分鐘進入病房，保鑣則在門外把守。<br>此外，好友徐濠縈昨在銅鑼灣出席活動，她說：「做朋友嘅有時間都會探，精神上支持吓，佢身體OK，放心啦，其實超儀都要照顧吓囉，我哋全部一齊瘦呀。」有傳阿徐老公陳奕迅介紹肝臟移植專家盧寵茂給子聰，阿徐說：「等超儀答啦，我哋作為側邊人唔答咁多，𠵱家情況好番好多，希望佢快啲好番，等佢出嚟。」<br>採訪：馬建華、羅慧敏<br>攝影：陳志嵐</p></body></html>