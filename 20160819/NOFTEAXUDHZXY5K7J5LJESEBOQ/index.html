<html><header><meta charset="utf-8"><title>智叔親見盧校長　比賽贏尊重</title></header><body><h1>智叔親見盧校長　比賽贏尊重</h1><p>廖啟智在電影《點五步》飾演當年創立沙燕隊、打贏日本少棒的盧校長，早前智叔跟盧校長真身在香港仔一中學接受訪問，智叔為本報擔任客席主持。對於近年為人詬病的教育制度及怪獸家長的出現，一生從事教育工作的盧校長都覺得惋惜，他說：「現今基礎教育太側重補課，變成讀書機器，我做校長時講明學生唔可以成為讀書機器，一定至少要識一體一藝，畀佢哋開心啲。」他更透露當年放中秋節假時，特別叮囑老師不要給過量功課：「我話你畀當日功課好嘞，唔好放假畀雙倍，因為啲學生要賞月。」<br>盧校長回想起當年，最初被日本少棒的教練白眼，他說：「開頭我哋打親都輸，對方嘅日本教練睇唔起我哋，招呼都冇同我打。直到我哋贏咗冠軍，佢走嚟叫我『盧生』仲同我握手，贏咗比賽仲贏埋尊重。」</p></body></html>