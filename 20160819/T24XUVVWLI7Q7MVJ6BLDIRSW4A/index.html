<html><header><meta charset="utf-8"><title>女神tea time：買科技股贏在開通前！ - Fifi</title></header><body><h1>女神tea time：<br>買科技股贏在開通前！ - Fifi</h1><p>深港通公佈後，恒指再創九個月新高，升得最靚嘅騰訊（700）再創新高，市值仲打低阿里巴巴！咁已話咗畀大家聽，呢期個炒作主題係科技股！<br>聯想（992）截至6月底止首季業績非常之好，盈利大增64%至1.73億美金，好過市場預期，呢樣已顯示公司重組做到嘢，基本因素好！<br>好啦，咁你會問，股價由上年4月13.83元碌落嚟，插到6月最低4.285元，見底未先？講真由高空下墜，相差達七成，相信大部份基金已經打晒靶。喺靚業績支持下，就算有淡倉呢個時候都要填補番。<br>大家另外要留意係，公司過去大跌，係因為唔buy佢收購Motorola，覺得手機市場係蘋果同三星嘅天下，有排都未到Motorola，於是大家對聯想睇法係「冇啦冇啦」。不過就算手機唔work，都唔代表佢升唔起。睇番2012年Nokia股價曾打到去最低1.2827歐元，但𠵱家市場形勢冇變，Nokia股價已升三倍去到5歐元。除此之外，聯想9月將會推出全球首部AR手機，喺Pokémon GO嘅成功下，聯想當堂多一個超強賣點。所以係時候買入博真正轉勢！<br>另一隻大家要望多兩眼科技股係酷派（2369），隻股已被納入深港通南下買入名單。首先呢間係一間深圳企業，第二樂視係大股東。由於酷派由於有超強有知名度，單係呢兩樣已贏在深港開通前。而喺炒作手機科技股嘅大前提下，呢隻相信會受著目！<br><br>Fifi<br> http://fb.com/lovefrystock <br>本欄逢周五刊出</p></body></html>