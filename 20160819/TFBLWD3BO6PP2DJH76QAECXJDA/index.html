<html><header><meta charset="utf-8"><title>樂香園：證監動了誰的乳酪？ - 密西比</title></header><body><h1>樂香園：證監動了誰的乳酪？ - 密西比</h1><p>日前刊登《上市改革好戲在後頭》一文，有熟知市場情況的朋友來電，指今次證監會所謂就「上市審核工作進行諮詢」，骨子裏就是奪權，要從港交所（388）及操盤人士拿回上市審批權，所以才惹來如此龐大的市場人士反噬力量，更不諱言，從未見市場有如此激烈反彈。<br>他說：「上次市場同監管當局對決，就要數2008年董事禁售期，當時係大孖沙對港交所，今次係操盤人士對證監……同上次比，今次激烈好多，可能同媒體碎片化有關，但相信最大原因，係今次涉及層面確實廣泛咗好多，除咗計劃上市發財嘅公司，仲有幫佢哋上市嘅人，同埋藉此搵食嘅人，人數多好多。」<br>人多、反對聲音多，證監最後會跪低？友人指「咁又未必」。他說：「同上次比，今次反對嘅可以話只係二、三線人士，量多但影響力細，證監唔一定輸，亦因反對勢力唔係着西裝大孖沙，所以所謂嘅理據，根本就係將件事掉轉嚟講，邊有監管當局要確保賊仔唔失業㗎？好反智。暫時都係證監個勢好啲。」<br>弄到如斯田地，只有怪「有人做得太盡」。亢龍有悔，盈不可久。<br><br>密西比</p></body></html>