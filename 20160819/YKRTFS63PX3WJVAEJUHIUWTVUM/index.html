<html><header><meta charset="utf-8"><title>薈朗首批即日沽清　大手客掃3伙</title></header><body><h1>薈朗首批即日沽清　大手客掃3伙</h1><p>【本報訊】深港通落實後首個開賣新盤──宏安地產（1243）牽頭的馬鞍山薈朗，昨日推出首批260伙，由朝早賣到深夜，截至11時為止沽約260伙，即沽清可售單位，暫未受Grand Yoho開價影響。當中不乏大手客出擊，最多連掃3伙，每組均涉資約千萬元，一切以一手銷監局公佈為準。<br>薈朗累收超過3,600票，超額認購近13倍，平均14名準買家爭購1伙。有不少買家是昨早提前已經到售樓處等候登記，去到黃昏甚至晚上先由售樓處行出來，為層樓搞足大半日。綜合市場消息，截至昨晚11時，約有260伙獲認購，即沽清貨源。<br>發展商昨日大致分三組揀樓，首先是早上供認購全層13伙指明單位買家（Super A組）揀樓，現場所見，無豪客登記，發展商及後證實此時段未有任何成交。至於第二組別揀樓人士，名為A組登記人士，是供認購兩個單位以上，但不能多於6個單位的買家揀樓，於正午12時開始登記及揀樓。市傳最終有超過120伙單位獲認購，已經差不多等同可售貨量的一半。當中不乏大手客動用過千萬元連掃3伙，市傳約有5組。</p><p>投資客比例近半</p><p>美聯物業住宅部行政總裁布少明昨表示，有一組同區用家連買3伙，包括2伙開放式戶及1伙一房戶，準備作自住及協助子女上車，共涉資逾1,000萬元。他同時指出，項目的買家中，用家及投資客比例各佔約一半，投資者比例較高的原因，是因為預計項目呎租有可能達50元，租金回報可達4厘，故受到投資客追捧。<br>至於由黃昏6時開始，才到購買1伙的散客組登記，而且是分5批進行登記。在售樓處現場所見，下午5時前已經有準買家到場，登記程序開始前，排隊人龍由酒店排到出柯士甸道，估計人潮最高峯有大約300人。至晚上8時左右，仍有大批較後籌嘅買家，堅持排隊等入售樓處碰運氣。</p><p>【買家心聲】</p><p>貌似內地演員葛優的郭生，約以600萬元買兩間200幾呎單位，「我冇話抵呀，當投資啫，租得出就算。5年後、10年後始終會升，擺響銀行度冇乜利息。」 </p><p>從事旅遊的羅生指，花約千萬掃了3間開放式單位，問及為何於此樓盤大手掃貨，他霸氣回應：「覺得啱價咪買囉！買嘢唔使諗咁多。」 </p></body></html>