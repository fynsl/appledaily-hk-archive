<html><header><meta charset="utf-8"><title>向華光設靈　展威：父無憾一生</title></header><body><h1>向華光設靈　展威：父無憾一生</h1><p>中國星老闆向華強的五哥向華光上月19日因病去世，終年74歲。其家人昨日在紅磡世界殯儀館為他設靈，喪禮以基督教儀式舉行。<br>向華光的兩位兒子展威、展邦一早已到場打點，並接受傳媒訪問，展威表示：「媽咪過咗頭嗰段日子，都正常生活，心情平復，我哋會照顧媽咪。」問到亡父有甚麼遺願，他表示：「冇乜特別，走得好安詳，佢都無憾一生。」問到父親有甚麼遺訓，他表示：「佢教我哋與人為善，知足常樂。」</p><p>作為弟弟的向華強與太太陳嵐於晚上7時抵達，提到五嫂心情，向太表示：「因為前年2月開始昏迷，都18個月冇醒過，大家有心理準備，唔係突然間。」提到難忘事，她表示：「知佢以前係教書，好好人，未昏迷前已經用咪擺喺喉嚨講嘢。」對於夫婿幫手醫療費，向太表示：「我老公就係咁嘅人，幫到一定幫，同一個阿媽，佢係大哥，醫生都係我哋朋友介紹，我哋幫到嘅係錢。」<br>採訪：盧妹<br>攝影：沈健程</p></body></html>