<html><header><meta charset="utf-8"><title>Hidy練拳備戰G-1囡囡探班笑騎騎 </title></header><body><h1>Hidy練拳備戰G-1<br>囡囡探班笑騎騎 </h1><p>【ViuTV發圍】免費電視ViuTV今年中開台時播出真人騷《G-1格鬥會》成功造勢，ViuTV將為拳館製作番外篇，10月比賽。《G-1》參賽者中，勝出女拳王唐紫睿（Hazel）、鄧洢玲（阿旦）、黎美言、鄧穎芝和龍小菌先後卻步，暫時只有郭思琳肯再出戰，製作單位於是決定找一個新女與袁嘉敏出賽，並有意再游說阿旦參賽，與袁嘉敏來個終極大戰。</p><p>等安排鬥嘉敏</p><p>最新消息是袁嘉敏不會上陣，真正落場只有模媽余曉彤（Hidy）、郭思琳和新女，有傳新女是兒童節目《快樂童盟》主持Charlene。據知打算先安排Hidy與新女對打，勝出者再向郭思琳挑機。問到阿旦為何不跟袁嘉敏打MMA，阿旦昨在電話中說：「咁我又唔知喎，等公司安排。」<br>這次番外篇只有兩集，ViuTV公關部王小姐昨否認電視台慳皮：「呢個絕對唔係《G-1格鬥會》嘅season 2，只係一個挑戰賽，由拳館主辦，ViuTV製作成兩集節目，希望呢個挑戰賽發掘更多新面孔。Season 2在2017年先會同大家見面，到時會有更多人參與，絕對唔係製作成本cut！」</p><p>打到師父爆缸</p><p>積極備戰的Hidy幾乎天天狂操，日前在facebook貼出打爆師父嘴唇相，並留言：「呢段操拳日子裏面，感到最自豪的事，師父教到徒弟打到師父爆缸。」Hidy沉迷練拳，她的消防員老公Willian日前帶同9個月大囡囡劉頴依（Willa）去拳館探班，Hidy昨日回應：「囡囡見我起飛腳，佢笑到卡卡聲。」<br>採訪：楊定、魯吉</p></body></html>