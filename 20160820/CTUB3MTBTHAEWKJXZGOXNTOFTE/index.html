<html><header><meta charset="utf-8"><title>巨胸黃翠如手損奇瘀　公開徵男友「呵」</title></header><body><h1>巨胸黃翠如手損奇瘀　公開徵男友「呵」</h1><p>18歲巨胸翠如鄧月平(Larine)，喺今屆ViuTV嘅選美真人騷，年紀最細，但上圍最大，屬於頂頭大熱嘅佢，經常喺ig貼食物相，唔難估，呢排巨胸翠如磅數確有上升危機，為咗keep住個身形，近日佢狂打拳又跳舞，結果搞到手損腳瘀，十足梅花腳咁樣！<br><br>巨胸翠如日前就貼咗自己去旺角新世紀嘅大食代食飯，留言話有人問佢收幾點兼叫佢睇袋，搞到佢都開始懷疑自己係咪餐廳職員，不過最重要係佢之後呢句：「好想有個男朋友！」、「好想有個男朋友！」、「好想有個男朋友，我可以所有嘢食一啖然後佢幫我清晒！」——重要嘅說話梗係要講3次。<br><br>巨胸翠如貼完呢句「好想有個男朋友！」，即刻引嚟唔少網民求「男友」一職，「筍工」喎！梗係多人爭啦！</p></body></html>