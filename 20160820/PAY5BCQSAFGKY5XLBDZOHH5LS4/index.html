<html><header><meta charset="utf-8"><title>何韻詩出計　杜絕黃牛黨</title></header><body><h1>何韻詩出計　杜絕黃牛黨</h1><p>何韻詩由10月7日開始一連4日，於紅館舉行名為《Dear Friend》的個人演唱會，今次採取了「集體贊助」形式這個新方法，內部認購反應很好。據知黃牛黨已經開始行動，而一向最憎炒黃牛的阿詩昨日在facebook發出兩段文，叫人不要買賣黃牛。<br>阿詩引用了《公眾娛樂場所條例》（香港法例第172章）第6條，指「超過該東主、管理人或籌辦人就活動所定的款額的票價，售賣或要約出售該等門票或門券」即屬犯罪。她更提醒想買黃牛票的歌迷，「千個萬個唔好幫襯黃牛，我哋會嚴密監控一切售賣黃牛活動（亦歡迎大家舉報），一經證實係炒賣活動，會void了該門票，閣下如果購買了，有可能入唔到場。」</p><p>Fans主動放蛇
</p><p>阿詩透過助手回應，表示不希望有人買賣黃牛：「好多fans都好主動報料，佢哋仲主動自發幫我哋放蛇去捉黃牛黨。」她更指一經發現黃牛票，不會作任何賠償：「其實麥當娜演唱會都好似試過，其實8月26日會有正式門票發售，我哋都留咗多過5成門票，同埋仲有A行（第一行）嘅飛賣。」<br>採訪：李森</p></body></html>