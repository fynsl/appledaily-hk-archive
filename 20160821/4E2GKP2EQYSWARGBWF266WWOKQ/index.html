<html><header><meta charset="utf-8"><title>【夜機攻略】晨早機東京返港　慳錢唔住酒店去邊好？</title></header><body><h1>【夜機攻略】晨早機東京返港　慳錢唔住酒店去邊好？</h1><p>搭廉航，時間預咗唔靚。不過比起凌晨機，更怕晨早機。好似熱門的東京航線，朝早6點、8點都有返港航班。唔想嘥錢住酒店，究竟去邊好？</p><p>情況1： 早上6點35分航班（成田機場返港）</p><p>以6點35分由羽田返港的航班為例，時間太早，連去機場的鐵路未開，搭的士去機場最少要8000日圓。而通宵巴士就只得新宿、涉谷、池袋、銀座幾個點有站，大約要等到3點45分，才有車出發往機場。與其等運到，坊間不少人提議去漫畫Cafe或唱K，其實除此之外，還可以考慮以下活動：<br><br>A) 浸錢湯<br>在新宿、淺草、秋業原都有不少是24小時營業的錢湯。雖然會收深夜附加費，但計落都只是3,000日圓（$233）左右。比如淺草Rox的まつり湯，總共有11個湯池，另外仲有按摩椅、遊戲室、餐廳。玩到倦，仲有床位讓你瞓覺，不過要先網上預約，由5,400日圓起（$420），唔多化算。<br><br>淺草Roxまつり湯<br>地址：東京都台東區淺草1-25-15 ROX商場7樓<br>電話：+81（0）3 3836 7878<br>網址：www.matsuri-yu.com<br>交通：乘東京地下鐵銀座綫至田原町站，步行5分鐘<br><br>B) 住居酒屋 x Hostel<br>愛好杯中物，但又怕「瞓過龍」，淺草這間青年旅舍，就將居酒屋與hostel結合，提日本各縣共30多款清酒，配搭串燒、鍋物。飲飽食醉，上面有床位以及私人房，只是由3,000日圓（$233）起。<br><br>Bunka Hostel<br>地址：東京都台東區淺草1-13-5<br>電話：+81（0）3 5806 3444<br>facebook：Bunka Hostel Tokyo<br>交通：乘東京地下鐵銀座綫至淺草站，步行5分鐘</p><p>情況2： 早上8點45分航班（羽田機場返港）</p><p>C) 去築地市場<br>相比之下，於成田機場搭8點45分機返港的，時間就較為充裕。我們就試過去築地排隊食壽司不過一定要排頭，看準壽司店於早上5時開門，半個小時內吃完，接上剛開通的地下鐵，到上野轉京成電鐵往機場。不過市場11月搬遷之後，就未必這麼方便了。<br><br>築地市場<br>地址：中央區築地5-2-1築地市場<br>交通：乘地下鐵大江戶綫至築地市場站，步行3分鐘</p><p>情況3：我點都要瞓覺！</p><p>D) 住機場膠囊酒店<br>假如你都是不想那麼辛苦，是堅決要瞓分子，其實東京兩個機場，都有膠囊酒店。早一晚去到入住，成田9 Hours由4,900日圓起（$381）、羽田First Cabin則由5,000日圓起（$388），比外面住酒店平一半。<br><br>9 Hours成田T2<br>位置：成田機場T2（停車場樓B1）<br><br>First Cabin羽田機場T1<br>位置：羽田機場T1（1F抵達層）<br><br>記者：甄俊宇</p></body></html>