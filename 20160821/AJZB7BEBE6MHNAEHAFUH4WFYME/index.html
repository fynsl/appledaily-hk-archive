<html><header><meta charset="utf-8"><title>【被彈戲屎】陳凱琳浮誇欠層次</title></header><body><h1>【被彈戲屎】陳凱琳浮誇欠層次</h1><p>近年無綫好多演員都被網民彈「戲屎」，前晚洪永城拍一場回頭笑戲，都要NG近8、9次，但「戲屎」又豈止洪永城一個呢？</p><p>陳凱琳</p><p>陳凱琳在去年播出《張保仔》的半桶水演技被網民狂插表情浮誇、冇層次、冇深度、超高音尖叫，連前輩黃秋生都忍不住出口批評。</p><p>李思捷</p><p>李思捷多年來被網民彈演技得一個樣，只靠浮誇演技，就連上年播映的《今晚睇李》主持技巧，都被網友勁彈，認真慘情。</p><p>黃翠如</p><p>黃翠如近年參與多部劇集，包括《師奶MADAM》、《師父．明白了》等，不過網民有彈冇讚，指她將對白逐個字讀出來，全冇感情。</p><p>蔡思貝</p><p>蔡思貝於《衝線》、《純熟意外》等擔正做女一，但演技被評麻麻，不論劇情不論角色，都只得一個表情。</p></body></html>