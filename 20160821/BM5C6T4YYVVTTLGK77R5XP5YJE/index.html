<html><header><meta charset="utf-8"><title>【一周必看】森美留鬚似羅樂林：一日死五次都唔掂</title></header><body><h1>【一周必看】<br>森美留鬚似羅樂林：一日死五次都唔掂</h1><p>藝人喺圈中打滾多年，歲月催人老……即使係當年嘅「小鮮肉」，難免留下少許歲月痕跡，好多人想知藝人步入中年似邊個，42歲森美近日留鬚，增添幾份男人味，森美日前喺facebook貼出自拍相，寫道：「我支持林丹，所以留鬚，佢哋話我係支持，劉丹!」講自己個樣似劉丹，不過，唔少網民都覺得佢似67歲羅樂林，無論神情同輪廓都係似羅樂林多啲!<br> <br>事後，森美都喺網上留言：「Haha…似呀!今次一日死五次都唔掂!」有網民稱「原來係羅樂林，我仲以為係森美」、「連個眼神都似，唔知全盛時期嘅森美一日可以死幾多次」、「我又諗起後生嘅麥長青似林峯…」、「羅樂林靚仔好多」及「真心覺得羅樂林靚仔，假假哋做過楊過」，羅樂林曾於1976年《神鵰俠侶》演楊過，當年仲有李通明做「小龍女」，米雪演俏黃蓉。<br> <br>未知森美老咗會唔會似前輩羅樂林咁有型!?</p></body></html>