<html><header><meta charset="utf-8"><title>張繼聰騰雞見阿諾</title></header><body><h1>張繼聰騰雞見阿諾</h1><p>專程來港為「阿諾國際體育節（亞洲站）2016」揭幕的荷李活影星阿諾舒華辛力加（Arnold Schwarzenegger），昨日到亞博主持揭幕禮，親自替醒獅點睛，又呼籲每日運動及希望將健身文化推廣到亞洲。阿諾在半百保安護送下巡視場館，由於人數眾多，所到之處都引起一陣混亂，其後他去到張繼聰有份代言的健身攤位，更和阿聰握手合照兼輕拍心口。<br>阿聰事後說：「阿諾問我係咪好出名，所以有咁多傳媒影相，我話係代言人兼演員，佢叫我繼續努力，我知意思係努力做gym，但我當係叫埋我努力做戲。」阿聰又大讚阿諾友善：「自己都算見過世面，但知道阿諾就快嚟到時，都有啲緊張，要同自己講鎮定唔好面青，唔好失禮。」<br>採訪：曹家誠<br>攝影：陳俊強</p></body></html>