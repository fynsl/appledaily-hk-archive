<html><header><meta charset="utf-8"><title>文頌嫻懶理被指欠債</title></header><body><h1>文頌嫻懶理被指欠債</h1><p>文頌嫻於2012年陀住B女嫁商人李梓慎（Jason），之後淡出娛樂圈做少奶奶。前日是囡囡Jamie 4歲生日，文頌嫻一班好姊妹湯盈盈、姚樂怡、鍾麗淇、周家蔚等帶埋仔女出席生日派對，仍是單身的佘詩曼展現母愛，攬住Jamie和洪天明細仔景晞一齊影相，即被網民催婚。文頌嫻冧爆留言：「Happy Birthday to Jamie，感謝每一位朋友的到來，祝我的甜心永遠幸福快樂！」<br></p><p>文頌嫻昨日在電話中表示有兩個驚喜，她說：「阿佘同天明原本話唔喺香港嚟唔到，最後趕到；加上原本落雨游唔到水，最後又得，小朋友可以玩多次水。」早前有報道指Jason被人貼大字報追債，文頌嫻表示不會為無中生有報道而影響心情。<br>採訪：嵐山</p></body></html>