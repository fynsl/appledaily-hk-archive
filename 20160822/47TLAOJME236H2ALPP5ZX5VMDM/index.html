<html><header><meta charset="utf-8"><title>「新加坡幸福過香港」Race搞賣樓App No.1開心逃出娛圈</title></header><body><h1>「新加坡幸福過香港」<br>Race搞賣樓App No.1<br>開心逃出娛圈</h1><p>下月踏入34歲的前組合2R成員黃婉佩（Race），逃離娛樂圈五年後轉做女強人，有份投資八位數字的新加坡賣樓App登上當地IOS「Lifestyle」榜首，坦言新加坡因為有政府屋，當地人比香港人幸福好多！而曾被爆是人妻的她，雖然離婚後又跟向佐分手，原來現已秘戀新加坡男友，Race希望工作和愛情都順利，甜笑說：「咁我就非常之幸福嘞！」</p><p>前女子組合2R由馬來西亞出世的索爆姊妹黃婉君（Rosanne）及黃婉佩（Race）組成，02年兩人被星探發掘來港發展，雖然兩姊妹樣靚身材正，可惜紅不起來，09年Rosanne嫁牙醫後專心做人妻，Race亦於五年前銷聲匿迹娛樂圈，轉而投身金融工作，三年前返回成長地新加坡，之後開設房地產中介公司，去年3月籌備搞賣樓App「OhMyHome」，跟友人合資八位數港幣，今年5月在新加坡的IOS上架，上周五榮登Lifestyle榜首，成功轉型做女強人。</p><p>有拖拍好幸福</p><p>Race和妹妹Rhonda負責主打的賣樓App，用了大家姐Rosanne的一家三口合照做封面，身在新加坡的Race前日接受本報電話訪問：「由零開始，每個細節都要小心去做。」OhMyHome是個免費平台，幫助住政府屋的人放售或出租，Race希望將App推廣到香港等地方，不過要在當地搵到合作夥伴再決定。<br><br>事業得志的Race，感情方面亦春風得意，雖然09年跟向華強兒子向佐熱戀時，被爆原來04年已秘嫁新加坡商人陳靖諧，之後Race跟前夫斬纜離婚，可惜跟向佐的戀情亦無疾而終；事隔數年，Race原來已覓得第二春，問到現在有否拍拖？Race大方坦承：「𠵱家我有拍拖呀，感情穩定，係個新加坡嘅男朋友，𠵱家生活開心呀，希望感情一切順利，工作又順利，咁我就非常之幸福啦。」</p><p>「唔會返去唱歌」</p><p>至於有否懷念之前在娛樂圈的日子，Race坦言：「𠵱家喺新加坡有時會諗起，但因為我想學其他嘢決定離開娛樂圈，所以唔會返去唱歌嘞，我唔係話要做女強人，因為開始咗呢個App，一定要好畀心機，希望可以成功，如果分時間做其他嘢唔係咁好。」<br>採訪：皓騫</p></body></html>