<html><header><meta charset="utf-8"><title>【馮仁昭四圍超】馮允謙自認錫女友</title></header><body><h1>【馮仁昭四圍超】馮允謙自認錫女友</h1><p>馮允謙噚日出席梨木樹商場活動，佢話自己好鍾意做商場工作，就算戶外都無所謂：「因為我好鍾意運動，𠵱家都練緊跑步，計劃10月參加半馬拉松賽。」早排佢就被人影到同曾若華（Jude）去睇騷，仲一杯嘢兩份飲，佢話：「我哋仲係好朋友啫，無可能嘅，我有女朋友，𠵱家拍得好好。女友唔識Jude，但佢畀好大自由度我，所以我都好錫佢。」<br>撰文：馮仁昭</p></body></html>