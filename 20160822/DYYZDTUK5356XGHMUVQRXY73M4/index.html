<html><header><meta charset="utf-8"><title>隔牆有耳：游BB：同社民連理念好相似 - 李八方</title></header><body><h1>隔牆有耳：<br>游BB：同社民連理念好相似 - 李八方</h1><p>毛記電視搞咗個立法會選舉論壇，邀請候選人着返校服變身小學雞，喺課室同對手交流。其中九龍西社民連吳文遠就喺主場時間搵嚟青年新政游蕙禎促膝長談。</p><p>大將軍驚佢被欺凌</p><p>文遠大將軍問四眼學生妹游BB，其實青政喺街頭或議會上有幾激？同其他激進抗爭團體有乜唔同？好pure嘅游BB就話嘞：「我其實一直都覺得呢，本土派唔係激進嘅，我哋只係攞返我哋應該要有嘅嘢，同你哋社民連嘅理念其實係好相似……」<br>聽落似乎冇乜分別嘅？文遠大將軍雖然對游BB呢番說話有啲保留，但就話好欣慰對方咁「敢言」，反而擔心游BB講完呢番說話後，會唔會俾本土學會嘅負責老師罰留堂？或者會俾其他本土學會同學欺凌？呢位男同學，好細心吓喎！該區其他參選名單，請參閱本報立會選戰網站 http://hk.apple.nextmedia.com/legco2016/region 。</p></body></html>