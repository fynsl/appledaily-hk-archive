<html><header><meta charset="utf-8"><title>旺角餐廳機械人侍應吸客</title></header><body><h1>旺角餐廳機械人侍應吸客</h1><p>【本報訊】創科局成立大半年未見有何建樹，反而民間致力以不同途徑將科技融入生活。位於旺角砵蘭街的金旺餐廳，斥近6位數字引入兩台機械人侍應，上周起負責知客及送餐工作。老闆指機械人雖未如預期般可取代人手，但意外地成噱頭，幾日間生意急增一成半，會繼續與機械人公司合作改良功能。<br>機械人侍應身高與一般成年人相若，外表呈女性化打扮，以充電電池驅動。其中知客機械人設有螢幕顯示餐牌，會讀出內容並打招呼；送餐機械人有托盤，會沿地上鋪設的定位點移動到餐桌旁，遇到障礙物會發聲要求讓路；兩台機械人都採用真人廣東話發聲。</p><p>轉彎不穩　不能送熱飲</p><p>金旺餐廳老闆陳志明指早前於內地餐廳發現機械人侍應，「但香港未見過有」，於是決定引進香港，打算節省部份人手開支。實際應用時只有知客機械人符合預期，「要搵個人日曬雨淋企門口好辛苦好難，機械人就做到」，但送餐機械人卻有不少限制，「佢唔能夠落單，轉彎唔穩唔能夠送熱飲，到咗客人亦都要自己去拎」，無助減省人手。<br>陳稱引入機械人有意外收穫，「呢邊平時唔算好多人，但呢兩日多咗客為個機械人過嚟，生意好咗10至15%」。食客周先生指機械人送餐夠新奇，另一食客羅女士更雀躍與機械人合照，「不過唔係好有用，同埋香港地方太細會阻住」。<br>陳老闆說，今次添置兩台機械人共花近6位數字開支，開發公司有意開拓本地市場，近日特別派員到港協助改良。他透露將會改用較矮的機械人以提高轉彎穩定性，亦會研究加入輕觸式屏幕落單，「佢個樣就唔改啦，改到唔似機械人反而唔係嗰回事」。<br><br>聲稱引入該款機械人及是港澳總代理的劉小姐致電本報表示，機械人是她從內地引入，引入機械人是希望為本港飲食業添加綽頭，帶來生意，並不是想以機械人取代人手。<br>■記者佘錦洪</p></body></html>