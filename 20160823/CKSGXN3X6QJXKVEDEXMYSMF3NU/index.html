<html><header><meta charset="utf-8"><title>【馮仁昭四圍超】鍾懿12歲生日池畔開P</title></header><body><h1>【馮仁昭四圍超】<br>鍾懿12歲生日池畔開P</h1><p>鍾鎮濤同老婆范姜生嘅囡囡鍾懿，本月4日係12歲牛一，壽星女年年都獲爹哋媽咪開特別生日P，今年就係泳衣派對，鍾懿前晚喺Instagram貼咗生日相，佢約埋一班朋友開池畔派對，眾美少女着住泳衣狂歡，大晒青春無敵，相中仲見到同父異母姊姊鍾嘉晴都有出席，鍾懿仲切咗近日大熱嘅比卡超蛋糕，大家都玩得好開心。<br>撰文：馮仁昭 </p></body></html>