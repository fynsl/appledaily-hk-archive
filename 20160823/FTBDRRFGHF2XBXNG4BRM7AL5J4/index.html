<html><header><meta charset="utf-8"><title>AV產量排行榜　波多野一年拍過百部只得第五</title></header><body><h1>AV產量排行榜　波多野一年拍過百部只得第五</h1><p>日本AV女優波多野結衣近年憑住「暗黑林志玲」之名，積極開拓海外市場，雖然已經喺大中華地區站穩陣腳，但依然唔忘本繼續拍AV，而昨日出版嘅新一期雜誌《週刊Playboy》就公開咗「AV產量排行榜 Top 10」，波多野就只得第5位。<br><br>喺最新公佈嘅「AV產量排行榜 Top 10」，排第一位嘅係現年37歲嘅風間由美，佢19歲就出道以拍過2188部AV，可謂以年資取勝，第二同第三位就分別係蕾TSUBOMI同澤村麗子，分別拍過1851部及1724部AV，川上優排第四。<br><br>至於波多野就以1508部AV作品打入五強，其實上年都曾經公開過AV產量排行榜，當中三甲排名無變，去年以1340部作品排第6嘅波多野，今年就增多咗逾百部作品，將排名微升咗一級，可見即使波多野雖然已經有唔少其他工作在身，依然密密接拍AV。<br><br>而其餘入榜嘅就包括結城美紗、村上京子、濱崎里緒、大槻響同北条麻紀，呢10位登上十大位置嘅愛情動作片女星，全部都拍過超過1200部作品。</p></body></html>