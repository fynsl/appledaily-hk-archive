<html><header><meta charset="utf-8"><title>涉阻白車被網民圍插　事主反擊：無白車在場</title></header><body><h1>涉阻白車被網民圍插　事主反擊：無白車在場</h1><p>近日有人在facebook小心駕駛群組轉載一段短片，一輛白色私家車在西貢迴旋處位置停泊在救護車後面，被警員指阻塞交通，當2名警員要求男司機出示車牌及身分證時，司機說：「冇架，返差館先，返差館可能有架！」其中一名軍裝警員要求司機態度不要如此惡劣，另一警員表示：「你（司機）冷靜啲先，你宜家阻住救護車救人」。片段連結： http://bit.ly/2bOrBCK 。<br> <br>該段片長約1分15秒，題為「呢架大霸王好惡喎！教壞晒啲細路！」片中所見，有市民在旁拍下過程，司機即用粗口破口大罵，「影乜X嘢」、「X你老母」、「你影X夠未呀？」有一名小孩坐在司機位隔鄰，而相信是司機的太太則準備上車，叫該市民勿拍攝，並反拍對方兼舉高手肘，疑欲用手機擋住對方之鏡頭。<br> <br>不少網民均認為司機不對，其車輛的確阻礙救護車，亦認為司機行為教壞細路。不過，相信是司機的太太之後在fb「HK香港[真]西貢日報 - 西貢街坊交流區」群組出post上載自己拍到的片段反撃（連結： http://bit.ly/2bwFOCx ），片段中見到白車正正在私家車前方，但司機的太太否認阻礙白車救人，堅稱「當時亦沒有任何所謂白車在場」，強調「當時有好多差佬話唔可以泊車，但個個講法不同，一個叫你泊E度，一個又話唔可以泊，另一個又話泊果度落客位，即時大家因此起衝突，我去到還問阿sir可上車嗎？阿sir話可以咪開門上車時，突發拍片者衝出來咪係咁狂拍，於是我立刻掉低所有手上的東西拍他，他只是擺了頭段，如他沒有問題為何不擺足本版」。<br> <br>司機的太太指當日拍片的市民有問題，「360度沿住架車影，見我影佢再由頭影到我落尾，又跪低拍及碰到我的身體，真係佢係變態佬一名，大家係女人請小心他變態佬，我唔知佢有否癖好；同警察講都没有理會。另外昨天CID話拉唔到人我話會投訴到底」。<br> <br>網民留言：<br>Jay Love：甘大架白車！都話沒白車在場！<br>陳文傑：原本高登仔起底都要d時間！依家自己衝出嚟X！慳返起底組唔少工作<br>Carmen Li：你地唔見佢反拍人時個樣幾得戚咩？都未知自己樣衰咗<br>Tony Yeung：希望有朝一日你有屋企人要上白車時又有個仆街阻住架白車<br>Benny Wong：我又吾明點解差佬對佢咁客氣。應該即拉人拖車</p></body></html>