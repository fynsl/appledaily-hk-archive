<html><header><meta charset="utf-8"><title>香港驚現最強「左閘」　為大陸左軚車而設？</title></header><body><h1>香港驚現最強「左閘」　為大陸左軚車而設？</h1><p>香港道路左上右落，車輛以右軚為主，但近年愈來愈多人投訴不少地方車場入閘機設在入口左邊，令司機難以簡單地開車窗或門伸手拍卡。有網民在「小心駕駛」facebook群組上載一幅沙田水泉澳邨嶺泉樓車場入口位置的相片，圖中見到入閘機設在入口左邊，引起大批網民炮轟設計者冇腦、安排「強國化」配合左軚車使用。另外，其橫桿位亦十分貼近拍卡機，有網民指「部機咁近支桿，有車頭嘅車都拍唔到」，任何車的司機也要落下才可拍到卡。<br> <br>有網民指曾到過該處，過程十分狼狽，「上次落大雨(因要下車拍卡)淋到濕晒」；有人「曲線」留言建議如何應對，「要你尾入你又唔明」、「買支神棍放喺車度」。不少網民均留言指出，其實香港已有不少地方有此安排，如大埔運頭塘邨、觀塘寶珮苑、將軍澳翠林邨、九龍公園等。<br> <br>翻查資料，本報去年報道過，九龍公園、翠林邨輝林樓及彩林樓的緊急通道也有同類情況，當時管理公司回覆指由於該緊急通道路寬有限，為免影響消防車輛出入，故有關閘機須安裝於車路兩側，而該處亦有保安員為傷殘或其他有需要人士提供協助。至於管理九龍公園的康樂及文化事務署當時亦指，由於九龍公園場地限制，八達通拍卡機只能安裝於通道兩旁，以提供足夠路面寬度讓大型車輛包括消防車出入。<br> <br>網民留言：<br>Cody Lee：上次落大雨淋到濕晒<br>Kim Yeung：人地要你尾入你又唔明....<br>Lazy Chan：嶺泉樓閘口，設計果個堅冇腦<br>Stitch Wai：買技(支)神棍放係車到<br>Ben Chan：呢個設計將會有個大陸保安企係到幫你拍卡，除非唔係<br>Sfire H Siuufung：咁你想佢點？佢中間無位裝機呀大佬！<br>Yumi Ip：因為呢d樓係比內地人住，所以要配合返左軚<br>Chan Pak Cheong：部機咁近支桿，有車頭既車都拍唔到<br>Brian Tse：已回歸大陸，分分鐘好快改行車方向</p></body></html>