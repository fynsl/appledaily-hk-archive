<html><header><meta charset="utf-8"><title>70後model易keep啲？周汶錡產前產後都咁索</title></header><body><h1>70後model易keep啲？周汶錡產前產後都咁索</h1><p>70後嘅童愛玲雖然唔經唔覺已經43歲，阿仔王子毅（Kyle）都12歲，不過佢都仲keep得好好，其實唔止佢o架，同佢同期嘅70後女model有唔少已經成為人母，不過都仲係咁明艷照人，睇嚟做得model嘅，都真係天生麗質。<br><br>周汶錡 <br>42歲嘅周汶錡2012年同法籍男友Julien Lepeu結婚，去年7月仲同老公誕下愛情結晶品，囝囝雷棨宇（Jacques）出世一個月多啲，周汶錡坐完月就復出，首日復工出席活動已經修身成功，同產前完全冇分別。<br><br>歐陽妙芝<br>名模歐陽妙芝，04年同金融才俊方時俊結婚，仲先後喺05年同07年幫老公誕下兩名囝囝方玉丞和方玉亨，今年44歲嘅歐陽妙芝都仲係keep得好好，不時出席活動嘅佢行出嚟都唔似兩子之母。<br><br>李嘉慧<br>同樣都係70後嘅李嘉慧(41歲)05年同來自馬來西亞、任職金融的任偉成結婚，仲為老公生咗三位千金，大女Valerie同二女Sylvia分別今年已經9歲同7歲，而去年仲誕下細女Viola。<br><br>Ana R.<br>相對最後生嘅名模36歲嘅Ana R. 2012年底同英籍男友Brad結婚，喺去年年底仲生咗囡囡Maya，今年1月復工就已經成功修身，仲自言減咗30磅o添！都咪話唔犀利。</p></body></html>