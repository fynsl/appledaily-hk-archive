<html><header><meta charset="utf-8"><title>【城寨潮語】撈鬆密斯　少年你識唔識點解？</title></header><body><h1>【城寨潮語】撈鬆密斯　少年你識唔識點解？</h1><p>大台有套電視劇，大講七十年代香港城寨故事，當時的廣東話盞鬼又趣致，少年你又識多少呢？</p><p>1. 撈鬆 
</p><p>當年好多外省人來港撈油水，本土香港人最愛用國語叫佢哋「老兄」，但又讀唔正，聽着以似「laau1 鬆」 ，於是慢慢就以此稱呼外省男人了。<br></p><p>2. 密斯
</p><p>密斯是女人的稱呼，源自英文Miss。七十年代英殖時期 ，香港人愛用中文音譯英文，所以Miss就自然被講成密斯。當年這種說話方法，高貴又時髦，識英文更可以扮浸過鹹水，的確是第一代偽ABC！<br></p><p>3. 躝癱
</p><p>躝癱聽起來粗俗，但原來古時是十分文雅的用詞。有說正寫是「蘭單／蘭彈」，晉朝已有此詞。清朝的《吳下方言考》有紀錄： 「《吳》書注： 『彈』讀若『攤』，狀物之死而柔者，曰『蘭彈』。」古時形容動物爬行，亦有指行動不便在地上爬行的人，本來就不是罵人的。後來發哥周潤發在《網中人》中，經常以躝癱罵人粗魯、沒教養，密斯最怕遇到這些人。<br></p><p>4. 女人湯圓 / 白板仔
</p><p>以前男人去舞廳，但女人一樣會花天酒地。那些被玩弄的俊男，叫白板仔或是女人湯圓。因為湯圓可以搓圓壓扁，玩弄於股掌之中。當年看粵劇是最受女人歡迎的娛樂，因此女人湯圓通常都是粵劇名伶，貪他們年輕有活力，青靚白淨，是為白板仔也。<br><br>廣東話不但形象化，而且靈活多變，的確盞鬼！多學一點，齊齊長知識吧！<br><br>記者：黃凱婷</p></body></html>