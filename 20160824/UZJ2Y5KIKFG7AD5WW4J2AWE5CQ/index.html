<html><header><meta charset="utf-8"><title>中佬男星娶內地嫩妻　嗌交離婚剩低細路點收科</title></header><body><h1>中佬男星娶內地嫩妻　嗌交離婚剩低細路點收科</h1><p>近年有唔少香港中坑男星北上發展，仲引申出唔少中港婚姻o添！<br><br>魏駿傑與張利華<br>現年48歲嘅魏駿傑同越嚟越索嘅滕麗名分咗手之後，極速撻着細佢廿年嘅大陸嫩妻張利華。有報導指張利華拜金愛名牌，做死魏駿傑；15年更傳出，前港隊單車手鄧宏業介入佢哋嘅婚姻，兩公婆仲被影到喺街上吵大鑊，婚姻亮起紅燈。<br><br>羅嘉良與蘇岩<br>現年53歲嘅羅嘉良同前妻方敏儀離婚後，09年極速同大陸女演員蘇岩訂婚，並於12年結婚。之後有傳羅嘉良加咗$8,000贍養費，令方敏儀答應同蘇岩食飯，不過方敏儀就否認為錢咁樣做。<br><br>吳啟華與石洋子<br>現年52歲嘅吳啟華，喺07年同細佢21年嘅大陸女星石洋子結婚，不過喺14年突然宣佈離婚。仲有指可洋子飛甩吳啟華後，極速撻着高大壯男，啟華當時仲回應話：「分開咗咁耐，有乜咁出奇？」</p></body></html>