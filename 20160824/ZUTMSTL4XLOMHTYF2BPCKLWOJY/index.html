<html><header><meta charset="utf-8"><title>初戀情人係我老公　童愛玲愛足十多載</title></header><body><h1>初戀情人係我老公　童愛玲愛足十多載</h1><p>「初戀情人係我老公」呢句說話肯定大家都唔陌生，但真係做到嘅，又有幾多人呢？童愛玲就做到喇，事關佢老公真係佢初戀情人。<br><br>童愛玲同佢嘅靚仔老公王敦民，講中學嘅時候已經認識，嗰時佢佢哋係全級最高大嘅俊男美女，當時兩個都鍾意對方，不過就冇講出口，呢段戀情當時就冇開花。<br><br>到咗2000年，童愛玲已經紅咗，而王敦民都成為咗台灣最大一家電腦公司嘅分區主管。有一次喺台北東區嘅商場門口，佢哋兩個重遇，打個招呼握下手，點知愛火就狂燃，結埋婚生埋仔，相當恩愛。<br><br>結婚後因為童愛玲出任各式代言人着泳衣展現體態美，老公又事業重心喺中港台三地，成日都要飛嚟飛去，不時都會傳出夫妻間有問題，但都只不過係傳聞，到今時今日，佢哋兩個都仲好恩愛。</p></body></html>