<html><header><meta charset="utf-8"><title>王宗堯舊愛Christy　翻撻楊受成細仔</title></header><body><h1>王宗堯舊愛Christy　翻撻楊受成細仔</h1><p>男神王宗堯細佢15年嘅o靚模Christy(黎紀君)拍拖唔夠一年就分手，男神就好快咁搵到第二個，之前就俾《蘋果》影到佢同蔡潔去數碼港玩放飛機，好快咁就投入第二段戀情。而Christy都唔執輸，昨日有周刊報道話佢翻撻楊受成細仔楊政龍，仲話佢哋好肉繄到喺街到狂啜添！<br><br>Christy同王宗堯分手，男方堅稱冇第三者，但報道引述知情人士話，原來Christy一直對舊愛楊政龍未能忘情，話佢哋分開翻撻又再分開，同王宗堯之前，已經兩離兩合，今次係第三次喇！咁都唔出奇嘅，楊政龍係市值150億英皇集團楊受成嘅細仔，呢啲鑽石富二代，當然多女埋身啦，好似之前就有楊秀惠，之前就有講過話楊秀惠趁開工空檔，山長水遠咁去楊政龍淺水灣嘅屋企啦。<br><br>雖然今次Christy同楊政龍已經係第三次復合，但佢哋依然愛得癡纏，日前周刊就影到楊政龍揸住佢架戰車送Christy去到跑馬地轉的士，當時Christy唔知乜事就扁晒嘴，楊政龍就好肉緊咁攬住女友錫佢幾啖，Christy先肯乖乖上車離開。對於Christy同楊政龍三離三合，前度王宗堯就話略知佢哋拍過拖，仲話相信佢哋係前緣未了，所以先會喺番埋一齊喎！</p></body></html>