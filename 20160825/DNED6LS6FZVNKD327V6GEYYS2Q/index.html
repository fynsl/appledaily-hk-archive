<html><header><meta charset="utf-8"><title>【馮仁昭四圍超】雷安娜出碟唱男人</title></header><body><h1>【馮仁昭四圍超】<br>雷安娜出碟唱男人</h1><p>近年定居加拿大嘅雷安娜，噚日到商台宣傳發燒碟，事隔5年再入錄音室，佢話：「今次10首歌都係翻唱男歌手作品，好似張國榮、呂方同許冠傑等，全隻碟喺加拿大同當地樂手一齊錄。」雷安娜話會留喺香港做宣傳，然後就會返加拿大準備明年喺當地嘅演唱會，至於香港嘅演出，佢話已經傾緊，不過今年太忙，最快要明年先成事。<br>撰文：馮仁昭</p></body></html>