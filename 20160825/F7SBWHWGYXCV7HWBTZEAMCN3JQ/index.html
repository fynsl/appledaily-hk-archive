<html><header><meta charset="utf-8"><title>關心妍B女滿月戒夜奶</title></header><body><h1>關心妍B女滿月戒夜奶</h1><p>關心妍（Jade）上月為老公楊長智誕B女楊榮心（Jovia），前日小公主滿月了，Jade在社交網貼一家三口相片，老公還抱着愛犬合照，幸福滿瀉，Jade昨在電話說：「BB高得好快呀，佢真係唔知遺傳咗邊個，肥就普通啦，我一直好盡力餵人奶，因為自己乳腺唔係咁多，但都堅持有幾多餵幾多。」<br>Jade還大讚BB好乖女：「佢返咗屋企一個禮拜，已經自己戒夜奶，真係好奇妙，冇諗過點解佢會自己唔食夜奶。」小公主的樣子似足媽咪靚女，Jade說：「佢都似老公有兩個酒凹，但BB影相未識得笑，所以影唔到佢兩個酒凹，佢日頭個樣似我，夜晚就變咗老公嘅樣，好搞笑囉，佢啲頭髮又好長，我諗佢未到100日已經要紮辮辮，可能遲啲要剪頭髮。」<br>採訪：皓騫</p></body></html>