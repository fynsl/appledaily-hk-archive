<html><header><meta charset="utf-8"><title>隔牆有耳：劉鳴煒估黃毓民會當選 - 李八方</title></header><body><h1>隔牆有耳：<br>劉鳴煒估黃毓民會當選 - 李八方</h1><p>距離立法會選舉投票日只有十零日，Package好掂嘅「男神」劉鳴煒（圖）最近喺facebook自封「花生鑑賞家」，分享自己預測會當選嘅候選人。<br>劉鳴煒就話，今次純粹個人估計，唔代表佢支持任何候選人，叫大家唔使太認真，祝大家「食花生快樂」咁話。<br>根據「男神」心水，泛民今次選情唔錯，直選有成16席，目前選情危急的白鴿黨「乳鴿」許智𥧌、尹兆堅同林卓廷、工黨何秀蘭、以及社民連長毛、人力慢必都應該會成功當選，就連喺民調一直未能進入當選範圍的社民連黃浩銘都成功入局！<br>至於本土派方面，男神就貼咗噚日首次喺民調跌出當選範圍的普羅政治學苑黃毓民當選。該區其他參選名單，請參閱本報立會選戰網站 http://hk.apple.nextmedia.com/legco2016/region 。</p></body></html>