<html><header><meta charset="utf-8"><title>真拍拖假分手　何傲兒13啜周子揚都未Ready</title></header><body><h1>真拍拖假分手　何傲兒13啜周子揚都未Ready</h1><p>今年34歲、擁33C豐滿身材嘅宅男女神孫慧雪，之前就聲稱自己dry足半冇拖拍，但上月被踢爆同有米男友Edwin Lo未斬纜，係假分手，佢哋仲喺西灣河嘉亨灣共賦同居。<br><br>其實過往都有好多藝人，都因為擔心戀情而拖累事業，當戀情曝光時，唯有假扮分手，轉為地下情，繼續拍拖拖！<br><br>莊端兒 張致恒<br>35E嘅「咪神」莊端兒（Xenia），今年4月就有傳Xenia，因為保事業，而急撇男友張致恒( Steven )，當時女方接受《蘋果》訪問時就話：「你哋問番工作啦。唔想提感情事，係朋友啦。」但今個月佢哋就俾傳媒影到佢哋係銅鑼灣拍拖。<br><br>何傲兒 周子揚<br>前年，傲兒BB同周子揚被《蘋果》影到佢哋連咀13啖，之後何傲兒隨即宣佈分手，理由係自己未ready。但事隔一個月，兩人就俾讀者影到佢哋一齊去首爾旅行，可惜最後呢段戀情都唔能夠維持落去，今年年初，男方就公開話佢哋真係分咗手，原因涉及銀錢轇轕，最後仲傲兒BB要發律師信俾周子揚添！<br><br>朱慧敏 彭懷安（Eddie）<br>35歲嘅朱慧敏原本就打算同前組合EO2成員彭懷安（Eddie）結婚，可惜Eddie就花弗到死，成日被未婚妻發現偷食，去年朱慧敏就話死心，要同佢取消婚約，但Eddie去年整親手，朱慧敏就悉心照顧佢，同煲湯俾佢飲，Eddie就話佢哋冇講過分手喎，但朱慧敏就堅稱對方係生意伙伴囉！<br><br>Janice Man（文詠珊）李冠鋒 <br>Janice Man入行時，已經有個有錢男友李冠鋒，佢哋喺12年就話分手，之但係分手後就不斷咁影到佢哋低調睇戲、行街，一直就傳佢假分手，去年李冠鋒終於就同JM分手，仲同o靚模郭穎兒（Celia K.），今個月佢哋仲閃埋婚添！</p></body></html>