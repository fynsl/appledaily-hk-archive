<html><header><meta charset="utf-8"><title>【潮界開眼】爆趣設計emoji　攻佔時裝界？</title></header><body><h1>【潮界開眼】爆趣設計emoji　攻佔時裝界？</h1><p>源自日本的emoji（繪文字）由簡單的像素圖案，演變至可動的gif動畫，亦成為今天低頭族玩whatsapp中夾雜的表情符號，能夠最直接表達心情，簡單易明，更成為年輕一代通用語言。由去年美國名媛Kim Kardashian設計專屬「Kimoji」，加上蘋果宣佈秋天將會有過百款全新圖案隨iOS 10系列更新時推出，證明emoji地位越來越重要。</p><p>去年開始emoji更殺入時裝界，高級時裝品牌Chanel的秋冬系列更用上花、貓、四葉草及讚好手指公砌成密集圖案的套裝，當然唔少得最搶眼的雙C標記，感覺零舍親民；而早前瑞典品牌Acne Studios亦以emoji-inspired為名推出多款香蕉、冬甩及咪高峰等刺繡圖案衞衣，怕哈哈笑太誇張，呢幾款低調之餘又要有趣都不妨考慮。<br><br>記者：畢慧婷</p></body></html>