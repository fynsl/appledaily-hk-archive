<html><header><meta charset="utf-8"><title>有冇「消費別人」睇戲搵答案游學修　阿澤撐《點五步》</title></header><body><h1>有冇「消費別人」睇戲搵答案<br>游學修　阿澤撐《點五步》</h1><p>新晉導演陳志發的電影《點五步》昨日上映，上映前夕有人在網上指控《點》片利用浸大學生為廉價勞工，更指「行內已經有不少人在打主意，原來可以找浸大學生不付錢拍電影」云云，但一班《點》片工作人員出來澄清，發聲明表示是自願無償工作，更有人在高登網影視台開post貼出各人的聲明。</p><p>直言睇到喊</p><p>影圈中人連日在網上力撐《點》片，杜汶澤昨日身體力行買飛入場，他在facebook以「贏就一齊贏！輸就一齊輸，《點五步》！XXXX勁呀！啱啱睇完𠵱家個人仲好亢奮，可能我個人比較感性啦，我有喊囉，所有人都演得好好，唔係講棒球，而係講人生嘅一部勵志片，本土電影萬歲，好X感動。」他以WhatsApp回覆表示：「所有演員都做得咁好，用咁少錢拍得咁好，令我覺得作為本土電影製作人，見到曙光。唔係好似杜汶澤咁拍埋啲三級片呀，或者標榜本土又毫無意義電影。」</p><p>碌盡人情卡</p><p>游學修前日亦表態支持「我相信電影會Speak for Itself。創作人是否黑心、消費別人、惡俗、求其，電影本身會告訴你的。」邵仲衡亦說：「開工時相信大家講得好清楚。唔好咁吖，人哋過完一關又一關，上映到口碑又好……後生仔幫人幫到底，唔好𠵱家見人有啲成績出嚟講啲咁嘅嘢，唔好話唔好聽，呢啲叫冇出色。」<br>另外，義務替《點》片歌曲填詞、《狂舞派》監製陳心遙除力撐外，同時直線抽擊政府的首輪劇情片計劃，他認為「政府好似好豪咁出200萬」資助《點》片拍攝是一個笑話，因政府請金牌運動員亦花費700萬，200萬拍片的代價是監製要碌盡半世電影圈的人情卡。<br>採訪：何永寧</p></body></html>