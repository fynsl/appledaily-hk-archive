<html><header><meta charset="utf-8"><title>Band界紅館Hidden Agenda10月無奈第3度結業</title></header><body><h1>Band界紅館Hidden Agenda<br>10月無奈第3度結業</h1><p>隱身九龍灣工廈內的Live House「Hidden Agenda」（HA）被喻為「獨立音樂界紅館」，但近月又再收到地政署警告信，指其租用的單位違反工廈租契。為免業主被釘契，HA周三晚終宣佈10月中第3度結業。<br> <br>自09年起已兩度被迫遷的HA，原本租用大業街一幢工廈內的單位作為表演場地，但過去兩年慘遭多個政府部門巡查逾40次。近月HA再被地政署要求將單位回復成工業或貨倉用途，否則業主會被釘契。<br> <br>HA周三晚在facebook宣佈已和業主達成協議10月中交還場地，並留言形容是「有始有終」，稱雖然一直沒想到要放棄，但下半年確實要告一段落，沒有提及是否已覓得新場地。<br> <br>不少樂迷得悉HA再度停業都感到可惜，慨嘆失去一個能討論和欣賞外國獨立樂隊表演的場地，紛紛留言祝福HA盡快找到新場地重開，「香港又係文化沙漠，主流都係得啲流行曲，少人欣賞band rock，覺得係噪音，唔係音樂，紅館根本冇可能夠人開到Show」。<br> <br>Hidden Agenda的義工之一Katty指，料10月7日舉行完最後一場音樂會後，HA便要交還場地予業主。她指業主一直體諒HA經營時面對的困難，但無奈地政總署一直無改善的建議，今次指單位違反工廈租契，若不回復至工業或貨倉用途，業主將會被釘契，業主亦只好跟隨。<br> <br>Katty透露一眾HA義工亦有幫忙尋覓下一個合適的場地希望再重開，但暫仍未找到，大家都對結業消息感到難過，形容HA是本港少有場地，會恆常舉辦獨立音樂會，以及讓樂迷聚首之地，加上大家與觀眾已熟稔如朋友，要告別有很多的不捨。<br> <br>她認為早前的工廈火災可謂今次結業的「助燃劑」，但不少藝術團體都因外面租貴才租用較平的工廈單位工作，政府應該予以豁免或緩衝幫助大家適應政策，而非直接抹殺一切可能性。<br> <br><br>【網民咁講】<br>Oscar Wong：每場都好Show，希望日後仲有機會繼續去HA。<br>James Chu：聽到HA要結束有啲唔捨得，不過，真係好多謝HA搞咗好多好正嘅Show，HA呢個名字永遠會留係去過HA嘅朋友！<br>StormGen C. NG：下一次再見不知何時，場地也不一樣了，沒那部𨋢，沒那扇門。<br>Gary Shuixiang Wong：雖然不捨但都要多謝你哋，第日一定有機會再見。<br>陳彥充：多謝你哋一直都好用心搞Show，仲帶左啲好嘅band嚟香港表演！ <br>ChunKai Sunny Ip：HA執咗根本冇其他人傾外國band嚟香港開show，香港又係文化沙漠，主流都係得啲流行曲，少人欣賞band rock，覺得係噪音，唔係音樂，紅館根本冇可能夠人開到Show，連最後少少地方都唔肯畀。</p></body></html>