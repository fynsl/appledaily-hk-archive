<html><header><meta charset="utf-8"><title>港人港樓啟德1號492萬入場中海外：特首無叫要合理價錢畀港人買到</title></header><body><h1>港人港樓啟德1號492萬入場<br>中海外：特首無叫要合理價錢畀港人買到</h1><p>【本報訊】特首梁振英當年競選政綱「重中之重」的「港人港地」，招標賣出兩幅地皮後便腰斬，最終變成豪宅盤的啟德1號。樓盤第1期首度推出110伙，盡扣優惠平均呎價約1.45萬元，貴睇樓客普遍期望一成，一房最平索價492萬元，最貴三房戶更逾1,230萬元，發展商明言「特首無講話以合理價錢畀香港人買到」，市民低價上車夢碎。<br> <br>記者：陳東陽　程俊華</p><p>唯一一個港人港地的私人住宅項目啟德1號連日開放示範單位，參觀者普遍認為「港人港地應該平啲」，預算呎價主要介乎1.2萬至1.3萬元才算合理。價錢昨午揭盅，首張價單110伙，主要是中低層單位，兩房佔近半，若果買家採用即供方案，發展商提供最多15.5%折扣，折實平均呎價約14,471元。</p><p>最貴三房開價1,239萬元</p><p>上車客最關心的一房單位，折實500萬元內只有2間，定價最平為2座3樓H室，實用面積386方呎，折實近491.9萬元，呎價約12,742元，而兩房單位折實最平逾705萬元。最貴的一伙三房單位1座16樓J室，折實價近1,239萬元。<br>發展商旗下財務公司可為買家提供二按，一二按合共最多承造80%按揭，即買家最少要有98.4萬元首期才可上車，按息與一般財仔按揭相若。<br>中海外（688）地產董事總經理游偉光形容，啟德1號首批單位反映九龍市中心物業價值，被問及首批價錢與睇樓客預算有出入，「我諗你講係部份人嘅主觀預期，大家客觀啲去睇，屯門地地價（每呎）6,800元，嚟緊每呎要賣1.6萬，馬鞍山（呎價）都賣到1.4萬到1.5萬，究竟呢個價錢係咪一個合理價錢呢，大家心中有數」。<br>及後再被提及樓盤屬港人港地項目，游偉光強調，「據我印象所知，特首無講話以合理價錢畀香港人買到，只不過係畀香港人優先買物業。同埋𠵱家呢個價錢，我唔理解你哋（傳媒）點解會認為高過市場或者係不合理」。</p><p>呎價貴煥然壹居半成</p><p>由於啟德屬新發展區，啟德1號為區內首個私人住宅項目，毗鄰則為今年初開售的市建局資助房屋煥然壹居，後者單位以市值八折出售，今年初以呎價由9,734至12,414元推售。若果以足額市值計算，呎價該為12,167至15,517元，即啟德1號開價較煥然壹居貴約3至4.7%，而煥然壹居近期更要減價8.3%售餘貨，即差距擴大。<br>綜合市場資訊所得，啟德1號與新蒲崗6年樓齡的譽．港灣二手呎價相若，較土瓜灣、九龍城甚至觀塘樓齡較新的樓盤高。<br>況且啟德1號周邊有4個新盤興建中，及7幅地皮納入賣地表將售，勢成未來供應重災區，扣除啟德1號，合共有約9,800伙一手單位俱無銷售條款限制。啟德1號預期最快明年底落成，但其他住宅項目將於2018年底至2019年中才陸續落成，個別地皮更未動工，可以預期入伙後污染嚴重。</p><p>【《蘋民》網民洗版】</p><p>Elaine Fung：</p><p>「有500萬都唔會買啟德啦！貪交通方便咩！」<br></p><p>Kelvin Tang：</p><p>「究竟有幾多港人可以買得起近500萬嘅港人港樓呢？買得起又會唔會買呢？？？」</p><p>Alfred Sit：</p><p>「轉讓咁多限制！對樓價一定有影響的！自住就唔同！」<br></p><p>Louis Wong：</p><p>「港人優先買的確唔錯，但……那有錢？！」<br></p><p>Wing Lung Tam：</p><p>「過咗海就神仙！呃咗塊地享受政府優惠政策、官商勾結又一實例、同大陸完全冇區別！」</p><p>【睇樓客意見】</p><p>曹先生：「儲咗4年錢，想買啟德1號一房用嚟結婚，呎價勉強可以接受，首期要屋企人幫手。知道每個月供樓同管理費會吃力，但都想畀到女朋友一個家。」</p><p>霍先生：「啟德1號呎價1.45萬有啲貴，平多1,000到2,000元會較合理。嚟緊好多樓推出，供應多樓價自然跌，呢啲簡單邏輯嚟箒，果啲發展商乜都講得出。」</p></body></html>