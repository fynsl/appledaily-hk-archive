<html><header><meta charset="utf-8"><title>隔牆有耳：打工皇帝馮煒光坐偽龍椅 - 李八方</title></header><body><h1>隔牆有耳：<br>打工皇帝馮煒光坐偽龍椅 - 李八方</h1><p>適逢中國最後一個皇帝愛新覺羅‧溥儀誕辰110周年，香港海防博物館即日起至明年2月13日舉行「天子．公民－－末代皇帝溥儀」展覽，展出近70幾組末代皇帝嘅珍貴文物、影片同圖片等，包括1932年偽滿洲國成立後，溥儀以「執政」身份頒發的第一號《執政令》，以及喺1964年擔任全國政協文史資料專員嘅工作證。<br>展覽由康文署同吉林省文物局合辦，香港海防博物館同偽滿皇宮博物院聯合籌劃；民政事務局副局長許曉暉噚日致辭時話，溥儀一生三次稱帝，經歷清末民初、軍閥割據、偽滿洲國、抗日戰爭、太平洋戰爭以至新中國成立等歷史大事；相信市民可以沿住溥儀嘅一生足印回顧中國近代史，實在別具意義。<br>新聞統籌專員馮煒光噚日都有嚟捧場，仲對溥儀嘅仿製龍椅非常有興趣，興致勃勃咁試坐。日薪一萬蚊，又真係快活過做皇帝喎！</p></body></html>