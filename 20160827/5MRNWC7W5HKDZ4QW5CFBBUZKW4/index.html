<html><header><meta charset="utf-8"><title>【Apple新消息】9月有節目....新iPhone登場？</title></header><body><h1>【Apple新消息】9月有節目....新iPhone登場？</h1><p>等咗好耐好耐，消息傳完又傳，新iPhone究竟幾時先發佈？而今日Apple終於有傳說中九月活動的最新消息公佈！而且更不是在基地美國，而是在倫敦舉行！不過呢個九月活動竟然唔係iPhone發佈，而係每年Apple的另一盛事 Apple Music Festival 10！今次Apple Music Festival 10將跟上年一樣於倫敦的The Roundhouse舉行，不過表演嘉賓陣容就比上年有過之而無不及，除了有殿堂級的Elton John在9月18日打頭陣外，之後更有The 1975、Robbie Williams、Britney Spears等巨星壓陣。雖然未必人人有時間金錢飛去倫敦睇表演，但一如上年，Apple Music會全程直播音樂會，加上Apple Music早已登陸Android，即是連Android用家都可齊齊睇直播，追蹤各表演嘉賓透過Apple Music「Content」分享的個人短片相片，甚至後台實況，音樂發燒友和粉絲定必要留意！</p><p>9月18日：Elton John <br>9月19日：The 1975 <br>9月20日：Alicia Keys <br>9月21日：OneRepublic <br>9月23日：Calvin Harris<br>9月25日：Robbie Williams<br>9月26日：Bastille <br>9月27日：Britney Spears<br>9月28日：Michael Bublé<br>9月30日：Chance the Rapper<br><br>記者：韓繼聰</p></body></html>