<html><header><meta charset="utf-8"><title>【性感、汗水、止痛藥】靠鋼管舞發圍　女攝影師改寫「腿張開」</title></header><body><h1>【性感、汗水、止痛藥】<br>靠鋼管舞發圍　女攝影師改寫「腿張開」</h1><p>「奧運係Pole Dance嘅目的地，一定要上到奧運嘅舞台，外界先會另眼相看！」學了鋼管舞兩年的Cara邊說邊舉起手臂展示「老鼠仔」，「Pole Dance其實（應該）係體操項目！」</p><p>鋼管舞者的性感衣着，令不少人對鋼管舞有負面觀念，但Cara解釋「少布」是為了安全，「玩體操嘅人都着得少，因為如果我哋無身體皮膚貼住鋼管，係會跌落嚟。」Cara話要把整個人升上鋼管，是需要極大力氣，過程就像體操運動員般辛苦。她憶述最初學習用雙腳夾着鋼管的情況，「係痛到行路都要夾住支冰水，又會瘀晒，瘀到好似伊波拉病毒咁。」</p><p>鋼管舞者付出汗水練就每個動作，都希望紀錄成果、留下倩影，剛巧Cara也是一位攝影師，造就她把興趣演化為職業，「我影過小朋友、婚紗、人像、大自然嘅攝影，Pole Dance攝影係最難！」由於鋼管會轉動，最美一刻就只有一秒，鋼管舞攝影師需要非常精準地捕捉那一瞬間。</p><p>在Cara眼中，鋼管舞就是藝術，她的相片要同時捕捉到舞者肌肉的線條美、身體的柔軟度、表情的性感位，加上舞者多為女性，女攝影師會令客人更自在。鋼管舞者阿Mo曾經找Cara影相，認為Cara與其他攝影師不同之處，是她自己都懂得跳鋼管舞，「佢識跳就會知道點樣擺位係最靚，佢嘅相show到線條，又show到件跳舞衫，因為啲跳舞衫係我自己整。」</p><p>Cara眼見越來越多人學跳鋼管舞，做鋼管舞攝影師開始有市場，於是今年五月與朋友合租一間舞室／影樓，可以跳出美感的同時影出藝術感！Cara希望透過自己的作品，改變外界對鋼管舞的負面觀念。Cara話客人之中，有不少都是媽媽級，「初初見佢哋無乜自信，外界都話佢哋係黃臉婆，但係學完鋼管舞之後，佢哋變得神采飛揚，着靚衫、化靚妝，仲邀請屋企人好似老公、奶奶一齊嚟睇佢哋表演，一個運動可以令女人有咁嘅改變，我覺得係最印象深刻！」</p><p>Cara話有生之年都會繼續跳鋼管舞，對她來說這是最好的減壓方法，「感覺係放空，平時有好多壓力，喺鋼管上就可以將煩惱都轉走晒。」<br> <br>【蘋果360】360°捕捉鋼管舞者跳出藝術美：<br> https://youtu.be/Ab5TrbXqgqw <br> <br>想360°欣賞Cara和阿Mo跳pole dance，只要按入上面的YouTube連結，就可以親歷其境，感受鋼管舞的藝術感！<br>（方法：利用YouTube網頁或手機程式開啟，即可移動手機方向轉換角度，電腦用戶可選用滑鼠或方向鍵在YouTube網頁播放器內令畫面向上下左右移動，360°欣賞片段，猶如親歷其境。）<br> <br>採訪：鄒倩婷<br>編導、編審：Kaman<br>拍攝：馮峰、Neo<br>剪接：Roy</p></body></html>