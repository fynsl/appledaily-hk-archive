<html><header><meta charset="utf-8"><title>趣趣地：比利連狗狗日「放閃」</title></header><body><h1>趣趣地：<br>比利連狗狗日「放閃」</h1><p>喺歐美，愛護動物人士都好重視八月26日嘅全國狗狗日（National Dog Day），阿仙奴嘅西班牙後衞比利連就專登喺instagram上載咗佢同愛犬奧度嘅互動相。其實唔少球星都係愛狗之人，好似比利連嘅阿仙奴隊友阿歷斯山齊士咁；而英國《太陽報》仲趁呢日出咗個問答遊戲，列出咗10張狗狗嘅相，叫讀者估吓佢哋嘅主人係邊位球星。</p></body></html>