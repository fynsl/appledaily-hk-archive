<html><header><meta charset="utf-8"><title>臨娶鍾舒漫偷嗒6女　吳浩康感情好豐富</title></header><body><h1>臨娶鍾舒漫偷嗒6女　吳浩康感情好豐富</h1><p>吳浩康（Deep）2002年入行，兩年內出過兩隻EP，當時真係前途無可限量，可惜佢喺2004年，警方一次掃毒行動入面，發現佢銀包內發現一點二克可卡因，之後佢嘅事業就開始直線向下。<br><br>正所謂事業失意就愛情得意，Deep嘅情史真係多到不得了，差唔多兩年換一次公開嘅女朋友，最勁嘅一次就係喺一個月內連媾6個女仔。<br><br>喺04年，吳浩康同胡定欣拍拖，喺兩年之後，佢哋公開戀情，雖然吳浩康有藏毒同打人嘅前科，好多人不太接受，但係定欣仍然對佢不離不棄，只係直至08年，男方移情別戀搭上莊思敏，二人才分手。<br><br>08年同莊思敏拍拖，到咗11年就分手，莊思敏透露曾借錢給Deep，更欠下電話費同上網費未還。分手之後，有傳Deep不斷致電前度，死求復合。<br><br>13年Deep同鍾舒漫一齊，兩個仲去到談婚論嫁嘅地步，可惜Deep一個月內連媾6個女仔，包括有o靚模麥家朗（Olivia）、港視小花謝珊珊、翻版唐紫睿、大胸o靚模Yvette、嬌滴陳霽平同齊蔭烈女。慘被背叛Sherman人前歡笑人後爆喊，最後仲取消埋婚禮。</p></body></html>