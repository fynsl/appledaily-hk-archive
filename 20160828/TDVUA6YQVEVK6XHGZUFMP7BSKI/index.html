<html><header><meta charset="utf-8"><title>拎過「金咪大獎」吳浩康唱《洗剪吹》街知巷聞</title></header><body><h1>拎過「金咪大獎」吳浩康唱《洗剪吹》街知巷聞</h1><p>吳浩康2002年參加新秀歌唱大賽獲季軍及最佳台風獎，晉身樂壇，曾喺全球華人新秀歌唱大賽中取得「金咪大獎」，之後加盟英皇娛樂，成為合約歌手，翌年再奪勁歌金曲最受歡迎新人獎，唱過《先入為主》、《孩子王》、《洗剪吹》及《擇日失戀》等，唱功真係唔差，現時仲有唔少人唱K揀佢嘅歌，可惜當年因為涉藏毒事件，令佢星途直仆。<br><br>2004年 涉藏毒被捕<br>吳浩康喺警方一次掃毒行動中，於尖沙嘴柯士甸道被捕，喺佢身上撿獲一點二克嘅可卡因，後來被押油麻地警署扣留，最終裁判官指出不能因為吳浩康藝人身份而「祭旗」，故判罰款五千元了結。<br><br>2005年 涉酒吧襲擊<br>吳浩康涉嫌傷人被起訴，起因竟然係楊千嬅，當日千嬅歌迷殷晴晴得知偶像曾在酒吧消遣，所以相約原告人前往欲一睹她的風采，兩人因為一杯楊千嬅「飲過」嘅雞尾酒而起爭執，喺同一酒吧嘅吳浩康亦捲入事件，最後獲法庭判無罪釋放。<br><br>2012年 被爆發酒癲隨街小便<br>吳浩康曾喺灣仔街頭醉酒發癲，更當街鬧的士司機兼隨街小便，形象直插谷底，吳浩康事後坦白承認醉酒鬧事，仲想喺的士裡面小便，好在被友人禁止。</p></body></html>