<html><header><meta charset="utf-8"><title>財女手筆：港幣支付寶衝出淘寶？ - Melody</title></header><body><h1>財女手筆：港幣支付寶衝出淘寶？ - Melody</h1><p>螞蟻金服作為阿里巴巴關聯公司，旗下支付寶順利獲得金管局儲值支付工具（SVF）牌照，亦即係「電子錢包」牌照。支付寶在本港推出「港幣支付寶」，當然唔係為咗方便港人淘寶，而係想跟大趨勢，喺快速支付市場分一杯羹。<br>本港目前喺店舖買嘢，可以用Apple Pay、八達通等方法畀錢，本港目前有6,000間商店可以用「人民幣支付寶」購物付款，有時甚至有折扣優惠，買滿100元以支付寶付款可享九折等，港人可能並無留意，因為香港根本無人用支付寶畀錢！<br><br>以往支付寶以人民幣計價，喺香港買嘢為咗有九折，用支付寶入面嘅人仔兌港元，隨時手續費、滙率都蝕埋，邊有可能吸引港人使用，所以先會有「港幣支付寶」出現，未來相信會有更多本港商店推出以「港幣支付寶」畀錢的優惠。<br>支付寶未來可以在本港銀行直接增值過數，但有冇港人用就言之過早，至少，如果唔係為咗淘寶，完全無必要使用支付寶，出街用八達通定Apple Pay好，已經令我要煩惱一陣，所以，港幣支付寶？淘寶限定吧啦！<br><br>Melody<br> http://www.facebook.com/whichroad <br>本欄逢周三刊出</p></body></html>