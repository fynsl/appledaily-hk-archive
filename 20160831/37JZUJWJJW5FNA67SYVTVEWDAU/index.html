<html><header><meta charset="utf-8"><title>【開學補課】Cafe輕鬆上堂　名師小班教學補習社</title></header><body><h1>【開學補課】Cafe輕鬆上堂　名師小班教學補習社</h1><p>大型補習社賣點是甚麼？摘星名師、貼題精準？其實最重要係賣「權威」，即係你唔補我，唔使旨意考得好的恐懼感，讓學生覺得人補我唔補會好蝕，策略就成功了。</p><p>最近有間sell小班教學的新派補習社開幕，創辦人竟然是高𥧌期一周要教過萬學生、前英皇中文科名師吳賢德（Arthur Kho）。「我只教到一班，其餘六十班係影片班，試問呢種形式點樣教好學生？有時名師為咗令學生繼續補習，會將件事神化，講到你一定要繼續落去，否則你就死梗，令到學生好似宗教形式咁跟落去，我哋唔需要嚇啲學生。」他深感大班教學根本照顧唔到學生需要，加上改學制對學生的批判思考要求更高，大型補習社單向的教育方法不合時宜，於是創立主張互動小班教學的「9010 Academy」。<br><br>到達補習社，首先看到的是cafe的水吧位置，原來補習社設有自修空間，上課後同學可以在這裏飲住咖啡溫書。拾級而上，走到空間偌大的補習空間，工業風裝修望落真係唔似補習社。Arthur說：「輕鬆嘅氣氛，年輕人喜歡嘅裝修風格，就係為咗唔似學校。佢哋朝早已經被困喺學校上堂，接受單向式教育，如果放學後又去補習社，又係困喺嗰種空間，有邊個鍾意？」這裏不似一般大型補習社限死課程內容，學生可在他們網站預約合適導師主攻自己的弱項，而且越多朋友一起補習，費用就攤分得越平，小班制當然比大型補習社貴，值唔值就要由家長判斷。<br><br>這間新派補習社的出現，也源於一個問功課app「Snapask」，同學拍下不懂的題目，上傳就有導師解答。創辦人余佑謙（Timothy）謂：「學生問問題後，好多時都會問我哋線下有無老師可以開班授課。」於是補習社就與此app合作，報讀課程的學生可以申請為會員，享用Snapask的online問功課服務，真人對拆又得，online即時問又得。<br><br>這種新型補習社，將來可否打破補習名師的神話呢？<br><br>9010 ACADEMY<br>補習費：$1,980/4堂（每堂兩小時），每班最多6人，多人同報有學費回贈<br>查詢： http://9010.io <br><br>記者：葉青霞<br>攝影：劉永發</p></body></html>