<html><header><meta charset="utf-8"><title>楊怡謙謙10月擺酒</title></header><body><h1>楊怡謙謙10月擺酒</h1><p>楊怡和羅仲謙昨日以夫妻檔到尖沙嘴出席嫁囍禮餅活動，適逢是楊怡37歲生日，阿謙送蛋糕獻吻給驚喜，楊怡即場分享過往甜蜜趣事：「有次去迪士尼玩，佢偷偷book房佈置氣球扮唐老鴨。」活動上阿謙又錫又攬，問到是否薪酬高？他說：「我喺屋企都成日會做，都冇錢收。」<br>大前日是阿謙的生日，楊怡並沒送禮，阿謙笑說：「唔使啦！佢都送咗成個人畀我。」造人方面？楊怡說：「日日都做緊，每日工作努力做人，生小朋友隨緣。」兩人將於10月2日在港補辦婚宴，兄弟姊妹團有唐詩詠、馬賽、康華、張美妮、楊卓娜、吳卓羲、馬國明、王浩信及單立文等共18人，阿謙謂玩新郎的底線，是不能弄亂頭髮和污髒。<br>採訪：卓寶花<br>攝影：沈健程</p></body></html>