<html><header><meta charset="utf-8"><title>香港讀書方便湊？蔡少芬囡囡讀名校St. Catherine’s</title></header><body><h1>香港讀書方便湊？<br>蔡少芬囡囡讀名校St. Catherine’s</h1><p>幼稚園一向早開學，大陸女星楊冪前日就湊囡囡「小糯米」到銅鑼灣返幼稚園，做人父母，想子女喺好嘅學習環境成長理所當然，所以好似楊冪同劉愷威咁，就安排囡囡係香港讀書。除咗楊冪同劉愷威，香港仲有唔少單非家長安排仔女留喺香港讀書：<br><br>張晉、蔡少芬：<br>蔡少芬為大陸老公張晉生咗兩個楚兒同信兒兩個囡囡，大女楚兒喺名校St. Catherine's讀書，細女信兒都喺上年入到學校嘅second in，蔡少芬仲話因為鍾意呢間學校，所以冇幫細女報過其他，擺明志在必得。<br><br>朱少杰、郭羨妮：<br>99年港姐冠軍郭羨妮（Sonija）喺2011年嫁咗俾內地武指朱少杰，約滿大台之後就相夫教女，嚟緊囡囡就讀K2。上年Sonija話日日都要陪女返學同做功課，呢位媽媽真係唔話得。<br><br>魏駿傑、張利華：<br>魏駿傑08年同細佢20年嘅重慶嫩妻張利華結婚，雖然張利華被指唔黐家，但魏駿傑就好黐個女，每日都負責任囡囡放學。<br><br>陳浩民、蔣麗莎 ：<br>為人父母都應該好清楚，湊大仔女唔係咁容易，好似五年抱四嘅陳浩民，佢嘅大陸妻子蔣麗莎就試過入境香港嘅時候，喺入境處等超過100分鐘，仲話每次來港都會遇上同樣遭遇，當時佢話：「我三個BB喺香港讀書，我係媽咪，當然要嚟照顧佢哋啦！」</p></body></html>