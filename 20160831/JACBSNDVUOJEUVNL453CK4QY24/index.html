<html><header><meta charset="utf-8"><title>淘寶畀錢新方法港紙買嘢冇手續費</title></header><body><h1>淘寶畀錢新方法<br>港紙買嘢冇手續費</h1><p>金管局上周批出5個儲值支付工具（SVF）、即「電子錢包」牌照，淘寶最新公佈將於10月13日推出「港幣支付寶」，以後大家可以用港幣直接係7-11及OK便利店增值「港幣支付寶」，唔駛再煩惱點入人民幣落支付寶戶口，亦都唔需要再用信用卡俾錢蝕1.5%-3%手續費！<br><br>「支付寶」早前話搞又唔搞實名制，港人名下支付寶戶口經常被凍結，非常無奈，今次推出「港幣支付寶」，香港人終於可以港幣增值，方便港人跨在淘寶購物，購物將由支付寶按照滙率轉換成人民幣，暫時唔會收取任何服務費。據淘寶網稱，港人其後甚至可以透過本港銀行增值支付寶，不過暫時得個講字，未有實質計劃。<br><br>同時，支付寶將於同日起停售支付寶購物卡，不過，若港人同時擁有人民幣支付寶賬戶和「港幣支付寶」賬戶，係唔可以互換同轉賬！咁凍結咗個人仔賬戶幾時解凍？</p></body></html>