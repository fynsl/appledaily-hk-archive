<html><header><meta charset="utf-8"><title>大肚妍希犯禁網民提醒少吃生冷嘢</title></header><body><h1>大肚妍希犯禁<br>網民提醒少吃生冷嘢</h1><p>陳妍希上月喺北京領證結婚，順道公佈埋佢哋已經有BB，之後陳曉仲喺北京送咗個夢幻婚禮俾妍希BB，真係好Sweet呀！<br><br>咁o依家妍希BB就喺北京安緊胎，不時就喺微博更新佢嘅狀況，昨日佢就喺微博同Instagram上載咗一張拎住綠茶軟雪糕，但係呢佢就係兩個社交網絡留嘅言就有啲唔同喎！佢喺微博留言就話：「人生第一次自己擠霜淇淋，好粗的不得了！誇我擠的漂亮的人都好看。」<br><br>但係佢喺ig到就話軟雪糕：「好好次！」即係話好好食，吓，乜大肚婆唔係唔可以食生冷嘢㗎咩？就係咁有好多網民就留言叮囑佢：「懷孕了不要吃冰淇淋！！愛你。」、「孕媽媽一定要少吃凉的食物，少玩手機」。</p></body></html>