<html><header><meta charset="utf-8"><title>【馮仁昭四圍超】大S細仔臉圓似爸爸</title></header><body><h1>【馮仁昭四圍超】<br>大S細仔臉圓似爸爸</h1><p>徐熙媛（大S）今年5月為老公汪小菲（小圖）添個男丁，當時大S話囝囝小希箖個樣生得好似吳彥祖。唔經唔覺小希箖已經3個幾月大，噚日終於見到小「吳彥祖」嘅廬山真面目。大S奶奶張蘭喺微博post抱孫相，小希箖似唔似吳彥祖就見仁見智，不過個樣就似爹哋多過媽咪，肥嘟嘟臉圓圓好有肉地，張蘭抱起孫仔，眼神好有愛。<br>撰文：馮仁昭</p></body></html>