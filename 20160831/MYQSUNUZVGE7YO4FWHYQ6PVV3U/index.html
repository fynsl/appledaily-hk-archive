<html><header><meta charset="utf-8"><title>《點五步》真人物×廖啟智盧校長解剖沙燕隊戰術</title></header><body><h1>《點五步》真人物×廖啟智<br>盧校長解剖沙燕隊戰術</h1><p>【熱血點五步】熱血棒球電影《點五步》繼續熱播，改編自真人真事，講述廖啟智飾演的盧校長，帶領一班中學生組成沙燕棒球隊，打贏日本隊的故事。日前戲中校長智叔跟現年76歲的真．盧光輝校長會面，緬懷當中賺人熱淚情節。<br>戲內有校長打了各隊員一巴掌的戲、又有球隊經費當年夠買一層千呎豪宅等情節，很多觀眾想知是否有其事，盧校長說：「當年真係每人打咗一巴，佢哋一路跑一路唱『鬼叫你窮呀，頂硬上！』我好嬲，問佢哋『好窮咩？咁辛苦同你哋爭取到幾十萬番嚟。』」</p><p>同政府要錢</p><p>講到當年棒球隊撥款經過，是由時任沙田政務專員曾蔭權批出，盧校長說：「嗰時區議會用剩63萬幾，我同當時政務官鄧國威（前公務員事務局局長）講，要晒。記得嗰時沙田第一城一個千呎單位，都唔使70萬。」他指棒球器材一點都不便宜，最後連發球機都從日本買過來：「唔平㗎，要成10萬8萬，最後我哋交到成績，第二年就打贏日本隊。」</p><p>贏波請食扒</p><p>談起日本隊，智叔問盧校長是否曾受日本隊白眼，盧校長說：「日本隊起初睇我哋唔起，見到面招呼都唔打。到最後嗰場我哋打贏日本隊攞埋冠軍時，日本隊教練走過嚟同我傾偈，仲好禮貌叫我『盧生』。」<br>決賽當日曾蔭權跟太太特意帶了一箱蘋果來打氣，他指現實中比賽的是小學生棒球隊，他說：「小學生聽教聽話，當時贏咗波慶功，每人叫咗一個T-bone Steak，仲係我自己掏荷包。」盧校長笑言假如有機會演出，他最希望可以扮一次智叔。<br><br>採訪：何永寧<br>攝影：仇志德<br>髮型：J.So of HERE-1（廖啟智）<br>場地提供：余振強紀念第二中學</p></body></html>