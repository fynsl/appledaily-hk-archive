<html><header><meta charset="utf-8"><title>女似老竇特別可愛錢嘉樂同囡囡最有父女相</title></header><body><h1>女似老竇特別可愛<br>錢嘉樂同囡囡最有父女相</h1><p>有人話囡囡係爸爸嘅「前世情人」足以形容父女關係，不過有咩冧得個同阿女餅印咁樣呀！唔止得劉愷威同囡囡小糯米似樣，圈中仲有唔少父女似樣嘅例子。<br><br>黃浩<br>徐淑敏同老公黃浩09年結婚，婚後徐淑敏為老公連生三女，大女心瑤6歲、二女心柔4歲、細女沁誼2歲，而三位千金眼大大鼻高高，同爸爸非常似樣。<br><br>錢嘉樂<br>湯盈盈2013年幫老公生咗大女錢凱晴（Alyssa），已經3歲人仔嘅Alyssa，不時現身媽咪嘅微博，表情多多嘅佢面珠夠晒肉地仲同爸爸十足十一樣。<br><br>李連杰<br>武打影星李連杰99年同亞姐冠軍利智結婚，仲生咗兩個女，而早前16歲嘅大女Jane Li罕有現身，出席阿里巴巴全球XIN公益大會，仲有唔少網民留言話Jane個樣似足爸爸李連杰。<br><br>成龍<br>1999年吳綺莉因與成龍外遇未婚產女，誕下「小龍女」吳卓林，轉眼間已經16歲嘅卓林，多年嚟屢次被指似成龍，不過吳綺莉堅稱卓林係似自己。</p></body></html>