<html><header><meta charset="utf-8"><title>圈中肌男多彭于晏多女愛　張家輝奇蹟變大隻</title></header><body><h1>圈中肌男多<br>彭于晏多女愛　張家輝奇蹟變大隻</h1><p>圈中賣點係肌肉嘅男星越嚟越多，好似陳毓祥嘅囝囝陳安立，都係以一身肌肉見稱，但講到圈中嘅肌肉男，都有唔少。<br><br>張家輝2013年嘅《激戰》，突然一身肌肉出現，即時帶起肌肉男嘅熱潮，雖然家輝嘅肌肉已經冇以前咁勁，但都仲好深刻。<br><br>彭于晏同張家輝一齊拍《激戰》當時已經好大隻，可惜喺家輝隔籬，焦點放晒喺家輝身上，但彭于晏個身型keep到，到o依家喺好多電影都仲有佢一身肌肉睇。<br><br>近年喺大台人氣急升嘅袁偉豪，一身肌肉吸引大家嘅視線，但點估到連佢公公都係一身肌肉，仲大隻過佢。<br><br>42歲嘅DJ森美(梁志健)，初初入行係一個肥仔，但到咗02年開始變瘦，依家仲做埋肌肉人，不時喺IG晒肌。<br><br>張繼聰幫無綫拍攝劇集《老表，你好hea！》嗰時，晒肌晒出個名堂，演技又越嚟越好，真係有內又有外。</p></body></html>