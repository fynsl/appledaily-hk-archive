<html><header><meta charset="utf-8"><title>「胡說八道會」打邊爐邊個飲暈兼打交？</title></header><body><h1>「胡說八道會」打邊爐<br>邊個飲暈兼打交？</h1><p>今個暑假，估唔到咁快就嚟到尾聲，夜晚仲有少少涼意，咁舒服，梗係要約班friend食飯啦!<br><br>好似胡定欣、黃智雯、胡蓓蔚、姚子羚、李施嬅呢班「胡說八道會」好姊妹咁，前晚上晒去胡杏兒屋企打邊爐。睇番胡定欣Instagram，佢哋一班人食飯前，都有影張大合照，滿枱都係食物但冇見到嘢飲。<br><br>點知杏兒昨日就喺Instagram「出賣」姊妹「貓晒」嘅樣貼相兼留言：「估吓邊兩個飲醉咗喺我張梳化打交？」其實一睇張相，明顯有醉意嘅肯肯定係胡定欣同黃智雯噃，而姚子羚都飲到塊面紅晒。<br><br>唔知佢哋係咪知道近期好興嗰隻「一罐斷片」嘅果味酒，試飲完真係貓咗呢？</p></body></html>