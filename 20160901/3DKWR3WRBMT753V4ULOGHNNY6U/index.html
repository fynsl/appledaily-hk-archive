<html><header><meta charset="utf-8"><title>張秀賢走出抑鬱低谷：搵番希望</title></header><body><h1>張秀賢走出抑鬱低谷：搵番希望</h1><p>【本報訊】學民思潮前發言人、中大學生會前會長張秀賢，3年前患上嚴重抑鬱及焦慮，曾因情緒爆煲萌生自殺念頭，現已康復走出低谷。他促政府由教育制度做起，改變社會功利、冷漠氣氛。他批評政府忽視學生聲音，「勇敢地講現實有乜問題」才有望治本。</p><p>稱教局措施「冇乜用」
</p><p>張秀賢3年前擔任學民發言人時，因自我要求高，加上學業、朋友離世等因素下出現情緒困擾，「一時會覺得好鬱悶，試過連床都落唔到，但一時狀態、情緒又好高漲，連續廿幾個鐘唔瞓」。情況持續近兩個月，張憶述爆煲一夜更打算「死咗佢算」，「記得喺半夜嚟，我爆喊，覺得唞唔到氣，好辛苦，真係崩潰到想死」，最終靠理智撐過，「講都唔信，當時諗嘅係『邊種自殺方式唔會影響到人』，諗諗吓發現冇，於是就打消咗念頭」，最後張到精神科求診。<br>張分享過來人抵抗情緒病的經驗，「人人唔同，我自己後來學識咗時間管理，同埋了解自己極限，即係知自己就嚟爆，就真係去唞」。尋死前更應想清楚，「始終最明你嘅係你自己，諗清楚會唔會影響到人，自己仲有乜未做同好想做；就算係好虛無嘅都冇所謂，要搵番個希望，搵番自己繼續生存嘅動力」。<br>張直言教育局宣揚正能量、提高抗壓力等措施「冇乜用」，未能針對包括學業壓力、前景憂慮等問題；張現就讀中大政政系4年級，慨嘆校園氣氛亦日趨功利，「老師要兼顧行政、教學、研究，冇時間接觸學生；學生就要追GPA（成績）換嚟實習、出國交流機會，成個校園嘅人際關係同氣氛都變得好冷漠」。<br>■記者葉偉東</p></body></html>