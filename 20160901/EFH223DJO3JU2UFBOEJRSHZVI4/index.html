<html><header><meta charset="utf-8"><title>3個月內蜜會3次！妍希BB酒店度春宵</title></header><body><h1>3個月內蜜會3次！<br>妍希BB酒店度春宵</h1><p>香香同男友去台灣度假，着三點式喺池邊戲水，春光無限。其實藝人平時出席活動行蹤見晒光，有時休息都會選擇留喺酒店，就好似香香咁，傾下情說下愛。<br><br>熊黛林（Lynn）14年同郭可盈胞弟郭可頌就喺台灣蜜游四日三夜，行街拖實唔少得，最重要嘅係兩個人一齊浸情侶溫泉。台灣近香港好就腳，上年尾同Philip Lee結婚嘅胡杏兒，都試過喺台北同男友纏綿，數度當眾錫錫，去完夜店就番酒店過夜。<br><br>台灣歌手羅志祥（小豬）上年被大陸傳媒發現，同周揚青喺上海入住同一間酒店，小豬仲喺深宵入對方間房，直到第二朝先出番嚟。<br><br>數到次數最多，就梗係上個月喺北京同陳曉結婚嘅妍希BB啦。佢哋上年試過喺三個月內，分別喺上海、天津同北京到酒店歡聚，喺北京個次仲俾傳媒發現兩人過咗一晚，妍希BB離開時仲耷低頭整衫鈕，相當引人聯想……</p></body></html>