<html><header><meta charset="utf-8"><title>【《蘋果》專訪】撐仔選港男　話說當年胡越山怨紅唔起：我係寸㗎</title></header><body><h1>【《蘋果》專訪】撐仔選港男　話說當年<br>胡越山怨紅唔起：我係寸㗎</h1><p>無綫「銀河十星」胡越山最近被本報發現原來是應屆候選港男胡㻗的爸爸，他早前曾表示支持兒子參選。退出演藝界多年的胡越山，前日在自己經營的按摩店內接受本報訪問，憶述在無綫的歲月，透露當年先讀動作演員進修班，之後做青年大使，公司都給予他不少機會，曾參演《皇家鐵馬》、《原振俠》等劇集，可惜最終發展不理想。</p><p>拍劇搏命唔識死</p><p>胡越山坦言當年有不忿：「以前有咁諗，人哋講乜唔會聽入耳，因為覺得自己得，係有得戚㗎、寸㗎，覺得自己得嘛，𠵱家諗番梗係知唔得，係自己問題。」他又謂：「嗰時個個都好搏，自己當然都想紅想出位啦，唔識死㗎，有次拍劇要喺30幾呎高跳落嚟都唔用替身，上到去先驚，啲紙箱加榻榻米，就咁跳落去，跳完導演仲要唔收貨，再跳一次紙箱都散晒，我成隻腳叉咗落去，好彩冇事。」<br>離開娛樂圈，胡越山曾轉職做地產，他自言向來不擅交際，當年做了9個月都沒有做過一宗交易。他說：「我已經好努力，由cold call口窒窒，到夠膽同客人、業主溝通，但係做咗9個月都開唔到單，人哋唔炒我都打算自己走，點知有晚就畀我撞到個walk in客，佢買咗一間700幾萬嘅樓，佣金都幾好㗎，之後都做得幾順利，但做咗3、4年我又冇做，之後就開舖頭喇。」</p><p>低調娶胡㻗媽咪</p><p>有指他在娛樂圈多年都是緋聞絕緣體，胡越山笑說：「我嗰時已經有啦嘛（胡㻗媽咪），唔會諗咁多嘢，同埋嗰時拍拖係大忌，所以都好低調，結婚都冇擺酒。」問他會否再婚？他認為婚姻只是一紙婚書，最重要開心。<br>採訪：鄉奈仁</p></body></html>