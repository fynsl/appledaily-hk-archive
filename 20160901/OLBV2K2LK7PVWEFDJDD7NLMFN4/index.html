<html><header><meta charset="utf-8"><title>【動畫】月餅有齊新舊口味蓮蓉定藍莓味最啱你？</title></header><body><h1>【動畫】月餅有齊新舊口味<br>蓮蓉定藍莓味最啱你？</h1><p>一口月餅一聲團圓。為迎接人月兩圓時刻，不少人都會買月餅慶中秋。首創廣式蓮蓉月餅的老餅家，今年迎來落戶香港第90週年，依然堅持傳統口味，歲月變但風味不變；有年輕一代推全人手製奶黃月餅，憑懷舊包裝及清新口味成功吸客。有社企則以健康掛帥推素食月餅，客人試食後讚口不絕。<br>記者 佘錦洪<br> <br>月餅早於中國漢朝出現，初時以麵粉包裹肉餡再捏成圓形，隨時間演變出不同款式。港人最熟悉的廣式蓮蓉月餅，源自19世紀的廣州蓮香樓餅店，當時以蓮蓉糕餅享負盛名，其後索性以此成月餅餡料，風行整個粵廣地區。<br> <br>香港蓮香樓分支始於1926年，屹立至今90週年。在餅店工作十多年的貞姐表示，招牌蓮蓉月及五仁月每年都供不應求，因此近年提早至農曆七月中開賣，「老街坊會嚟買，遊客飲完茶亦都會買啲走」。蓮香樓保留不少懷舊月餅口味，如用自家燒雞配五仁餡的燒雞月餅，「全香港得呢度有。」<br> <br>蓮香飲食集團銷售總監朱沛源表示，月餅堅持添加豬油，並以秘方炒製蓮子造蓮蓉，部份關鍵工序保留人手製作，味道香濃令人一試難忘，近年開放訂購更令銷量急增。雙黃蓮蓉月每盒售202元，燒雞月則售236元，今年買一盒另送普洱茶餅一個。<br> <br>27歲的麵包師傳阿康去年於深水埗開設四喜麵包西餅，嘗試全人手製作清淡奶黃月餅，大受年輕人歡迎，熱賣數千個。他指自己的奶黃月以淡忌廉、減糖為原則，中間混碎蛋黃，「希望食完成個都唔會膩」，並堅拒使用內地材料，「一係用本地料，一係就入口，有信心啲」，獲顧客口碑推薦，今年訂單蜂擁而至，現已每晚通宵趕工，料可賣出8萬個。<br> <br>四喜月餅包裝亦相當花心思，模仿昔日懷舊紙盒包裝，特別請來設計師朋友繪製紙盒，「有嫦娥同吳剛，又有包青天，香港人一眼就知咩嚟」，更指去年有人要求只買紙盒。2件裝一盒50元，4件裝90元，8件裝則售170元，可經fb專頁或Ztore訂購，亦可到兩間分店購買現貨。<br> <br>一直推廣健康素食主義的Green Monday，今年以傳統五仁月為基礎造出藍莓月餅。企業發展及營運經理蘇曉文表示，月餅以黑糖取代白糖，並選用大豆油，比傳統月餅糖分低58%，飽和脂肪亦低28%，客人試食後讚口不絕，特別適合買給老人家。4個裝售188元，6個裝售258元。</p></body></html>