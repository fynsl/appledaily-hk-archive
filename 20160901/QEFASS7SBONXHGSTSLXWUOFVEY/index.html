<html><header><meta charset="utf-8"><title>財經評論：誰最驚地契大限</title></header><body><h1>財經評論：誰最驚地契大限</h1><p>2047地契大限？聽上來很可怕，一旦現有業權於30年後不能繼續，父親留下來的首期，半生供樓的血汗錢，一炮過漽於一旦，到時大家齊齊瞓街。<br>大家對這個話題充滿疑問，但區區一個陳茂波又如何能答覆大家？拿着相同問題去追問習近平吧？相信閣下也難以獲得肯定的答覆。說的是30年後的事，共產黨也至少換屆3次，到時誰做國家領導人未知，共產黨變成甚麼模樣又未知，況且黨內也不是一種意志，有誰能輕易為30年後的大事一錘定音？<br>或者大家回想，當初究竟點解要有「港人港樓」？就是太多內地人炒貴港樓，令香港人買不起樓，除了內地有錢人之外，紅二代、官二代、富二代、乜代物代、國企、央企，於香港的物業為數亦不少。換個角度來看，又有誰膽敢為此議題動大手術？等於跟在港持有大量物業的內地有錢人過唔去，齊齊同你死過，睇怕香港未亂，共產黨先亂。<br>至於中央政府收回香港部份物業業權，自己就可以成為大贏家？然後再分餅仔給利益團體？其實同樣冇人有着數。業權一收回，沒人再敢投資於港樓，香港人再沒餘力置業，話之你太古城有99,999年業權，樓價一樣跌到四腳朝天，到時拿着業權等同廢紙，連盡攬業權的中央，恐怕都變成輸家。<br>說到這裏，相信大家也明白，業權問題「五十年後不變」比「五十年後要變」實在省力得多。其實說太多都沒真憑實據，但講的只是人性，人就是天生貪錢、怕事、怕改變、怕蝕底，怕被人搶東西，2047業權要變？恐怕大陸比冇樓在手的香港人更怕得要命。<br><br>記者：楊智佳</p></body></html>