<html><header><meta charset="utf-8"><title>【動畫】老婆密會契仔張紀中提離婚被指控有私生子</title></header><body><h1>【動畫】老婆密會契仔<br>張紀中提離婚被指控有私生子</h1><p>繼「王寶強事件」後，前日大陸又爆出北京著名導演張紀中嘅老婆樊馨蔓出軌，而佢嘅小三仲係張紀中嘅契仔肖齊，事件引起好多大陸嘅網民嘅關注。<br><br>女主角樊馨蔓前晚十點喺北京嘅辦公室舉行記者會，樊馨蔓就堅決否認自己出軌，佢話，張紀中過去二十年，拍片嘅片酬、股票、外加海外產業至少有3億人民幣財產。今年3月，張紀中曾向佢提出離婚，佢仲話如果離婚，保守估計自己可以分到張紀中1.5億人民幣。<br><br>現場樊馨蔓仲話出軌嘅其實喺張紀中，話佢喺美國有一個3歲嘅私生子。記者追問到佢同張紀中嘅契仔肖齊嘅關係？樊馨蔓就話：「純屬謠言！無中生有。我的緋聞男友肖齊就在現場！」<br><br>就好似嘔血電視劇情咁，肖齊現身同記者講：「這個純屬是謠言！是惡意誹謗我，全是無中生有的事！這種造謠太可笑了。」問到佢係咪張紀中嘅契仔，佢答：「張紀中是我尊敬的前輩，他確實在公開場合，叫過我乾兒子。」而肖齊嘅助理亦幫口：「假的，太不靠譜了，說肖齊與樊馨蔓董事長有問題，純屬有人造謠。我們也不知道消息是哪兒傳出來的。肖齊是我們公司的總裁，很多項目都在一起，很正常。」<br><br>再有記者問到樊馨蔓同張紀中可有機會和好，樊馨蔓話：「早在2010年，我就發現張紀中有問題，花心！他老往美國跑。後來，他在美國養了小三，還生了一個私生子。因為有孩子，這一切，我都忍了。但是他今年春節後突然提出離婚的，這可能是跟杜姓女子關係確定了。張紀中選擇的是協議離婚，他找律師來我談。張紀中說，他已經沒錢了，我立馬質疑拿出美國的私生子質疑他，張紀中當時激動地叫囂：『那是受美國法律保護的！』」現場樊馨蔓仲展示聲稱係張紀中3歲私生子嘅相。<br><br>樊馨蔓續稱，張紀中今次提出離婚，其實早有預謀，佢先偷偷轉移了兩夫妻共同嘅財產，曾經有發展商打電話俾佢，話有兩間屋都改咗張紀中嘅名，以佢個人估計張紀中個人財產至少有3個億人民幣，離婚應按法律一人一半啊！<br><br>對於此事，昨日有大陸記者致電正在美國嘅張紀中，了解事件。張紀中聽到自己有私生子同出軌嘅事，即哈哈大笑回應：「觀眾會信嗎？大家會信嗎？樊馨蔓是在編故事，簡直是一派胡言，無中生有。她說我有3歲私生子，誰看見啦？大街上隨便一個女人抱一個孩子，也可以說成是我張紀中的情人和孩子了嗎？現在這些媒體聽風是雨，有一點報道依據嗎？這樣沒有依據的報道，純屬造謠誹謗，要承擔法律責任的。」之後張紀中再謂：「我們夫妻間離婚的私事，有必要搞得全國人民都知道嗎？還有必要開記者會，來影響大家工作嗎？純屬無聊。」<br><br>對於太太同契仔被傳有私情，張紀中就話：「我不知道。你對我身邊團隊的人都認識，你可以去瞭解！也可以直問肖齊。那個聲稱我乾兒子的人。」<br><br>最後張紀中認為，離婚屬其私事，基於多年嘅夫妻情義，所以佢會保護太太嘅聲譽，但覺得佢請咁多記者，公佈夫妻間嘅私事係好無聊。「還有樊馨蔓還當著記者朋友的面，辱駡栽贓我很多話，都是無中生有，對她的言行我表示非常遺憾和慚愧。我張紀中是甚麼人，劇組的人知道，朋友們知道，還有許多觀眾知道。我不想多說甚麼。看在我們的孩子的面子上，我今天不願意多說樊馨蔓的不是。」</p></body></html>