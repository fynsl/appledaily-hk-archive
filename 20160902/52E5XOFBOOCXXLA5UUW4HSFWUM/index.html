<html><header><meta charset="utf-8"><title>有心有力劉華50歲做爸爸　羅大佑57歲老來得女</title></header><body><h1>有心有力<br>劉華50歲做爸爸　羅大佑57歲老來得女</h1><p>54歲嘅杜德偉，同細佢24年嘅老婆李曉冰（Ice）結婚3年，今年5月終於宣佈造人成功，仲要係一索得男，真係可喜可賀！<br><br>原來圈中除咗杜德偉有心有力外，仲有唔少年過半百嘅男藝人，榮升做老竇。<br><br>劉德華<br>「民間特首」劉華，喺佢50歲嗰年，就成功做老竇，老婆朱麗倩喺養和醫院，幫佢生咗個女劉向蕙，當時劉華仲喺佢嘅官網公佈喜訊，好多粉絲仲留言送上祝福。<br><br>齊秦<br>王祖賢嘅前男友齊秦2010娶咗佢年輕24年嘅孫麗雅做第二任妻子，同年佢就以51歲高齡做老竇，老婆幫佢生咗個囡囡齊心，14年佢老婆再幫佢生多個仔，湊成「好」字。<br><br>羅大佑<br>「台灣音樂教父」羅大佑喺2010年，同細佢13年嘅圈外女友Elaine結婚，兩年後誕下Elaine幫佢生咗個女Gemma，當時羅大佑已年屆57歲，今年4月，佢哋一家三口被台灣傳媒影到佢到一家三口同朋友食飯。<br><br>溫兆倫<br>結過三次婚、51歲嘅溫兆倫，去年先做老竇，佢第三任老婆趙庭幫佢生咗個可愛囡囡柔美。</p></body></html>