<html><header><meta charset="utf-8"><title>【林卓廷爭入圍】黎智英：你係做嘢嘅人　唔係講嘢嘅人</title></header><body><h1>【林卓廷爭入圍】<br>黎智英：你係做嘢嘅人　唔係講嘢嘅人</h1><p>立法會將於周日舉行，民主黨為保新界東議席，力谷新人林卓廷，包括前政務司司長陳方安生在內多位政界重量級人物，已先後表態挺林，曾參與雨傘運動、在金鐘佔領區留守多日的壹傳媒創辦人黎智英指，佔領其間有一半日子也與林卓廷度過，黎擔心林卓廷在只聚焦論港獨議題下的選舉氣氛，會十分輸蝕：「我睇到你係做嘢嘅人，唔係講嘢嘅人...我覺得你係做嘢嘅人、為香港追求民主公義嘅信仰，我都會好佩服你，如果你都選唔到，我覺得係香港一個遺憾。」<br> <br>多年來支持民主、真普選的黎智英反駁部分人批評主流泛民、民主黨多年來「一事無成」的指控，認為民主派即使失敗，也一直堅持至今：「（市民）要明白泛民喺乜嘢情形下去從政，佢哋永遠都係喺少數嘅票、少數議席下面去鬥爭，而個老細（中央）佢唔畀你，你點樣鬥爭呢？（民主派）最少鬥爭咗咁多年，就算冇咩成果，都係丹心一片，都係盡力去做...有時失敗先睇到一個人嘅氣質，多過喺成功嘅時候。」黎智英認為，民主黨應標榜該黨「拒絕港獨，擁抱本土」的主張。<br> <br>林卓廷指自己性格並非如演員般會有戲劇性的演出，故唯有在選舉論壇中多談自己政績。林卓廷大嘆，本土議題已被扭曲至等同港獨、獨立，而在梁振英大力打壓下，令主張港獨的候選人更受到市民同情，令他們支持度大升。他指自己也同屬本土，在香港出生、成長，成家立室。<br> <br>除了擔心自己選情，林卓廷更指，不能低估泛民在今次選舉失去議會的否決權，因為除了建制派，表面激進、隨時轉軚的人也大有機會當選：「有啲人，我根本唔會當佢係民主派，佢哋初頭聲嘶力竭叫『打倒共產黨』，轉過頭就轉嗌『永續基本法、話建國』，我相信只要阿爺一撳掣，佢哋叫『共產黨萬歲』都夠膽死。」<br> <br>同區參選名單詳見此網頁： http://bit.ly/2aDHmxj </p></body></html>