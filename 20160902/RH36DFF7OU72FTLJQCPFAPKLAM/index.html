<html><header><meta charset="utf-8"><title>同校小一新生徐淑敏郭可盈送女開學遲到</title></header><body><h1>同校小一新生<br>徐淑敏郭可盈送女開學遲到</h1><p>星爸媽昨日早起接送子女開學，徐淑敏（Suki）、郭可盈和郭晉安的子女原來都就讀位於九龍琵琶山的保良局蔡繼有學校，Suki長女黃心瑤（Vianna）和郭可盈及林文龍的囡囡林天若同樣今年升小一，但不同班，兩位新生昨開學遲到。</p><p>滿意學校</p><p>昨早約8時半，Suki與老公黃浩（Kenny）陪Vianna返學，同行還有兩個保鑣，分坐兩架七人車到達，車子抵校時剛好學校鐘聲響起，Suki心急怕囡囡遲到，司機把車駛入學校範圍，驚動校方保安勸阻，要把車停在校外，Suki夫婦拖實Vianna行入學校，Vianna紮馬尾配整齊白色校服，孭起書包十分醒目。問Suki是否遲了出門？她說：「今朝已經7點出門口，因為先送二女返學，途中遇上兩架車爆胎，搞到塞咗一陣。」<br>Suki表示Vianna入了心儀小學，她昨在電話中說：「呢間學校重視語言，英文同中文都唔錯，整體學習氣氛良好，可以一條龍讀到grade 12，仲出過IB（國際預科文憑）狀元，成績同口碑均好。」<br></p><p>唔請補習</p><p>林文龍昨親做柴可夫司機送囡囡天若開學，可盈就負責從旁打點，天若戴上兩個藍色蝴蝶頭飾，精靈可愛，他們比Suki一家更遲。可盈昨在電話中說：「聽日要再早啲，我好鍾意呢間學校嘅教學方法，學生會返得開心，我今年先畀囡囡適應吓小一，唔使請補習，我會自己教番，一齊同行，我都重讀小一，生命有take 2。」可盈續說：「唔使科科一百分，唔想畀囡囡壓力，開心學到嘢就得。」<br>此外，郭晉安的8歲長子郭令山在同校升讀小三，郭晉安昨早8時10分送子上學，非常準時，齊蔭頭的令山精神奕奕孭書包自行步入學校，甚有師兄風範。<br>採訪、攝影：葉君海、陳杰</p></body></html>