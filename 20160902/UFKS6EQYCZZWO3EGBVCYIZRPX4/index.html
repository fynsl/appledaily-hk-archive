<html><header><meta charset="utf-8"><title>街市有份人情味發哥青雲Ella愛買餸</title></header><body><h1>街市有份人情味<br>發哥青雲Ella愛買餸</h1><p>街市又濕又逼，之但係買開買熟，傾得幾句，總係有一份人情味，去買餸又可以閒話家常…咁做藝人又唔係個個都好離地，有啲都貼地㗎，間唔中就逛街市!<br><br>周潤發<br>高大有型嘅萬人迷周潤發平時愛行山、閒時行街市，出入坐地鐵，絕對係親民巨星，咁發哥最愛行咩街市…當然係有「明星街市」之稱嘅九龍城街市買餸。<br><br>劉青雲<br>劉青雲同老婆郭藹明結婚18年，平時放假就會行山放狗，行街市買餸；廿四孝老公青雲今年2月去九龍城街市拎雞被野生捕獲。<br><br>官恩娜<br>官恩娜(Ella)上年仲係大住個肚嗰陣，被影到佢十足師奶仔咁，喺灣仔街市與菜檔、肉檔、生果檔等店主傾得好投契，完全放低明星架子。<br><br>謝天華 老婆Tina<br>Laughing哥謝天華亦陪過老婆Tina去跑馬地街市買餸，玩煮飯仔做廿四孝老公。</p></body></html>