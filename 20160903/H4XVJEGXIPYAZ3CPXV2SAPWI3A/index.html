<html><header><meta charset="utf-8"><title>感情騙子？郭政鴻同滕麗名拖拉一年先分手</title></header><body><h1>感情騙子？郭政鴻同滕麗名拖拉一年先分手</h1><p>「容易受傷的女人」滕麗名，喺13年就同圈外男友朱建昆（Matthew）結婚，正式做咗朱太，但其實滕麗名除咗同「不識時務」嘅魏駿傑有過一段情外，原來佢同前大台藝人郭政鴻都有一段唔開心嘅情路。<br><br>講起阿滕嘅情史，一諗只會諗起佢同魏駿傑，但其實郭政鴻都傷得阿滕好深o架。是咁的，阿滕喺07年同拍拖9年嘅魏駿傑分手後，因為拍劇《野蠻奶奶大戰戈師奶》時，好快就搭上剛失婚嘅郭政鴻，雖然佢哋一直都冇認過拍拖，但係佢哋拍拖根本就係圈中公開嘅秘密。<br><br>之後佢哋再合作《桌球天王》，當時就俾人笑佢哋係寓工作於談情，除咗劇中4連咀外，阿滕仲公然幫男方搽太陽油，喺傳面前打情罵俏，兼且有周刊影男方去阿滕清水灣嘅新居落簾短聚㖭！<br><br>正當大家都以為阿滕遇到真命天子，09年，郭政鴻被拍到與一女子及一名9個月大女嬰同行，三人齊到中旅社替女嬰辦理回鄉證，申請表上女嬰的名字為郭X欣。當時有傳郭政鴻翻撻前妻、並火速生下囡囡，及後雖然證實該名同行女子並非前妻，但阿滕與郭政鴻拖拉近一年，最後亦分手告終。如今郭政鴻已另組家庭，滕麗名亦已成為人妻，展開新生活。</p></body></html>