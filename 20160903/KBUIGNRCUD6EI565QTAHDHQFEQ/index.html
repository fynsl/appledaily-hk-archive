<html><header><meta charset="utf-8"><title>【一度斷貨】素食者都食得　杏仁奶雪糕返晒貨</title></header><body><h1>【一度斷貨】素食者都食得　杏仁奶雪糕返晒貨</h1><p>Ben &amp; Jerry’s新出嘅素食雪糕，上個禮拜啱啱登陸香港。唔少素食者都立即去掃貨，雪糕只係賣咗三、四日就宣告斷貨。舖頭今個星期就補齊四種味道：香蕉合桃、朱古力布朗尼、焦糖咖啡同花生醬曲奇，選擇比另一個品牌Happy Cow少。呢款雪糕雖然主打用杏仁奶整，不過味道其實同一般雪糕冇乜分別，只係口感比一般雪糕薄，食落唔會太膩。不過如果出埋細杯裝，一路行一路食就仲正。</p><p>反而Happy Cow嘅素食雪糕就主打用椰漿代替牛奶，我哋試咗芒果同綠茶兩款口味，前者嘅椰漿味比較重，反而綠茶就有驚喜。茶味濃得嚟又唔會好假，而且椰漿味亦較淡。Happy Cow有齊家庭裝同細杯裝，方便唔同人嘅需要。<br><br>售賣地點：<br>Green Common<br>中環德輔道中173號南豐大廈1樓1號（上環站E3出口）<br><br>記者：黃映嫚<br>攝影：周芝瑩</p></body></html>