<html><header><meta charset="utf-8"><title>【動畫●每日健康】女人總有幾日發脾氣　生冷蔬果咪亂食</title></header><body><h1>【動畫●每日健康】女人總有幾日發脾氣　生冷蔬果咪亂食</h1><p>女人的終身使命就是瘦身，所以大部份女士都會多吃蔬菜水果，希望少吸收脂肪，健康一點！不過原來食得太多蔬果或食得不夠醒目，好容易會有經痛、乳房脹痛和手腳冰冷等女人問題。中醫師彭明慧指女人特別容易頭暈身㷫，原來因為女性本身係「以血為用」，「女性獨有的月經、懷孕、哺乳和生產等生理結構都跟血液有莫大關係，血內有很高鐵質，流失了人會容易虛弱和怕冷一點，這就是女士和男士的分別。」如果有以上呢幾個問題，就要注意唔好食太多下列食物啦！</p><p>（一）手腳冰冷
</p><p>成因：氣虛、血液循環不佳<br>忌食：破氣食物──白蘿蔔、青蘿蔔等；涼性食物──通菜、西洋菜、未經烹調的蔬菜等<br></p><p>（二）盆腔問題：經痛、子宮輸卵管或卵巢水瘤或朱古力瘤等
</p><p>成因：血液不流通，甚至有血瘀情況<br>忌食：涼性食物──蓮霧、火龍果、山竹、瓜菜湯等<br></p><p>（三）胸部脹痛
</p><p>成因：肝經絡會由腳伸展到乳房，焦慮緊張發脾氣以致肝鬱，肝經得不到疏通病痛便會集結於乳房<br>忌食：辛辣食物──辣椒、咖喱、麻辣等；肥膩煎炸食物等<br><br>彭醫師提醒，女士們吃蔬菜也不用太緊張，除了特別寒涼的種類，其他蔬菜只要加足夠的薑和蒜同煮便可以中和寒氣。<br><br>記者：容慧心<br>攝影：周芝瑩</p><p><br>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>