<html><header><meta charset="utf-8"><title>陳意嵐向退選佳麗道歉</title></header><body><h1>陳意嵐向退選佳麗道歉</h1><p>ViuTV節目《美選D.n.A》參賽者陳意嵐（Tarah）和馬倩宜（Happy），昨日在柴灣錄影挑戰主播節目，之前傳出參賽者不和，二人就表現得相當友好，攬頭攬頸兼拖手。Happy自言會將不滿講出來，笑言曾因背後講人壞話發噩夢。<br>有傳Tarah向另一參選者區家裕批踭，嚇窒對方致退選，她否認：「誤會，我大隻又大頭蝦，論盡撞到佢令佢不滿，一定冇專登，當時佢已經退咗選，報道出咗後我都WhatsApp佢了解過同say sorry，但佢冇覆我，希望有機會當面同佢講。」Happy就在旁撐Tarah不會專登批踭：「係都我批啦，情侶都要磨合啦，𠵱家啲女仔磨合中。」<br>採訪：卓寶花<br>攝影：陳順禎</p></body></html>