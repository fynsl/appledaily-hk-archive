<html><header><meta charset="utf-8"><title>阿佘票房報捷謀添食</title></header><body><h1>阿佘票房報捷謀添食</h1><p>電影《使徒行者》在中、港、星、馬上映後，錄得總票房逾七億，前晚老闆林建岳，導演文偉鴻及一眾演員吳鎮宇、古天樂、張家輝、佘詩曼和許紹雄等出席在尖沙嘴舉行答謝宴，阿佘說：「希望可以開續集，好似都傾緊，好開心，最緊要都係得觀眾支持。」<br>票房報捷古天樂和張家輝被問到會否加價，古仔表示會交由經理人處理，家輝說：「片酬永遠唔係個人嘅事，始終係商業世界嘅一盤生意，人哋覺得你值得幾錢就畀你。」最近內地演員被點名指片酬過高，古仔小心避談，他重申：「所以我交畀經理人處理。」有指周迅被點名片酬逾億，古仔說：「除咗我個人嘅嘢之外，其他人嘅事都唔回應喇。」對於七億票房，吳鎮宇說：「一啲都唔興奮，因為應該起碼十幾億先至啱，𠵱家得七億。」<br>採訪：張俊銘<br>攝影：陳俊強</p></body></html>