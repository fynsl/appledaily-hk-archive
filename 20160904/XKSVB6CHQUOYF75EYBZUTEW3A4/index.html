<html><header><meta charset="utf-8"><title>「波霸」彭美拉勸男士唔好沉迷四仔</title></header><body><h1>「波霸」彭美拉<br>勸男士唔好沉迷四仔</h1><p>人稱拉姑嘅49歲加拿大「波神」彭美拉安德遜（Pamela Anderson），以往不時作性感演出，更加係《花花公子》模特兒，不時為雜誌影全裸性感照，可以話係性感嘅象徵。<br><br>不過呢位性感Icon近日同猶太教學者Shmuley Boteach喺《華爾街日報》撰文，題目係「一同起誓：不再沉迷四仔（Take the Pledge: No More Indulging Porn）」<br><br>拉姑及學者喺文中寫到：「四仔係俾廢柴睇，四仔係一個好無聊、浪費及冇出路嘅渠道俾一啲好懶嘅人去滿足性慾。」兩人又指睇得四仔太多，會影響男士同老婆及女友性關係，嚴重情況可以侵蝕男士嘅靈魂，令佢哋失去做丈夫及父親嘅能力。</p></body></html>