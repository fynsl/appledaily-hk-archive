<html><header><meta charset="utf-8"><title>隔牆有耳：CY林鄭袁國強　襯晒藍衫投票 - 李八方</title></header><body><h1>隔牆有耳：<br>CY林鄭袁國強　襯晒藍衫投票 - 李八方</h1><p>噚日嘅投票結果，據知影響特首梁振英嘅去留；關乎到政途，梁振英點會唔緊張？佢噚日一朝就同太太到所屬票站投票，冇發表惹火言論，可能唔想益咗反梁陣營，但佢同太太都以藍衫亮相，可能係為咗表明撐藍絲。</p><p>林鄭着「欣賞香港」Tee
</p><p>唔知夾埋抑或咁啱心有靈犀呢？噚日同樣到票站投票嘅政務司司長林鄭月娥，亦以鮮藍色外套現身，裏面仲着住件「欣賞香港」運動嘅Tee？呢個配套，似乎係好有心思。<br>嘩，真係夾到呢……同林鄭一樣喺山頂票站投票嘅律政司司長袁國強，深色外套內，同樣着咗藍色嘅恤衫喎。<br>呢一種藍調，喺選舉日出現，肯定別有一番意思。唔知最終結果，啱唔啱佢哋心意？</p></body></html>