<html><header><meta charset="utf-8"><title>料社福界勝負僅差百票</title></header><body><h1>料社福界勝負僅差百票</h1><p>【本報訊】今屆立法會功能組別社會福利界大混戰，出現五人爭一席的情況。投票日眾候選人皆表明未有十足把握奪得議席，有候選人更預料票源分散，勝負關鍵或只在數百票上落。<br>五名候選人依投票號碼為關銳煊、邵家臻、葉建忠、黃成智、曾健超，皆報稱獨立而有泛民背景。合資格1.3萬選民可挑選一名候選人。<br></p><p>候選人均有泛民背景
</p><p>黃成智直言選情難以判斷，「因為上屆都係社福同泛民爭，但今屆大家都有泛民背景，所以都好難估」，又認為各候選人可攤分選票，每人約有一成半至兩成選票，「最尾上落可能都只係300至500票之間」。<br>關銳煊直指選情「無人可預料」，又稱各人理念、政綱、宣傳口號相近，「加上冇發生咩大事，大家又君子之爭，估計最終選票會非常接近」。<br>邵家臻則稱歷史上未試過多人競選社福界，今屆或有人刻意製造紛亂局，亦聽聞有選民投白票，直指「投白票其實係益建制派」。邵又指候選人雖有泛民背景，惟選民仍可從候選人過往政治表態推斷其立場。<br>獲上屆社福界議員張國柱支持的社會工作者總會會長葉建忠，則對選情有信心，亦不擔憂票源分散，相信選民會留意候選人「喺業界有冇做過嘢」、「有冇做到嘢」。<br>曾健超則稱有信心泛民或非建制派，可守住社福界別這個泛民「橋頭堡」，「就算其中有人話係隱性建制派或非泛民都好，我相信最後當選都會係葉建忠、邵家臻同我自己，呢三位有泛民背景嘅人士」。<br>■記者葉偉東</p></body></html>