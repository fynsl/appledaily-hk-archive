<html><header><meta charset="utf-8"><title>鬼叫自己老貓燒鬚！炒飯哥say完sorry要將功補過</title></header><body><h1>鬼叫自己老貓燒鬚！<br>炒飯哥say完sorry要將功補過</h1><p>練馬師徐雨石剛於開鑼日中三元，而當日最威水嘅騎師就數到「炒飯哥」羅理雅，起孖做騎師王。連埋上季尾，佢已經跨季連贏7個賽日。呢對當旺騎練將喺周三(7日)谷草開鑼夜馬合作「百戰百勝」，出戰4班1200米。<br><br>「百戰百勝」上季尾狀態明顯復蘇，有心喺同程出擊，但身經百戰嘅「炒飯哥」亦承認自己論盡，出閘冇耐冇受太大壓力之下，居然跌鞭，入直路以手代鞭，結果「百戰百勝」輸畀頭馬「綫路神駒」一個鼻位，只得季軍。如果唔係「炒飯哥」老貓燒鬚，戰果可能已改寫。<br><br>「百戰百勝」個場58分僅敗，加2分今戰60分難得仍可跑4班，「炒飯哥」say完sorry後，自然希望將功補過，繼開鑼日繼「紅牡丹」後，再為徐廄贏出頭馬。</p></body></html>