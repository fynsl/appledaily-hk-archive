<html><header><meta charset="utf-8"><title>【大學開學】高官藝人邊度畢業　大學生知唔知？</title></header><body><h1>【大學開學】高官藝人邊度畢業　大學生知唔知？</h1><p>唞咗兩個幾月，各位大學生又要開學喇。呢排立法會選舉成為熱話，打開facebook全部都係選舉論壇，或者係宣傳短片。我哋就趁呢個機會，走入大學測試吓同學仔知唔知各界名人係出自邊間大學。我哋隨機揀咗十二位政界同演藝界名人，然後要求同學仔以配對的形式完成測試。七位同學接受，結果竟然冇人全中。即刻睇吓各間大學究竟有乜名人啦！</p><p>香港大學
</p><p>香港大學又叫藍血大學，自英殖時代已經盛產政府官員。今屆三司十二局嘅司長局長，就有一半都係港大畢業，包括林鄭月娥、袁國強、譚志源、張炳良、張建宗、高永文等。<br></p><p>中文大學
</p><p>近期爆紅立法會候選人朱凱廸和支持同性平權的陳志全，都是中大的畢業生。不過咪以為中大學生都會支持社會運動同抗爭，事關梁美芬同陳茂波原來都係中大畢業，真係……唉……<br></p><p>浸會大學
</p><p>浸大的傳理系咁出名，自然出產唔少出名嘅記者同傳媒人，好似林超榮、麥潤壽、呂秉權、柳俊江、DJ朱薰等都係浸大出身。<br></p><p>理工大學
</p><p>提到政界「名」人，當然唔可以唔講特首梁振英啦。佢1974年就係理工大學嘅前身香港工業學院完成測量學高級文憑，1997年仲成為理大嘅傑出校友，真係估佢唔到。不過提到理大，當然唔可以唔講設計系嘅名人，唔少插畫家，好似小克、麥家碧、Angryangry同Daryl Cheung就都係理工畢業。<br></p><p>城市大學
</p><p>城大近年就多咗唔少演藝界名人，好似蕭正楠、薛凱琪、林一峰、陸浩明（陸浩）都係城大畢業。<br></p><p>科技大學
</p><p>科大最出名就係工商管理，所以都出咗唔少商界名人，好似「小飛俠」林燕玲同俊和發展集團嘅董事會正副主席彭一庭、彭一邦等。<br></p><p>教育大學
</p><p>教育大學今年終於正名，但原來師範時期已經有唔少名人在此畢業，包括世界衞生組織總幹事陳馮富珍和作家西西。近年最為人熟識嘅，就係演藝界名人，好似楊思琦同龍小菌等。<br><br>記者：黃映嫚<br>攝影：周芝瑩</p></body></html>