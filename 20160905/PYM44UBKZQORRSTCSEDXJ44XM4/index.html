<html><header><meta charset="utf-8"><title>嚴選爛片　《無極》VS《天機：富春山居圖》</title></header><body><h1>嚴選爛片　《無極》VS《天機：富春山居圖》</h1><p>香港電影業，曾經百花齊放過，冇話下下要大卡士先係好片，同樣道理，有大卡士嘅唔一定係好片，好似「宇宙最強」甄子丹，佢啲功夫毋庸置疑，家陣仲攻到去荷李活，拍《星球大戰》外傳電影《Star Wars：Rogue One》，仲有傳佢係全劇組最高身價嗰個，至於啲舊史，應該冇人記得。<br><br>其實唔止佢，好多大卡士嘅星都演過啲大堆頭、但票房同口碑唔成正比嘅電影，好似以下10套，算係佼佼者中嘅佼佼者!<br><br>《賭城風雲3》<br><br>香港上映日期：2016年2月6日<br><br>票房：2,504萬港元 <br><br>《賭城風雲3》揚威全球，連權威電影網站IMDb都有呢部戲嘅踪影，個評分仲喺10分入 面攞到1.3分。<br><br>《家有囍事2009》<br><br>香港上映日期：2014年1月23日<br><br>票房：2,465萬港元<br><br>由谷德昭執導、黃百鳴監製嘅《家有囍事2009》，係根據1992年上映同名電影《家有囍事》而編寫，除咗有吳君如、李香琴同夏春秋等人再參演外，仲加咗古天樂、鄭中基等落去幫手搞笑，雖然卡士係勁，但係夾硬搞笑，頭15分鐘派古天樂晒肌吸客，但笑位太夾硬，實在唔易頂。<br><br>《天機：富春山居圖》<br><br>香港上映日期：2013年6月12日<br><br>票房：200萬港元<br><br>劉德華、佟大為、張靜初和林志玲主演，一直霸佔網民心目中爛片之王嘅位置，多年嚟未遇到對手，但《江湖悲劇》有機會打低《天機》。<br><br>《封神傳奇》<br><br>香港上映日期：2016年7月29日<br><br>票房：210萬港元<br><br>由李連杰、梁家輝、范冰冰、黃曉明、古天樂、Angelababy、文章、向佐、許晴、祖鋒、陳小春、安志杰主演，許安執導，卡士勁到飛起，但係睇票房就明白……捧場客唔多。<br><br>《台北夜蒲團團轉》<br><br>香港上映日期：2015年3月19日<br><br>票房：213萬港元<br><br>由錢國偉做導演嘅夜浦電影，喺《喜愛夜浦1》之後，一直都被批毫無新意，都只係搵靚女賣弄性感。 <br><br>《冰封俠：重生之門》<br><br>香港上映日期：2014年4月25日<br><br>票房：497萬港元<br><br> 導演羅永昌，主演甄子丹、黃聖依、王寶強、任達華。該片翻拍於1989年的港片《急凍奇俠》，由元彪、張曼玉主演，《冰封俠》有指拍到好似低質版嘅《美國隊長》咁，口碑只有負評。<br><br>《一個人的武林》<br><br>香港上映日期：2014年10月30日 <br><br>票房：950萬港元<br><br>導演陳德森，主演甄子丹、王寶強、楊采妮、白冰，又一套甄子丹同王寶強嘅合力之作，可惜被批故事薄弱。<br><br>《無極》<br><br>香港上映日期：2005年12月15日<br><br>票房：522萬港元<br><br>《無極》其實真係好無敵，陳凱歌又監又導，主演嘅包括謝霆鋒、張栢芝、張東健、真田廣之、劉燁等中港日韓星，聲勢係好勁，不過，票房就……其實《無極》當年喺內地上映一星期，首周票房已經高達7,425萬人民幣，仲話打破咗周星馳《功夫》保持首周6,400萬人民幣的中國票房最高紀錄。<br><br>《特工爺爺》<br><br>香港上映日期：2016年4月1日<br><br>票房：981萬港元<br><br>由洪金寶主演，電影海報中有大量紅星，但在電影中，全都只是客串。 <br><br>《綁架丁丁當》<br><br>香港上映日期：2016年6月23日<br><br>票房：189萬港元<br><br>由方力申主演，一貫胡鬧電影作風，靜靜地上映，靜靜地落畫，甚至無人認識呢套電影。</p></body></html>