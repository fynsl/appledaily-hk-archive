<html><header><meta charset="utf-8"><title>中環在線：三星手機爆炸益對手 - 李華華</title></header><body><h1>中環在線：三星手機爆炸益對手 - 李華華</h1><p>做乜都要講時機，包括手機電池爆炸。Galaxy Note  7接連發生電池爆炸，搞到三星上星期要全球回收手機，有口痕友就話，Note  7早唔爆，遲唔爆，偏偏揀正蘋果公司今個星期推出iPhone  7前先嚟爆，對蘋果有利咁話。<br>唔少分析指，三星今次召回Note  7，正正係蘋果星期三發佈新iPhone嘅好機會。市場研究公司Counterpoint Technology預計，Note  7電池爆炸後，唔少三星用家會轉投新iPhone懷抱。Drexel Hamilton分析員仲認為，Note  7被燒焦嘅圖片同視頻深深傷害三星，可以進一步提升蘋果品牌形象。<br>其實市場早前有風聲，指iPhone  7變化唔大，令到大家對蘋果新產品發佈會冇乜大期望，Note  7事件後，大家反而又關注番iPhone  7，果真係世事如棋。</p></body></html>