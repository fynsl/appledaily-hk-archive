<html><header><meta charset="utf-8"><title>鄺俊宇抗鼎：撐我唔會含淚</title></header><body><h1>鄺俊宇抗鼎：撐我唔會含淚</h1><p>【立會選戰2016　超區】<br>【本報訊】今屆立法會超級區議會功能組別選舉，成為民主黨鄺俊宇和民建聯周浩鼎的決戰。鄺俊宇昨到民主黨新界、九龍多個票倉拉票，對於有人說今次是「含淚投給鄺俊宇」，為的只是頂着周浩鼎，鄺俊宇表示：「我覺得投鄺俊宇唔會含淚，我過去花了10年時間從政！」而周浩鼎則獲民建聯前主席譚耀宗陪同，到多個鬧市拉票，周浩鼎承認與鄺俊宇的支持度是叮噹嗎頭，選情非常嚴峻。兩人最終惡鬥到最後一分鐘，鄺俊宇最後返回他從政起點兼民主黨票倉元朗朗屏邨做拉票終點。<br>記者：姚國雄　王家文　伍雅謙 </p><p>今次超區焦點落在33歲的鄺俊宇身上，昨日身穿白恤衫、揹着背包的他一早到他所屬的天水圍票站投票，經過連日拉票，鄺的聲音已明顯沙啞，形容心情是平常心：「大家都知道超級區議會尾席之爭係周浩鼎同鄺俊宇，我哋面對嘅唔止係周浩鼎，而係周浩鼎背後嘅強大中共政治系統，所以一定要努力。」<br>對於有人說要「含淚投給鄺俊宇」，鄺俊宇指：「我覺得投鄺俊宇唔會含淚，我過去花了10年時間從政，由菜園村到南生圍到爭取動物警察，以至處理過萬宗求助，認識我嘅朋友會知道呢一票值得。」</p><p>回老巢fb直播催票
</p><p>若選民在他與周浩鼎要二選一，鄺俊宇稱：「我覺得選擇鄺俊宇係一個無悔決定，我希望要頂住建制派，唔好畀建制派長驅直進。」對於有人棄選力保泛民超區3席，會否擔心失敗而回，鄺指不敢想像結果，惟有盡力：「我好敬重好多位民主派朋友，退選係一個勇敢嘅決定，艱難決定，感激佢哋在大局下集中力量，畀我哋集中力量爭取泛民3席。我哋係背負好多人期望，所以更唔可以輸畀中共嘅配票系統。」<br>穿梭新界、九龍拉票，鄺俊宇均由該區的民主黨資深黨員包括陳樹英、何俊仁陪同下與街坊揮手、握手，鄺俊宇最後一站返回他老巢兼民主黨票倉元朗朗屏邨，也是鄺俊宇從政的起點。<br>晚上鄺俊宇再多次在facebook直播作最後催票，希望可動員fb內的17萬名粉絲，高峯期一度有逾千人觀看。最後一小時他返回從政起點朗屏邨，甚受街坊歡迎，不少市民主動上前和他握手，有長者更聲言會幫他「守尾門」，為他在晚上拉票，「香港年輕人靠晒你㗎喇」。選情逐步高漲，但鄺俊宇表示，「一日未開票箱都冇人知結果」，最後時間會用來感謝每一位助選義工。 <br></p><p>譚耀宗撐周浩鼎
</p><p>鄺俊宇的宿敵、37歲民建聯周浩鼎昨下午到荃灣街市拉票，獲民建聯前主席譚耀宗到場支持。被問到跟鄺俊宇民調爭持不下，他承認二人是叮噹馬頭，但不評論自己勝算，僅稱會繼續爭取市民支持。<br>周浩鼎表示，選情非常嚴峻，稱會奮進到底爭取市民支持，爭取超區最後關鍵一席。他指連日來不少市民反映，不滿泛民集體棄選，批評不負責任，「選舉係一件莊嚴嘅事情，唔能夠玩玩吓或者咁兒戲，可以話咗選而又突然之間退選」。<br>周浩鼎又指，民建聯調整了分區選票策略，呼籲港島東和新界區集中選票全投給他，今晚會再返港島東拉票。他指建制派在超區議席是寸土必爭，希望3人都進入議會，「多一分建設力量，少一分破壞」。<br>譚耀宗則指，周浩鼎是民建聯年輕新一代，有地區經驗及承擔，雖然選情嚴峻、艱巨及面對抹黑，但仍堅持到底，「呢個精神非常重要」；又批評泛民棄選是玩弄選民。他指不會理會民調，因只是作參考。</p></body></html>