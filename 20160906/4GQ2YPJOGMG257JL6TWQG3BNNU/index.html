<html><header><meta charset="utf-8"><title>大劉為廚師轉場黎姿係「半島常客」</title></header><body><h1>大劉為廚師轉場<br>黎姿係「半島常客」</h1><p>大劉同甘比一直當灣仔福臨門係「飯堂」，之不過近排佢哋唔去福臨門，轉場去置地廣場嘅唐人館同尖沙嘴半島酒店嘉麟樓食飯，咁啱大劉舊愛李嘉欣身穿熱褲，前日一家三口及家人喺半島現身，似乎同大劉口味都幾近似!<br><br>大劉 甘比 忽然轉飯堂<br>大劉(劉鑾雄)同甘比由福臨門轉場去半島，原來有段古，據知喺福臨門嘅一位廚師煮嘢畀大劉食十幾年，早前去咗半島嘉麟樓揸fit，因為個廚師知大劉嘅口味，亦由於大劉患糖尿病，基本上啲餐係度身訂製，所以大劉同甘比先忽然轉場，漸漸成為半島常客。<br><br>啟山 超蓮 浪漫撐枱腳<br>賭王三房最索千金超蓮回復單身後，與霍震霆二公子霍啟山行得最密切，今年1月先被爆喺半島Chesa嘆瑞士菜撐枱腳，不過當時餐廳冇VIP房關係，所以佢哋就同其他客人一樣坐大廳；之後又喺廣州及台北見二人蜜遊，未知佢哋仲有冇發展空間。<br><br>黎姿 孖女 愛high tea<br>黎姿2008年宣佈退出娛圈，同年即嫁畀商人馬廷強做少奶奶，婚後生咗孖女家蔚同家鎂，黎姿都幾鍾意去半島，唔止當年喺半島連擺兩晚喜酒、家人生日P亦喺嗰度開，就連閒時黎姿都會同孖女去high tea!</p></body></html>