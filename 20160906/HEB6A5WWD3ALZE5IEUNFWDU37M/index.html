<html><header><meta charset="utf-8"><title>老公捲欠債百萬事件JJ參佛戴六道木佛珠</title></header><body><h1>老公捲欠債百萬事件<br>JJ參佛戴六道木佛珠</h1><p>JJ(賈曉晨)老公樊少皇(力王)早前有傳佢欠債200萬，有人更上老婆JJ屋企追債，搞到力王喺微博發律師函澄清欠債嘅報道，佢都係「樊少皇先生也是受害者之一，該友人尚還欠樊少皇幾百萬元港幣」，又自認交友不慎，唔知係唔係近排是非纏身!<br><br>JJ同力王日前去咗山西五台山菩薩頂同塔院寺，JJ影咗幾張相寫道「初结佛缘」，手亦戴上佛珠，有網民指係六道木佛珠，傳呢串佛珠有鎮宅驅邪嘅功效，可以斬斷煩惱，保佑平安，仲可以睇得出戴佛珠嘅人身體健康狀況，似乎真係為咗近期嘅事，走咗去參佛!<br><br>跟手佢就放咗同力王喺白塔前面影嘅相，手牽手晒恩愛，今日又喺微博貼出當日同力王喺車廂嘅合照，仲爆嚟緊兩公婆會上安徽衛視《超級大首映》錄節目，稱多年上獎門人嘅經驗希望夠用，似乎係預咗被人玩!</p></body></html>