<html><header><meta charset="utf-8"><title>財經名嘴點睇　鄺神係乜股？</title></header><body><h1>財經名嘴點睇　鄺神係乜股？</h1><p>有一種候選人，叫「鄺神」。民主黨「鄺神」鄺俊宇，以近50萬票，高票喺超級區議會中當選。<br><br>訊匯證券行政總裁沈振盈昨日表示，「鄺神」跑出成票王，原因係雷動係會影響選情得好緊要，「唔係一個有效配票，變咗聽Order做事，就好似圍飛Placing，變咗羊群效應……似財演一齊唱好一隻Number一樣，有莊家操控咁嘅性質。」因此，票數去哂鄺俊宇，之後就搞到涂謹申差啲瀨嘢。<br><br>另一方面，同意熟悉財經及政經的Common Ground HK召集人李兆富認為，「（之前）有人走出嚟係咁話，投『鄺神』可以隊爆周浩鼎，咁結果『鄺神』攞飛攞到一個地步，爭啲做爆左涂謹申。」<br><br>李兆富形容：「鄺神」就如新股，你永遠都喺IPO嗰排最比心機去做功夫：「『鄺神』支持者同我哋啲散戶一樣，好容易動搖嗰啲，而家個價格開到咁高呢，貨源咁碎，呢班人好都衝動式買入…呢個係新股爆破危機，希望佢捱得過啦。」<br><br>李兆富續指，「而家『鄺神』高開，同啲新股高開一樣啫，要維持呢個價位有一定困難，我相信鄺神（民意）沽壓應該幾大…涂謹申同梁耀宗係傳統老牌藍籌…內在價值都唔錯，至少仍過關，喺成份股入面…亡國興好明顯係大戶做嘢將佢剔出名單以外。」</p></body></html>