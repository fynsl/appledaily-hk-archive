<html><header><meta charset="utf-8"><title>高C9手記：股樓齊開Party - 高淑嫻</title></header><body><h1>高C9手記：股樓齊開Party - 高淑嫻</h1><p>香港忽然間一片歌舞昇平，股樓齊升，恒生指數朝住24000點進發，幾個新推樓盤又打晒蛇餅，又加推加價，再望一望電視直播，如果不知就裏，還以為大家成功投票踢走梁某人，香港人從此可以快快樂樂生活下去。<br>梁某人如果想邀功的話，現在確是最佳時機，多得他喚醒香港人的公民意識，大家不再政治冷感，前日立法會投票日有200萬人投票，送了多名年輕新人進入立法會，就是最佳證明。<br><br>之前有人認為，選舉結果對梁某人能否連任有啟示作用，大概大家開始預早慶祝，加上最近樓市實在太旺，刺激股市繼續爆升。恒指現重返去年8月水平，距離4月「港股大時代」高位28442點，約有兩成水位。<br>要預測股市快要見頂，還是剛剛起步，除了理論與圖表分析，一些偏門想法可能都值得參考，好似有日我跟一位資深散戶提起，近月《蘋果日報》投資版專欄的hit rate頗低，他即刻表現興奮，認為這反映好多人仍未入市，大市仲有得升，當越來越多人，甚至一向無買股票的人都關心股市，才是大市見頂時。<br><br>日前欄友晉佳亦有相似理論，他認為「當你入市前左諗右諗，驚死接火棒時，之後通常仲有得升」。<br>無人有水晶球，不知股市幾時爆，或者會不會爆，但今時今日，持有現金唔抵是事實，既然買不起樓，惟有買地產股，學四叔話齋「買地產股好過買樓」。<br><br>高淑嫻<br> https://www.facebook.com/koc9nine </p></body></html>