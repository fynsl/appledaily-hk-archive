<html><header><meta charset="utf-8"><title>黃建東肉緊咀爆楊明唔敢俾莊思明睇？</title></header><body><h1>黃建東肉緊咀爆楊明<br>唔敢俾莊思明睇？</h1><p>前港男黃建東(東東)， 近日喺大台劇集《為食神探》飾演一個camp爆同志，同楊明仲有肉緊咀對咀場面。東東話：「記得當初同楊明討論會係借位定係堅咀，大家都覺得係劇情需要，所以決定真咀，希望令觀眾留下深刻印象。」<br><br>東東話拍攝時現場工作人員嘩聲四起，個接吻鏡頭仲要NG咗好幾次：「原來拍咀戲，NG係一件好辛苦嘅事，因為好尷尬但係又要死撐，而我個角色又狼死又鹹濕。」<br><br>至於問到東東怕唔怕被定型做呢類角色：「其實冇得怕，因為自己讀戲劇出身好鍾意演戲，同埋觀眾仲未記得我個名，好希望觀眾可以記得TVB有個演員好豁得出去叫黃建東。」不過東東笑言希望莊思明冇睇到呢場戲，因為好驚激嬲阿嫂。</p></body></html>