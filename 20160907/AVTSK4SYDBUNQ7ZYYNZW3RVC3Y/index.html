<html><header><meta charset="utf-8"><title>大女出櫃二女想縮胸王敏德馬詩慧開明照撐</title></header><body><h1>大女出櫃二女想縮胸<br>王敏德馬詩慧開明照撐</h1><p>王敏德喺1992年同著名model馬詩慧結婚，同年生咗大女王曼喜，又喺95年同99年生咗二女王麗嘉同細仔王躍穎。而做父母嘅王敏德同馬詩慧睇落仲相當開明。<br><br>王曼喜<br>24歲嘅Kayla前年被影到同外籍女友Lia晚上去公園談心，情到濃時仲激咀埋，其後王曼喜「出櫃」認愛，父母仲一齊支持阿女。早前王曼喜同妹妹一齊去睇英國電子組合喺亞博舉行嘅演唱會，仲同新歡手拖手現身。<br><br>王麗嘉<br>21歲嘅王麗嘉 （Irisa） 遺傳咗媽咪model身材夠晒高大，佢仲為咗做model想做手術縮胸，當然佢最後都冇做到手術，不過媽咪馬詩慧就好支持囡囡。<br><br>王躍穎<br>16歲嘅細仔Kadin早前宣佈同拍拖3個月嘅女友Mimi甩拖，之後仲畀《蘋果》影到佢一拖四，同4位長髮美少女遊蘭桂坊，Kadin未夠秤入場，最後同女伴擁抱咗一下，就自己搭的士返歸。而媽咪馬詩慧就撐阿仔係正常社交。</p></body></html>