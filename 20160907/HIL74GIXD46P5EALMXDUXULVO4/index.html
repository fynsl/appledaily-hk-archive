<html><header><meta charset="utf-8"><title>有毛有翼離巢做老細Bosco靠短訊冧掂日模女友</title></header><body><h1>有毛有翼離巢做老細<br>Bosco靠短訊冧掂日模女友</h1><p>黃宗澤(Bosco)出年就同大台約滿，有傳佢唔想再續約，因為想開自己嘅工作室，就算樂小姐落力留佢，叫佢改簽邵氏都冇用。Bosco現時喺內地拍劇有過千萬人仔酬勞，經營嘅蠔吧生意又唔錯，仲諗住喺其他地方再搞飲食業。離巢都係人之常情。<br><br>另外，Bosco同胡杏兒喺12年分手之後，極速同大自己9年嘅楊崢撻着，不過21日後又極速散咗。之後又傳過拍劇嘅時候，龔嘉欣、劉佩玥都力追佢，情史真係水蛇春咁長。不過Bosco家陣同日籍女模Jun蜜運中，但係佢哋只係靠message維繫感情，連Bosco自己都話異地戀好難keep。</p></body></html>