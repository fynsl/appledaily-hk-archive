<html><header><meta charset="utf-8"><title>【馮仁昭四圍超】黃宗澤搵女陪逛工廈</title></header><body><h1>【馮仁昭四圍超】<br>黃宗澤搵女陪逛工廈</h1><p>【觀塘】黃宗澤（Bosco）加入無綫17年，近年開始萌生去意，主要都係內地發展潛力好，市場又大，電視台競爭力又大減，所以Bosco演藝事業轉戰內地，喺香港佢就開拓其飲食王國市場。Bosco之所以放心北上，香港嘅餐廳有得力媽咪幫手睇住，Bosco不停為自己增值，難怪身邊不乏異性追求者，主動向佢投懷送抱。<br>今年3月被爆同日籍女模Jun撻着發展異地戀，最近又傳佢背住日模女友，撻着澳門賭場女揸fit人，但Bosco聲稱係識咗十幾年嘅契家姐。</p><p>全黑打扮</p><p>日前馮仁昭喺觀塘發現Bosco蹤影，今次佢又係同個女友人一齊，仲喺一座工廠大廈，當時Bosco戴住口罩，兩個人都係襯到絕嘅全黑打扮，似乎喺度周圍搵食，最後停咗喺一間韓國食店前睇餐牌。<br>喺呢棟工廈入面除咗食店，仲有唔少批發商，賣凍肉、生蠔等等嘅食材，本身開蠔吧嘅Bosco，都睇中呢度有好嘢，唔知係咪時候再入貨呢！<br>撰文：馮仁昭</p></body></html>