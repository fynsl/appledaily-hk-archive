<html><header><meta charset="utf-8"><title>【馮仁昭四圍超】沈卓盈自爆有人追</title></header><body><h1>【馮仁昭四圍超】<br>沈卓盈自爆有人追</h1><p>劉佩玥同沈卓盈（右）噚日喺銅鑼灣出席「香港網球公開賽2016」記者會，對於Jessica C.早前踢爆伍允龍帶劉佩玥去老友聚會，劉佩玥唔覺伍允龍追自己，大家只係好朋友。<br>沈卓盈早前被影到同圈外男友一齊，佢解釋：「係同朋友出街，我係單身。」佢承認𠵱家有人追，現階段了解中。係咪影到嗰個？佢話：「唔話畀大家知。」<br>撰文：馮仁昭</p></body></html>