<html><header><meta charset="utf-8"><title>林作「抄牌」後突變低調麥明詩強勢哭訴攞晒分</title></header><body><h1>林作「抄牌」後突變低調<br>麥明詩強勢哭訴攞晒分</h1><p>「十優港姐」麥明詩爆出有林作呢位男朋友，而其後林作又以獨立名義參選區議會，雖然最後都係落選，不過成日都見到麥明詩支持林作，「低調」幫手助選，真係低調得嚟好高調。<br><br>林作就咁變咗半個明星咁，公眾人物換嚟就公眾嘅視線，早前被影到佢趁女友上深圳拍劇時畀讀者影到佢喺銅鑼灣街頭向低胸索女「抄牌」，仲搞到女友嬲豬，睇嚟林作都知做公眾人物嘅苦處，變得堅‧低調。<br><br>反觀麥明詩，事業上真係機會處處，喺深圳拍劇時有傳被何浩文力追，問到佢緋聞時，仲答到無凌兩可。之後被派去巴西做奧運直撃，返嚟即刻被影到同林作食飯，正常大家以為佢哋好返之後，突然又爆出麥明詩哭訴好「迷惘」，拎晒分喎！似乎呢個遊戲嘅主導權，已經易手咁噃！</p></body></html>