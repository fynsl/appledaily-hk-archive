<html><header><meta charset="utf-8"><title>【馮仁昭四圍超】薛凱琪呻成人唔好玩</title></header><body><h1>【馮仁昭四圍超】<br>薛凱琪呻成人唔好玩</h1><p>十年前喺薛凱琪生日，黃偉文送咗首《給十年後的我》，今年又送咗首歌《十年後的我》做禮物。噚日薛凱琪喺商台宣傳話唱親《十》都喊：「呢首歌係話畀大家知我做咗10年大人，但唔好玩，唔太鍾意，所以今年立志做番個有智慧嘅小朋友。」<br>薛凱琪又話用十年嚟搵快樂，佢話打坐學識唔好影響人影響環境，學識自強。<br>撰文：馮仁昭</p></body></html>