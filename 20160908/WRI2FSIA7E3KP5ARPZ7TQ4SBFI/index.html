<html><header><meta charset="utf-8"><title>一路一帶：自己選票自己救 - 斯郎</title></header><body><h1>一路一帶：自己選票自己救 - 斯郎</h1><p>戴耀廷今次在立法會選舉策劃的「雷動計劃」，為選民提供「策略性投票」意向，在選後被批評好心做壞事，令九龍東及新界西的非建制侯選人墮馬，「長毛」梁國雄差啲失掉議席，李卓人更要同立會講bye bye。<br>其實雷動計劃抵鬧，但各位年輕人亦都要諗吓，有冇關心過家人的投票意向，尤其是長者。有朋友分享過，在選舉當日，晚上去找家人晚飯時，發現65歲的父親被「朋友」帶去投票，「有人叫我去投周浩鼎呀！」正所謂自己選票自己救，唔想家中長輩成為西環的選票機器，應該親力親為及關心多點家人。長者今次可謂左右了選舉大局，有投票的港人在票站中見盡無數怪事，被推着輪椅去投票、行動不便的長者已不是新鮮事，以下分享幾則在票站看到的真人真事。<br><br>有一位健步如飛的婆婆來到票站，聲如洪鐘的問職員，「我要投5號（九龍東5號為謝偉俊）呀！我要5號！」當職員叫她拿身份證時，才發現這些婆婆原來是文盲，「哥哥仔，我唔識字，請問呢個係咪5號呀？」<br>亦有拿完選票的婆婆非常擔心，不停要求職員教她投票：「如果我印錯咗，會唔會坐監？我好擔心我揀錯人啊，佢話會報警拉我喎！」當職員清楚表明：「冇人知你投邊個，唔使擔心喎婆婆！」婆婆仍然非常害怕，更打開選票問職員，「真係冇錯？冇錯到？」<br><br>當大家以為「掌心雷」事件過份，其實更多離譜的事件發生，有職員發現某位婆婆一日內第二次進入票站，於是便着職員留意，發現她竟然拿着家人的身份證來投票，不過由於身份證上的樣貌和本人極為相似，票站主任問了兩條簡單問題後便給她選票！<br>以上事件，如有雷同，實屬不幸。其實西環治港，不斷削弱香港的公信力及核心價值，立法會選舉已經塵埃落定，但不代表香港可以鬆一口氣，未來數月的政治環境只會更惡劣，因為最大的一場仗——「特首選舉」，下年3月就會展開。<br><br>斯郎<br> https://www.facebook.com/oneroadonebelt/ <br>本欄逢周四刊出</p></body></html>