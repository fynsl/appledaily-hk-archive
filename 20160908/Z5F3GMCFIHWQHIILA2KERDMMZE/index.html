<html><header><meta charset="utf-8"><title>為愛情　全班包尾變考第一</title></header><body><h1>為愛情　全班包尾變考第一</h1><p>【本報訊】24歲當選最年輕區議員、33歲時成為超區票王，鄺俊宇不屬於人生勝利組，屋邨出身，中四試過考第尾，誰料到超區會是第一名？考過6次會考英文才合格的鄺俊宇強調，「大家真係唔好睇小任何起跑線高與低嘅人，如果的起心肝做，一樣得。」<br>當選翌日即在旺角跳街舞謝票，原來他17歲人生第一份工，就在屋邨內的青年中心服務邊緣青年，鄺俊宇會教他們跳舞，曾幾何時，跳舞確是他的夢想，「我自己睇電視學，冇學過師，我當時中五畢業想去演藝學跳舞，但我係屋企大仔，決定養家、決定搵工，就冇再追當時跳舞嘅夢想。」</p><p>考6次會考英文終合格</p><p>元朗朗屏邨長大，現亦為當區區議員，辦事處設在舊居地下。他與這條邨有很深的淵源，「二、三年班時因為太頑皮，媽咪照顧我嘅方法，係隊我落樓下青少年中心做義工，而我畢業第一份工作係返同一間中心」。<br>鄺俊宇為網民津津樂道的，包括他前後考過6次會考，他對此非常坦然：「我會考有13分，只係欠英文（合格），後來做議員讀社工，會考成績已經唔係重要，但我同自己講唔服輸，我係一個好唔服輸嘅人，在最後一屆會考拎到英文合格……其實同我升學嘅路唔係太大影響，但我要證明一件事，就係你堅持做會做到。」<br>本身是愛情小說家的他，以自身經驗作例亦離不開愛情情節，笑言中四時全班考第尾、中五逆轉勝變全班第一，「嗰個暑假發生咗《那些年》嘅劇情，有重要嘅承諾，你應承咗人，我就要考畀你睇，要有好成績你睇，中五成績一出，我班上嘅人跌晒眼鏡，因為差唔多拎晒所有科目嘅第一，除咗英文。」<br>他說小時候覺得成績好的同學全是「怪物」，認為他們的世界離自己很遠，但原來只要認真做，他亦可以。至於那些年的故事結局，他賣關子稱：「那些年嘅故事同《那些年》一樣。」<br>鄺俊宇常常解答他人愛情疑難雜症，但對自身感情卻三緘其口，「十個記者挑戰過我呢個問題，十個都唔會答……我會好努力保護我鍾意嘅人，所以從來冇人喺我個口問到我嘅古仔。」<br>鄺俊宇說未來寫作方面要減產，若要議員、作家二擇其一，他會選擇向讀者說抱歉，「因為我哋呢個城市病咗，好希望為呢個地方做多嘢。」鄺俊宇係唔會怕，鄺俊宇表明，最驚失聲。<br>■記者陳雪玲</p></body></html>