<html><header><meta charset="utf-8"><title>【馮仁昭四圍超】黃長興讚囝囝靚仔</title></header><body><h1>【馮仁昭四圍超】<br>黃長興讚囝囝靚仔</h1><p>黃長興噚日到中環PMQ擺檔，佢間餐廳主打龍蝦包，佢話擺檔都係宣傳為主，始終餐廳先係主力，咁有冇計劃開分店？佢話：「有諗過，不過餐廳嘅嘢主要畀拍檔搞，我要拍劇，又想多啲時間陪屋企。」講到細仔𠵱家3個月大，長興一副冧樣咁話：「佢好靚仔，日日抱住佢又攬又錫，我開頭以為生女做爸爸先會咁鍾意，原來仔都會。」<br>撰文：馮仁昭</p></body></html>