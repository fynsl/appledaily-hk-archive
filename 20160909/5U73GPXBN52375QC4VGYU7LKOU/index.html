<html><header><meta charset="utf-8"><title>《風雲》音樂劇角色晒冷嘉穎做步驚雲挑戰城城</title></header><body><h1>《風雲》音樂劇角色晒冷<br>嘉穎做步驚雲挑戰城城</h1><p>馬榮成創作的經典漫畫《風雲》將於明年4月以音樂劇在紅館公演，屆時會加上5D效果，他昨日與主要演員包括飾演步驚雲的鄭嘉穎、聶風的謝天華、雄霸的呂良偉等在sky100舉行記者會。</p><p>壓力野心俱備</p><p>首次參與舞台劇的嘉穎說：「我第一次做舞台音樂劇，要盡量多綵排，今次有好多舞台效果，好富挑戰性，機會難逢，所以不計較酬勞，好好把握機會。」<br>相比於98年的電影版，音樂劇只保留演泥菩薩的黎耀祥及文丑丑的鄭丹瑞，而謝天華當年飾演配角秦霜，今次升呢做聶風，問到會否擔心鄭伊健演繹太深入民心，謝天華表示：「我覺得有壓力，唔係源自嗰度，係另一個演繹方法，發夢都冇諗過可以做聶風，知道嗰晚都瞓唔着，除咗要演技、跳舞、武打，導演問我有冇畏高要吊威吔。」<br>呂良偉就飾演雄霸，他表示為了此劇推了一部電影及電視劇，他說：「冇諗過做舞台劇唱歌，仲要跳舞非常難，要努力練，又要吊威吔，角色比跛豪野心仲大。」</p><p>集嗅覺5D效果</p><p>另外，製作人陳淑芬表示製作費達一億，暫定公演六場，要計埋東南亞巡迴才能回本，問到有否考慮找回伊健及郭富城做回聶風及步驚雲，她說：「冇諗過，唔係太貴，要睇角色配搭同時間配合。」負責製作的蕭潮順表示今次會有5D效果，舞台會結合科技、燈光、立體投射、嗅覺味道、水和火觸感效果。<br>採訪：張俊銘<br>攝影：葉君海</p></body></html>