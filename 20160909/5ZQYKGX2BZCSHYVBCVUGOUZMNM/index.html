<html><header><meta charset="utf-8"><title>【馮仁昭四圍超】車馬費身價簽無綫張文慈底薪8千</title></header><body><h1>【馮仁昭四圍超】車馬費身價簽無綫<br>張文慈底薪8千</h1><p>張文慈跟隨亞視多年，亞視燈滅佢陣亞視味可以一次過洗晒，自由人嘅佢，終於簽約無綫。今個月底佢就45歲，一簽兩年，當年嘅亞姐如今簽無綫底薪竟然係一個超低價8,000元，騷價1,000元，真係隨時買個名牌袋都唔夠，陰功，不過可能佢喺內地都搵到，所以唔介意呢個好似車馬費嘅超低價。<br>有報道指無綫𠵱家缺人用，有知名度嘅小生花旦都去晒內地搵真銀，二、三線嘅去到內地一樣吃香。之但係張文慈鍾意做戲，香港又冇乜嘢平台可以揀，喺無綫已成為一姐嘅萬綺雯，本來想休息吓，正因為張文慈，好姊妹萬綺雯就落足嘴頭力sell，所以就算無綫終於點頭，但係人工就真係，哈哈哈！</p><p>沈震軒約滿離巢</p><p>另外，沈震軒下月底約滿無綫離巢，之前因為唔肯簽約被雪藏，但佢都唔愁出路，早前佢接拍首部內地電視劇《你好喬安》，嚟緊會喺樂視播，佢大賣關子話：「到11月，大家將會知道我嘅選訂。」<br>撰文：馮仁昭</p></body></html>