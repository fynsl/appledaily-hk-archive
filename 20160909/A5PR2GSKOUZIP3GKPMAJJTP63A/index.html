<html><header><meta charset="utf-8"><title>陳豪湊仔拍劇打孖上</title></header><body><h1>陳豪湊仔拍劇打孖上</h1><p>陳豪昨到金鐘出席咖啡室開幕，他出品的自家咖啡在店內有售，問到有否計劃開店？陳豪說：「遲啲啦，要不停做多啲實驗，加上租金都係問題，今年未必成事。」會否寧願搞好咖啡和湊B而減少拍劇？他說：「咁又唔好喎，我本身係演員，希望雙線發展做湊仔公湊女公。」至於老婆陳茵媺被影到未收身，陳豪坦言老婆沒不快。<br>同場的洪欣表示自細想做生意，曾開童裝、水果、飾物店，她自嘲說：「冇一次成功，始終唔熟行，要落手落腳做才好。」她坦言試過跟朋友夾份因財失義，問跟老公會否沒問題？洪欣笑說：「梗係，老公搵到錢交畀我，佢唔理錢銀，自己定時畀零用錢佢仲開心，因為佢洗腳唔抹腳，需要然人幫佢理財。」<br>採訪：馬建華<br>攝影：陳順禎</p></body></html>