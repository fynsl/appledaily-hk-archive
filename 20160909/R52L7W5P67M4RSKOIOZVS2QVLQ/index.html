<html><header><meta charset="utf-8"><title>體壇拾趣：洛捷迪報假停賽10月</title></header><body><h1>體壇拾趣：<br>洛捷迪報假停賽10月</h1><p>美國里奧金牌泳將洛捷迪喺巴西報假案（圖）一事仲有餘波！據《今日美國》周三爆料，話洛捷迪會俾美國泳協同美國奧委會禁賽10個月，有機會錯過下年世錦賽。有消息仲指涉及報假案嘅四名泳將入面，洛捷迪會接受最嚴重嘅處分；佢早前已經損失四個贊助合約，至少冇咗成200萬美金（約1,551萬港元）。</p></body></html>