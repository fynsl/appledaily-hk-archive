<html><header><meta charset="utf-8"><title>中環在線：高寶明掌民信金控　3年袋1億 - 李華華</title></header><body><h1>中環在線：<br>高寶明掌民信金控　3年袋1億 - 李華華</h1><p>跟「紅籌之父」梁伯韜同期嘅資深ibanker高寶明有新動向，佢新近獲民信金控（273）委任為聯席主席兼行政總裁（CEO），年薪1,872萬元，另有權於三年內，每年收取績效獎金1,560萬元，即係一年可以袋走3,432萬元，三年總共有1億元，咁重金禮聘，似係要食大茶飯喎。<br>民信金控前稱威利，據悉一向屬於資深投資者莊友堅，今年中轉咗大股東，公司之後改名，家陣搵高寶明做話事人，應該有一番搞作。<br>58歲嘅高寶明曾經係法國巴黎百富勤高層，2003年創立金榜融資，2012至舊年3月為中國民生銀行香港分行擔任顧問，負責籌建民生商銀國際。佢年近60都未言休，似乎想再創事業高峯。</p></body></html>