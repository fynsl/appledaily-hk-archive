<html><header><meta charset="utf-8"><title>數惡行向添丁前夫贈興劉明軒鬧王傲山係屎</title></header><body><h1>數惡行向添丁前夫贈興<br>劉明軒鬧王傲山係屎</h1><p>保險才俊王傲山當年與李彩華分手，即戀上有線前主播劉明軒，兩人閃結閃離，王傲山今年再與任職證券的女友Janny奉子成婚，大前日一索得男，前妻劉明軒爆大鑊贈興，寸爆男方「反轉豬肚就係屎」，同時爆一年內遭前夫三次趕出門，試過熟睡時被王傲山用床頭燈照醒，至今仍活在離婚陰霾下！</p><p>李彩華舊愛、保險才俊王傲山今年5月與任職證券的女友Janny奉子成婚，大前日在facebook報喜8磅半囝囝出世。其前妻劉明軒日前接受本報訪問時，大爆離婚內幕，一年婚姻被前夫先後趕出家門3次，似要向新任爹哋王傲山贈興。<br>日前劉明軒到跑馬地五金店買勞工手套，離婚後她未見第二春，原來有離婚陰影，她日前在電話中說：「都怕咗，有乜嘢男人係信得過？追你嗰刻對你好，變得好快！我想澄清同佢（王傲山）上年11月初先辦妥離婚手續，唔係之前報道所講兩年前離婚。」她續說：「呢一年所謂婚姻好痛苦，婚姻代表乜？一張紙？張紙再簽多個名，就係廢！好多嘢反轉豬肚就係屎！」</p><p>李彩華暗寸</p><p>當年李彩華隔空被飛，兼被王傲山寸做人應「腳踏實地」，對於舊愛如今被前妻數臭，問她可覺沉冤得雪？李彩華昨在電話說：「我從來都係正義嘅朋友，寧願人負我，我都唔負人，自己唔鍾意向後望，𠵱家開心就得。」<br>採訪：王梓嫚、小米<br>攝影：梁繼光、朱志聰</p></body></html>