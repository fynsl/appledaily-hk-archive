<html><header><meta charset="utf-8"><title>【真心話大考驗】E-kids　真係咁friend？</title></header><body><h1>【真心話大考驗】<br>E-kids　真係咁friend？</h1><p>E-kids分拆多年，今日再重組，昔日默契還在嗎？《蘋果動搞作》團隊各自問了三人幾個相同的問題，看看他們的答案是否一致！<br><br> <br><br>Q1 邊個最大食？<br><br>Alan：一定係阿Tim！<br><br>Tim：我諗呀？阿Tim啦。<br><br>Tommy：咩大食先？都係阿Tim！<br><br> <br><br>Q2 邊個最有才華？<br><br>Alan：我覺得係Tommy，以前嘅作品都係佢作。<br><br>Tim：阿倫喺搞笑方面好有才華。Tommy就係作曲音樂方面。我就喺舞蹈上。<br><br>Tommy：咁一定係我。<br><br> <br><br>Q3 邊個最姿整？<br><br>Alan：姿整我覺得我自己。<br><br>Tim：我覺得係阿倫。<br><br>Tommy：姿整呀，應該都係阿Tim。<br><br> <br><br>Q4 邊個最多粉絲？<br><br>Alan：最多fans都係Tommy。<br><br>Tim：喺出道嘅時候，其實Tommy個樣係最可愛。<br><br>Tommy：話我似馬騮，好得意喎。依家就應該……都冇（fans）啦嘛！<br><br> <br><br>Q5 邊個最有錢？<br><br>Alan：最有錢我諗阿Tim，啱啱買咗樓，有自己嘅跳舞學校。<br><br>Tim：我覺得大家都冇錢。<br><br>Tommy：新聞就一定唔係我啦！<br><br> <br><br>Q6 邊個最多計？<br><br>Alan：點子係Tommy。<br><br>Tim：最多諗法Tommy。<br><br>Tommy：最蠱惑啦簡單啲嚟講。我同阿倫都係嘅！<br><br> <br><br>Q7 邊個最打不死?<br><br>Alan：係Tommy。好佩服佢，話佢曱甴，你試咁樣講我，我好唔開心。<br><br>Tim：最打不死打一定係小強啦。<br><br>Tommy：做咩一定係我啫？我覺得係阿倫！佢呢三五七年，日日喺度拍片唱歌0架！<br><br> <br><br>Q8 有咩想同另外拍檔講？<br><br>Alan：再有機會嘅時候要珍惜，唔好好似咁兒戲，可能最後一個機會。<br><br>Tim：如果同Tommy講的話，多啲陪屋企人。同阿倫講就係，少啲玩啦。<br><br>Tommy：希望大家好珍惜佢，無論係個騷可能得一次，可能做一場。<br><br><br>場地：Solari Music Centre<br><br>髮型：Reborn Hair<br><br>化妝：Wasabi</p></body></html>