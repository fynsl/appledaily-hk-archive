<html><header><meta charset="utf-8"><title>張嘉兒誕6磅B女　生嗰時痛到嘔咗出嚟</title></header><body><h1>張嘉兒誕6磅B女　生嗰時痛到嘔咗出嚟</h1><p>張嘉兒07年參選港姐奪冠，舊年9月喺加拿大溫哥華出嫁，同老公Nathan婚後積極造人4個月終告成功，前日下晏仲生咗囡囡喇。<br><br>張嘉兒嘅B女出世重6磅，係張嘉兒自然分娩生，中文名就未改好，但英文名就叫做Leora。佢仲話老公有陪佢入到產房剪臍帶。問到佢BB似老公定係似佢，張嘉兒回覆傳媒話：「因為屋企話似我多啲，但有朋友就話似我老公。」佢又透露o依家已經可以落地行，不過要慢慢行，但行路都會有啲頭暈。<br><br>張嘉兒又話生B嘅過程好痛，仲痛咗12個鐘先生到囡囡，佢話：「痛過我想像，真係痛到嘔咗出嚟。生之前又痛到嘔，生完之後都有嘔，但都好滿足、好開心。」</p></body></html>