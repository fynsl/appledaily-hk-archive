<html><header><meta charset="utf-8"><title>自言重組最後機會E-kids踩新人質素</title></header><body><h1>自言重組最後機會<br>E-kids踩新人質素</h1><p>【《蘋果》專訪】男子組合E-kids於02年出道，由阮民安（Tommy）、林詠倫（Alan）和郁禮賢（Tim）組成，四年後因唱片公司Stareast倒閉而解散，今年正式重組，雖然沒有成為娛樂頭條，卻在網絡世界像都市傳說般被流傳着，像他們的《開始戀愛 》歌詞「何事我會妒忌我會擔心魔鬼搶走你」擲地有聲，加上骨幹成員Tommy的負面新聞，E-kids令大家不能忘懷，他們日前受訪時成員Alan表示：「雖然好多人踩、好多人笑，但都有一半人係鍾意，仲有人留意到好多歌係Tommy作嘅，其實好開心。」</p><p>唱兒歌走錯路</p><p>作品被指幼稚，Tommy說：「我哋啲歌低B，所以當時電台會揀陳奕迅、周杰倫嘅歌播，於是我哋直情唱埋兒歌，都好用心㗎，但已經好難入返主流。我哋好唔甘心，但當時冇辦法堅持。」E-kids認為今次重組是最後機會：「都係𠵱家樂壇啲新人質素太……，所以大家先會聽番舊歌，我哋好彩囉。」</p><p>MK-Pop成風，組合如BOP及FAITH有不少負面新聞，Tommy說：「𠵱家出個post就會紅，覺得公司幫唔到手，其實有少少身在福中不知福。好似我哋今次都係搵返文滌（前經理人簡文滌），因為佢先最了解我哋。最有潛質係BOP，都幾可惜，祝佢哋好運啦。」<br>採訪：盧妹<br>攝影：仇志德</p></body></html>