<html><header><meta charset="utf-8"><title>尾場三講I Love You 　慶功再放閃城城愛不完：多謝Moka</title></header><body><h1>尾場三講I Love You 　慶功再放閃<br>城城愛不完：多謝Moka</h1><p>舞林王者郭富城的15場演唱會前晚在紅館舉行尾場，28歲國產女友方媛（Moka）亦有到場支持。Moka看得投入，當城城唱《火熱動感La La La》要求大家站起來一齊打pom pom棒和跳舞時，Moka都聽話照做。之後城城唱《木偶襲地球》與歌迷握手，Moka亦有站起來，可惜她坐在較後位置，未能成就「世紀一拖」。</p><p>壓力最大</p><p>不過，城城唱《對你愛不完》仍不忘向女友施冧功，特地向Moka所坐的正台方向發表愛的宣言，他廣東話夾普通話說：「着住紋身衫行埋嚟講I love you，有甚麼感覺？係咪好能夠保護你？」之後再講多兩次「I love you」才唱出《I Love You So》，相信Moka已經全部收到。臨完場前，城城哽咽地說：「15場轉眼過去，今年係我做歌手25周年，係好值得紀念嘅日子。人生有幾多個25年呢？今次演唱會，係我做歌手以嚟最大壓力嘅一次。」</p><p>睇足8場</p><p>慶功宴上，城城透露為演唱會節食兩個多月，所以大會特別準備火鍋慰勞城城。提起女友Moka，城城一臉冧樣謂：「好多謝Moka飛嚟香港支持自己，佢都放低手頭上嘅工作嚟睇咗8場。」並大讚女友好乖兼善解人意，問是否因此而對Moka所坐的正台方向講三次我愛你？他說：「咁我表演都係為所有嘅人，唔係為個別嘅人。」城城透露與Moka一直沒有見面，因為Moka不想騷擾他，二人只靠短訊來往。<br>城城昨晚在銅鑼灣出席活動，他指心情仍然忐忑，因平時該段時間已在紅館準備演出，問難忘原因是否因為Moka差不多晚晚捧場？他說：「我當咗佢係粉絲㗎啦。」又透露Moka仍在港，問會否一起過中秋？他說：「大家都有嘢做，中秋我最想同屋企人食飯，媽媽年紀大，想多啲時間陪佢。」<br>採訪：盧妹<br>攝影：葉君海</p></body></html>