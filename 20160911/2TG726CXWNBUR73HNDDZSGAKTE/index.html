<html><header><meta charset="utf-8"><title>體壇拾趣：張繼科祝捷會「放蚊」</title></header><body><h1>體壇拾趣：<br>張繼科祝捷會「放蚊」</h1><p>做中國金牌運動員真係好攰㗎，完咗奧運先見領導人，之後嚟香港同澳門表演。以為有得唞吓啦，返到家鄉仲要應付啲省市鄉鎮領導，真係好唔得閒。好似射擊手張夢雪同乒乓球手張繼科日前就返家鄉山東，出席省領導所搞嘅祝捷會。班領導自然要上台發表一大堆冇人想聽，但佢自我感覺良好嘅偉論，搞到台下嘅張繼科一路聽一路「放蚊」，張夢雪就聽到扁晒嘴。</p></body></html>