<html><header><meta charset="utf-8"><title>汪明荃《熱咖啡》好經典千嬅學到足晒粗髀</title></header><body><h1>汪明荃《熱咖啡》好經典<br>千嬅學到足晒粗髀</h1><p>江美儀因為台慶劇《名媛望族》以黑絲情挑劉松仁，極重口味演出令佢同黑絲劃上等號，但黑絲一向唔蝦人着，仲深受女士歡迎，好多人都喜歡着黑絲出街或者現身活動。<br><br>就好似「伍姑娘」伍詠薇咁，平時同班朋友玩得放，雖然已經47歲，但就keep得好，閒時都會着下黑絲騷下腳。黑絲代表仲有蓋鳴暉，佢踏台板時演小生駕輕就熟，喺台下都習慣以中性打扮記傳媒，令次活動唔係長褲就係黑絲。<br><br>而出街keep住型嘅江華，老婆麥潔文都一樣咁貪靚，跟住老公出街就愛着黑絲，唔知係咪睇中黑絲瘦腿呢個功能。<br><br>提起黑絲點都要講下「汪阿姐」汪明荃，佢一曲《熱咖啡》造型為唔少人提過神，難得嘅係，阿姐12年出騷再着黑絲跳舞，真係無懼任何挑戰！同樣喺MV騷黑絲嘅仲有楊千嬅，佢前年喺《色惑》MV中以SM造型同皮鞭大玩視覺效果，場面火辣，令人噴火嘅唔只個MV，連平時「大笑姑婆」嘅千嬅都着黑絲晒腳，認真大膽。</p></body></html>