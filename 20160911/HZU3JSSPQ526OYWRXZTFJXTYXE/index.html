<html><header><meta charset="utf-8"><title>【炒iPhone 7】撳機唔成　銀行照出14萬支付紀錄</title></header><body><h1>【炒iPhone 7】撳機唔成　銀行照出14萬支付紀錄</h1><p>9月9日齊齊撳iPhone 7，聞說好多人好開心撳到機！不過最搶手的亮黑色iPhone 7 Plus，感覺明顯貨量唔多，網上開訂半小時內，就差不多停止供貨，就算同日傍晚忽然再開通iReserve，都係獨冇此機。開心者是貨量明顯較其它機款少，更是物以罕為貴。<br><br>不過記者身邊有兩位朋友就不太開心了！他們原本都在開訂首日三點零鐘，進入Apple網站訂機，而且還可揀選最心愛的亮黑iPhone 7 Plus；原本諗住一切順利，不過當進入最後階段，輸入信用卡安全碼及按下「確定」後，竟然彈出了「信用卡拒絕付款」！</p><p>如果係你會點做？當然是返回前一步再嚐試吧！我身邊這兩位朋友，就是用這種方法嚐試再買機，兩人分別試了5次及10次，但最後都未能成功，還不斷出現「信用卡拒絕付款」，飲恨而歸！<br><br>以為事件就此完結？對不起！遲了一陣子時間，他們兩人分別收到4萬元及14萬元的銀行支付紀錄訊息！雖然明白這只是一個你曾做過的支付記錄訊息，但據熟悉銀行運作的人士供稱，從訊息的字面上解釋，有關商戶絕對可以從你銀行戶口扣除相關款項。據稱類似事件，在好多網上訂購iPhone 7的人身上發生；如果你都遇到相類情況，其實較保險的做法，就是與發卡銀行查詢相關交易相宜，這樣可以加強保障自己的權益。<br><br>記者：朱崇德</p></body></html>