<html><header><meta charset="utf-8"><title>工作量大成日OT　與范巧茹裸辭主播林小珍寸無綫：「留喺度需好大勇氣」</title></header><body><h1>工作量大成日OT　與范巧茹裸辭<br>主播林小珍寸無綫：「留喺度需好大勇氣」</h1><p>無綫主播吹起一片離巢風，由體育台吹到財經台。無綫今年2月將「高清翡翠台」改為「J5」，主攻財經節目，有指近半年主播工作量激增，兩位工作逾10年的資深財經女主播林小珍與范巧茹均以湊B為由齊齊「裸辭」，分別在9月中和10月底離職。二人昨日在社交網貼與一班同事及股評人食飯相，透露前日是她們在幕前最後一天，非常值得紀念！</p><p>「人工不嬲微薄」</p><p>林小珍昨日在電話中直認工作好辛苦，她說：「因為好多節目要serve，未開台（J5）都知有少少……做落就真係非常之吃力。」據了解無綫財經部門台前幕後只有30餘人，但要負責翡翠台、J2、互動新聞台、明珠台及J5所有財經節目，在人手嚴重不足情況下，同事經常要超時工作，但每年人工僅加數百元，對此林小珍回應說：「我哋人工不嬲都微薄，我覺得我嘅工作量同回報係唔成正比。」<br>問有沒有向上級反映？林小珍說：「有，但我諗真係資源有限。」她亦戥繼續留守的同事慘，笑說：「係㗎，留喺度真係需要好大勇氣呀！」林小珍的囡囡Cosette只得9個月大，她希望離職後可以重新出發。</p><p>「成日都想走㗎」</p><p>而傳媒資歷有21年的范巧茹亦於今年誕下B女千林，被問為何離職？她在電話中帶點嘆息說：「做工總會有好勞氣嘅時候，成日都想走㗎喇！𠵱家有個辭職理由叫湊吓BB，我個仔𠵱家讀三年班，個女8個月大，咪幫佢做吓功課。」並否認被迫退下，她說：「我係全台年紀最大嘅主持，唔係𠵱家冇得做，過多幾年都冇得做，將來想搵一份冇咁長工作時間嘅工作。」<br>採訪：嵐山</p></body></html>