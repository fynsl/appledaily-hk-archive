<html><header><meta charset="utf-8"><title>【雙康大戰】蘇永康逐一反擊</title></header><body><h1>【雙康大戰】蘇永康逐一反擊</h1><p>蘇永康近日因為陳子聰最新照片外洩而掀出他與公關鄭紹康之間恩怨，大爆鄭紹康曾以三千蚊侮辱價邀他做騷，連日來二人隔空開火。</p><p>三千蚊事件</p><p>鄭紹康：「呢件事已經有幾年，如果呢條刺仲放喺佢心度咁耐，我好遺憾。」<br><br>蘇永康：「鄭生確實做大事嘅人，佢話三千蚊結怨唔記得幾耐嘅事，我話佢知呀，係我結婚後佢打畀我太太，兩年幾啫！」<br></p><p>出騷價錢</p><p>鄭紹康：「個價每日唔同，每次都要睇番event性質。」<br><br>蘇永康：「鄭生確實做大事嘅人，佢話三千蚊結怨唔記得幾耐嘅事，我話佢知呀，係我結婚後佢打畀我太太，兩年幾啫！」</p><p>被問再合作</p><p>鄭紹康：「隨緣，我作為一個負責任嘅公關，我係以客為本。」<br><br>蘇永康：「不如我答佢緣份已盡，請我都唔嚟，反而第二間冇錢都去，就係佢請我唔去！」</p><p>擺和頭酒</p><p>鄭紹康：「好。」<br><br>蘇永康：「和頭酒免喇，唔知邊個得罪邊個，我覺得佢得罪我，有錢不如攞去做善事。」</p><p>下一步行動</p><p>鄭紹康：「影響咗我嘅誠信問題，已經同律師研究緊。」<br><br>蘇永康：「律師話如果佢有動作，我哋隨時奉陪，放馬過嚟！如果佢夠膽承認冇三千蚊呢件事，擘大眼講大話，你咪搵律師同我傾。」</p></body></html>