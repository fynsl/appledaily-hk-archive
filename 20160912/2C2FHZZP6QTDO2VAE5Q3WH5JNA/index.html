<html><header><meta charset="utf-8"><title>隔牆有耳：葆葆　游BB　自製奶黃月 - 李八方</title></header><body><h1>隔牆有耳：<br>葆葆　游BB　自製奶黃月 - 李八方</h1><p>雖則退出咗青年新政箒，但九龍城區議員鄺葆賢，同啱啱喺九龍西當選立法會議員嘅游蕙禎，依舊係好拍檔，噚日仲相約一齊學整餅，喺屋企下廚輕鬆一番。<br>葆葆喺instagram上載咗一張相，見佢同游BB攞住盤迷你月餅（圖），好happy喎。八方問過葆葆，佢話係第一次學整月餅，都係上網搜羅食譜，約咗游蕙禎喺屋企試整。其實葆葆閒時都會下廚㗎，八方相信呢盤奶黃月餅，唔會難倒佢囉，但佢好謙虛，話都仲未係ok嘅！<br>原來佢想下年中秋，可以同街坊一齊整餅，所以今年要先學識，以便明年大派用場，而佢之前都同街坊一齊包過糭㗎！至於同游BB孖住上，皆因大家以前都喺地區上合作，雖則對方當選議員後，會較以前忙碌，但相信兩人喺共同嘅關注議題會繼續拍住上。</p></body></html>