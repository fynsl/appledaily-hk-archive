<html><header><meta charset="utf-8"><title>樂香園：中資行阻上市改革 - 密西比</title></header><body><h1>樂香園：中資行阻上市改革 - 密西比</h1><p>證監會上周五突然宣佈，將原定本月19日完結的上市改革諮詢期延長多兩個月，原因是「諮詢期大部份時間正值暑假，延長諮詢期可讓各界有更多時間提交意見」（原來證券界有暑假的），峯迴路轉。<br>為什麼證監「臨天光先嚟瀨尿」？因為要待立會選舉完結才能宣佈？因為罕有發聲的總商會反對？還是因為富豪「御用打手」出來叫陣？<br><br>有投行高層跟密西比說，證監突將諮詢期延長，相信是因為中資行「發功」。他說：「外資大行慣咗俾人管，所以傾向中立，中小型行俾人斷衣食，當然起勢反對，中資行啲上邊派落嚟嘅高層，原本根本唔知搞緊乜，見政府支持，咪一齊支持囉，同民建聯一鬼樣。」<br>高層續說：「喺中資行落手落腳做嘢嘅前線banker見勢色唔對，咪同班高層力陳利害，班高層先恍然大悟，先至同反對派連一線，所以咪出咗啲反對論壇呀，亦令反對聲音變得越嚟越大。」原來如此。<br>利之所至，建制派也會變反對派，不過，有人居然在特首選戰前備戰階段「破壞和諧」，中央會否出手「鎮壓」？<br><br>密西比</p></body></html>