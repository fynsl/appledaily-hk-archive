<html><header><meta charset="utf-8"><title>葉劉：不查特首是建制底線　林卓廷轟不問是非保皇 違《基本法》精神</title></header><body><h1>葉劉：不查特首是建制底線　<br>林卓廷轟不問是非保皇 違《基本法》精神</h1><p>【本報訊】剛於港島區立法會選舉成功連任的新民黨主席葉劉淑儀昨日指，建制派底線就是要保護政府，不可用特權法調查特首、索取行政會議文件，因此給人罵是保皇黨並非沒有道理。民主黨候任立法會議員林卓廷批評葉劉不問是非地保皇，甚至違反《基本法》訂明立法機關監督政府的精神：「葉劉嘅意思就係唔理特首做過乜，只要佢係特首就要保皇到底。」<br>記者：姚國雄</p><p>泛民主派已打算在新一屆立法會，動議以《立法會（權力及特權）條例》調查梁振英收取澳洲公司UGL 5,000萬元涉貪案，又會調查廉署高層人事調動、離職的風波是否與廉署調查UGL事件有關，但葉劉昨接受無綫節目《講清講楚》訪問時稱，做建制派就是要保護政府，不可支持立法會以特權法調查特首、索取文件：「建制派俾人鬧保皇黨唔係冇道理，我哋係保政府，最終嘅底線係保政府，例如唔可以用特權權力去查特首，唔可以用特權權力去攞行會文件睇，呢個係最基本嘅底線。」<br>但葉劉淑儀不認同梁振英在選舉後指「反對我（梁）嘅人都冇當選」的言論：「因為好多反對佢（梁）嘅人都當選，有一個明顯反對佢嘅人（王維基）唔當選，但係咁係好多原因，因為王維基俾好多人圍攻佢，連泛民都圍攻佢，佢自己都犯咗好多選舉錯誤。」</p><p>指容海恩不及陳玉娥
</p><p>她指，要令「保皇黨」建制派受歡迎，首要責任是政府做好一些。對於今屆立法會選舉，建制派在超級區議會界別得票率較上屆低，葉太認為責任在政府，要解決困局，應增加特首的認受性：「經過一場普選，（特首）有民意授權，經過選舉嘅洗禮，就增加佢嘅公信力，我相信中央係有誠意嘅，除咗行政管理，施政嘅努力，仲要畀佢更多嘅公信力。」<br>至於新民黨在新東當選的容海恩被指在選舉論壇中表現不濟，又被指因是西環契女、獲中聯辦動員支持才能當選，葉太不諱言自己也不滿意容在選舉論壇的表現，甚至認為她與陳玉娥、李偲嫣「冇得比」：「佢要多下苦功，始終佢嘅從政時間短，而且佢唔係牙尖嘴利、識得攻擊人，佢同劉小麗冇得比啦，佢同陳玉娥、李偲嫣冇得比啦。」<br></p><p>林：扭曲香港是非觀念
</p><p>民主黨候任立法會議員林卓廷指，葉太的言論令人吃驚，形同不問是非地保皇，扭曲香港是非黑白的觀念：「葉劉嘅意思就係唔理特首做過乜，只要佢係特首就要保皇到底。」他指《基本法》訂明香港的立法機關職責是要監督政府，如今葉太表明立法會的建制派要保政府、不能查特首，明顯違反《基本法》精神。<br>前行政立法兩局議員李鵬飛則指，林卓廷進入議會追究梁振英收取UGL 5,000萬元及廉署人事變動等是好事，直言建制派阻撓調查將是千古罪人。</p></body></html>