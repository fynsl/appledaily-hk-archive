<html><header><meta charset="utf-8"><title>七級偽術：跪玻璃好過搵公關 - 彭瑪莉</title></header><body><h1>七級偽術：<br>跪玻璃好過搵公關 - 彭瑪莉</h1><p>上周談到美國奧運泳手洛捷迪（Ryan Lochte），因一時貪口爽，老作里約遇劫記，回國後由萬民景仰的金牌英雄，變成落水狗。最新統計，他事後損失逾100萬美元的廣告合約。<br>咁闖咗個咁大嘅關公災難，唔見咁多真金白銀，洛捷迪都識驚嘅，所以佢用咗更多真金白銀去請咗雷霆救星Matthew Hiltzik幫佢拆彈，呢位Matthew來頭唔細，曳曳歌星Justine Bieber、大明星Alec Baldwin、美國總統候選人希拉莉佢都serve過，不過我估咁嘅大名，肯定唔會幫你慳荷包。<br>而他為洛捷迪安排的形象重建工程，當然包括現身重量級電視節目剖白，例如鼎鼎大名的GMA（Good Morning America）之類。不過如你問我，Matthew Hiltzik幫他度身訂做的Line to Take似乎太過傳統兼保守，係有認錯，但只係認到「對唔住，我誇大了！」就真的難以服眾。其實都已經擺到明係講完大話被篤爆，點解仍唔直接認衰仔呢？<br>想到洛捷迪可能要支付的巨額公關顧問費，Mary不禁想起我們可愛的黎明。真的，在社交媒體令所有持份者一體化、令所有回應要即時化的今天，其實還何須花時間做企劃，或者也不再需要星級公關靠人脈關係幫你上電視。因為，關鍵不是上哪個節目，是你肯不肯跪玻璃，只要你肯真誠認錯，肯負上責任，學黎生拍段片放上facebook，甚至fb live一次認錯，一樣可以街坊價贏得掌聲。下次闖禍，諗得過㗎！<br><br>彭瑪莉<br>mailto:marypang2015@gmail.com</p></body></html>