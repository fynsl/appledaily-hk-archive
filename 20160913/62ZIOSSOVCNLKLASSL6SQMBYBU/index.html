<html><header><meta charset="utf-8"><title>娛圈情侶愛打羽毛球伊健蒙嘉慧打到結埋婚</title></header><body><h1>娛圈情侶愛打羽毛球<br>伊健蒙嘉慧打到結埋婚</h1><p>睇奧運羽毛球大家都會識林丹、李宗偉等等，佢哋呢啲神級代表勁就當然啦！其實都有唔少圈中朋友好鍾意打羽毛球，佢哋仲要係夫妻檔。<br><br>鄭伊健 蒙嘉慧<br>除咗打機叻之外，鄭伊健打羽毛球都出晒名勁！佢曾經主演嘅《全力扣殺》搵嚟羽毛球前一姐王琳出席，佢仲勁讚伊健犀利。而佢同老婆蒙嘉慧都係因為羽毛球呢個運動而定情。<br><br>林子祥 葉蒨文<br>講到前輩級又鍾意打羽毛球就有林子祥同葉蒨文，佢哋除咗打之外，仲會一齊睇比賽，不時喺香港嘅羽毛球公開比賽入面見到佢哋睇波。<br><br>郭偉亮 葉佩文<br>Eric Kwok都係愛羽毛球嘅朋友之一，佢不時會約朋友打波，佢又曾經表示參加過公開賽。早年，佢仲有帶埋女友葉佩文打波，不過近排就少咗現身。<br></p></body></html>