<html><header><meta charset="utf-8"><title>雪地影婚照以為會死鄧健泓石詠莉　生仔靠科技</title></header><body><h1>雪地影婚照以為會死<br>鄧健泓石詠莉　生仔靠科技</h1><p>現年42歲的鄧健泓（Patrick）今年3月向前女子組合Freeze成員、29歲女友石詠莉（Sukie）成功求婚，他去年11月在加拿大Banff為女友影第二張唱片封套時，因利乘便影了婚紗相，拍拖近三年的他們計劃明年拉埋天窗。</p><p>幸運遇到未婚夫</p><p>影婚紗時正值嚴冬，當地漫天飄雪，Sukie穿上露肩喱士婚紗與穿禮服的Patrick在雪山取景，Sukie難忘凍到痹感覺：「零下天氣兼落雪，衫好單薄，有件婚紗係得一層lace，當時由凍去到痛、痛去到痹、痹再到手腳同全身冇晒感覺，好接近死亡嘅感覺，但又幾有趣。」<br></p><p>Sukie大爆未婚夫Patrick唇色凍到紅變紫，講到男方為人，她讚不絕口：「我人生入面遇到咁好嘅男人係好幸運，佢非常細心，不停為我事業無私付出，嘔心瀝血做每一樣嘢。」Patrick也說：「我想話畀大家知我係好有誠意，希望同呢個女人一齊變老，求婚同影婚紗相我都做咗，係爭簽紙呢一步。」<br>採訪：楊潔雯</p></body></html>