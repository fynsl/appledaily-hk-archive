<html><header><meta charset="utf-8"><title>魚樂無窮：大跌市撈貨部署 - 唐牛</title></header><body><h1>魚樂無窮：大跌市撈貨部署 - 唐牛</h1><p>美國再吹加息風，震散環球股市。有戰友在fb問大跌市撈乜好，你信儲局官員只係出口術嘅，即係下星期唔會加息，咁肯肯定大市好快會重回升軌，撈貨必揀龍頭股。我重心推介滙控（005）同金沙（1928），因為股息率夠高，一來坐艇都有息收，二來支持力肯定夠。如此計算，滙控股價初步支持位在56.9元（7厘息）及33.4元（6厘息）。<br>同樣可以趁低撈貨嘅還有績優股，之前一路升一路唔敢追，結果去到天花板價，如今趁震倉入場，贏面大啲，又安心啲。<br><br>今日推介績優股福田（420），受惠棉價下跌及人仔貶值，中期純利大升1.5倍至6,802萬銀，毛利率大升近兩個百分點至13.4%，保守估計下半年盈利持平，年度化市盈率降至9倍，息率達4厘，如果增長更勁，派息更多，估值只會更吸引。<br>還有一點值得留意，福田數年前獲中紡集團入主，每股作價1.25元，中紡近月併入中糧集團，福田隨即升呢成為央企子公司，注資概念無限大，現價去番中紡入場價，有兩成水位，但同NAV價2.68元比較，依然差咗幾條街！<br><br>唐牛<br> http://www.fb.com/tongcow88 <br>本欄逢周二、四刊出</p></body></html>