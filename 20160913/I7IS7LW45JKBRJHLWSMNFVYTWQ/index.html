<html><header><meta charset="utf-8"><title>名牌月餅大晒冷Tiffany開鎖 Gucci玩簡約</title></header><body><h1>名牌月餅大晒冷<br>Tiffany開鎖 Gucci玩簡約</h1><p>一年容易又中秋，今個星期四就係中秋節，當然要食月餅應一應節！各大名牌紛紛推出精美月餅禮盒送畀VIP，設計精美到真係未食落口，睇見都已經覺開心。<br><br>招牌logo設計當然唔少得，Givenchy全黑盒上燙金字，簡約低調不失奢華感；Gucci就用粉紅色盒子，夠pink夠迷人；Giorgio Armani貴氣銀灰調，盒上壓上暗花，月餅印A字，除了月餅，盒中間更有糖果，開心double up。<br><br>玩造型的有本地品牌Moiselle，旋轉木馬設計別緻可愛，盒上綴有珍珠，details位都做足，打開內有4個小抽屜，食完留番裝小物都得；溥儀眼鏡就用圓形眼鏡為設計，有心思又能夠突顯出品牌。<br><br>Dolce &amp; Gabbana將秋冬2016系列的元素印在藍色盒上，魔鏡、高跟鞋、玫瑰花、青蛙及皇冠等等，可愛富童真；Tiffany招牌Tiffany Blue盒要開鎖，感覺夠矜貴。<br></p></body></html>