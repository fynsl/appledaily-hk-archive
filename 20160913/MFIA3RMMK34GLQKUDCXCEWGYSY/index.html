<html><header><meta charset="utf-8"><title>狼心狗吠 - 陳也</title></header><body><h1>狼心狗吠 - 陳也</h1><p>狼辦公室關緊大門，幾個人交頭接耳，細聲講唔敢笑，這個時候啊，笑唔出LOL。<br>「阿光，你砌掂佢！」嚅囁望住鼻孔朝天的狼，阿光縮了一下肩膊猛吞口水：「一於乘機連根拔起，將班新界佬鏟除。」坐在對面的阿剛皺起八字眉附和：「要比差佬那邊快，拿回對我們不利的東西才好行動。」阿波瞇起眼說：「恐怕我們已經來得太晚，對方已經將材料賣斷俾X報，隨時爆大鑊。」怎麼辦？空氣裏一片癢癢的沉默。「叫薑茸出全版報紙廣告撐，指183萬人反政治暴力，轉移吓視線先。」喔，這種主意，爛到無人有心情接口。「還是搵老廉穩陣，有譚大媽把關，扣起晒對我們不利的證據，唔會有人知。」有人報串篤灰，咪弊？「邊會有！」又係，B B已劈炮，內部大清洗，個個歸晒邊。「怕只怕兩個姓曾的搞亂檔，又驚個膽大到爆的插一腿邀功，咁就一鋪清袋。」八字眉下的豬膶嘴歪成半圓狀，眼鏡片背後忽然露出凶光：「一於自己做晒初一十五佢，掃蕩新界佬無耐，安排刀手，扮中伏，博同情。」冷汗從狼頭頂直滾下來，暗忖：「狗娘養的！這幾條友九成做咗二五，想夾我！」</p></body></html>