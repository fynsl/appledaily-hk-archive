<html><header><meta charset="utf-8"><title>出爐港姐冠軍撐傘運馮盈盈爆粗鬧梁特「愛之深 責之切」</title></header><body><h1>出爐港姐冠軍撐傘運<br>馮盈盈爆粗鬧梁特<br>「愛之深 責之切」</h1><p>今屆立法會選舉結果，年輕人議政的勢力抬頭。22歲出爐港姐冠軍馮盈盈（Crystal）原來亦是性情中人，從她的facebook發現，前年她力撐雨傘運動，對反佔中的時任立法會議員和特首梁振英，都不留情面連環爆粗怒罵。昨日馮盈盈出席活動時，承認發表過有關言論，原因是「愛之深，責之切」。</p><p>應屆香港小姐三甲前晚誕生，馮盈盈大熱奪冠，亞軍及季軍分別是劉穎鏇和陳雅思。馮盈盈當選後，其facebook即被網民起底，指她在前年雨傘運動期間，不時以極流利的粗言穢語留言，更爆粗鬧特首梁振英，認為她有損港姐的優雅形象。翻看馮盈盈的舊貼文，當年食物及衞生局局長高永文指，沒有數字顯示佔領運動阻礙急救，馮盈盈爆粗鬧梁振英：「𠵱家自己人都撐你唔落，再次X到冇眼睇！」又以「呢個人真係相當有嫌疑」質疑梁特收受澳洲公司回佣一事。</p><p>粗口流利順暢</p><p>馮盈盈對建制派的批評更是不遺餘力，特別對鍾樹根、蔣麗芸及葉劉淑儀等的言論，她不留情面以粗口侍候，例如問「全盛時期嘅tree gun（鍾樹根）到底要X幾多鑊先夠？」對於在雨傘運動中，有反佔中阿伯抓向女佔領者胸部，事後阿伯被警員帶離現場了事，馮盈盈感同身受在fb爆粗大罵「X你老X冚家X！條死鹹蟲大大力狂揸落去，個女仔不停喊非禮都唔放手……以後我出街俾人非禮，有晒證人有晒片捉埋個疑犯都唔X洗旨意告得佢入。」<br>昨日馮盈盈在將軍澳電視城接受傳媒訪問，她直認曾在fb爆粗留言，指當時剛剛考入大學，受到當時整個大學的狂熱氣氛影響，她說：「我係香港土生土長嘅，好關心香港嘅時事，愛之深，責之切，所以特別有強烈嘅情緒，先會有啲較激嘅言論。」她強調自己平時言行絕對不會如此，只是會在比較私人的fb平台上，與最親的朋友抒發情緒，她說：「平時言行，同人日常交往，冇可能講呢啲嘢，女仔都要斯文啲，唔應該講！」</p><p>網友撐真性情</p><p>訪問期間，馮盈盈兩次表示以後會小心言論：「經一事長一智，始終畢咗業，個人投身社會，選完港姐成熟咗成長咗，明白到同一件事有好多睇法同真理，要有包容開放心態，總之抱住多啲正能量嘅態度就好！」另她接受無綫新聞部訪問時，問到作為港大畢業生，面對早前校委會風波及副校長任命時的衝突，馮盈盈認為要加強雙方溝通：「校委會增加多啲學生代表，採取開明包容嘅態度。」雖然有網友認為講粗口有損港姐形象，有亦有網友力撐「支持Crystal！香港人邊個冇講過粗口？對着不公義有氣憤填膺好出奇？咁都唔嬲一係人渣一係白癡。」<br>前晚港姐決賽亦公佈香港先生結果，冠軍黎振燁、亞軍丁子朗及季軍鍾君揚。今年港姐觀眾票選，馮盈盈得票為36,679票，對比上屆冠軍麥明詩得票為166,659票，但上年及今年總投票人數都約為23萬人，馮的得票率不像麥明詩般一面倒。<br>採訪：李森</p></body></html>