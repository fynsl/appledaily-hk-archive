<html><header><meta charset="utf-8"><title>不屑被指博宣傳再過招　康仔等鄭紹康律師信</title></header><body><h1>不屑被指博宣傳再過招　<br>康仔等鄭紹康律師信</h1><p>蘇永康與「天下第一關」鄭紹康的恩怨情仇，始於徐濠縈私人Instagram流出陳子聰病癒消瘦的相片，康仔上周五出席活動指鄭紹康與照片外洩有關，再爆兩年多前被對方以3,000元「侮辱價」邀出活動，越講越火滾。<br>康仔前晚與Super Girls等人，出席新城為C AllStar舉行的「唱好C AllLove Concert」，對於不少人都似乎受過鄭紹康的氣，他表明不便回應，但他說：「曹操都有知心友，關公都有對頭人，我呢啲曹操都有知心友，何況佢係『天下第一關』，關公嚟㗎嘛，實有人支持嘅，有冇後續就要睇鄭生喇。」<br>昨日康仔再接受本報電話訪問，他說：「今早律師問我收到鄭先生律師信未？我未收到，我亦打咗畀經理人公司，都話冇收到，我唔知鄭生係咪採取法律行動，唔緊要，等佢啦！」<br></p><p>揚言朋友多</p><p>至於鄭紹康祝他新劇收視高開，暗示他借事件博宣傳，康仔不屑話：「我諗咁樣睇法，首先呢部劇喺無綫播，主角係吳啟華、宣萱、陶大宇，我係二打六演員啫，坦白講小弟真係要宣傳㗎，我喺圈裏面冇乜嘢多，人緣唔錯朋友好多，如果我真係要宣傳，吹雞就會好多人幫我，點都唔需要勞駕『天下第一關』鄭生幫我做呢件事。」<br>問到鄭紹康是否稱得上「天下第一關」？康仔謂：「咁打得大家姐（何超瓊）工，做得CEO，雖然我唔認同佢嘅方式，但喺呢個行業咁耐始終有原因，係咪『天下第一關』見仁見智，我諗媒體朋友比我更清晰。」<br>採訪：王連連、皓騫<br>攝影：沈健程</p></body></html>