<html><header><meta charset="utf-8"><title>阿叻粗口直播收視跌</title></header><body><h1>阿叻粗口直播收視跌</h1><p>無綫前晚合體港姐和港男一齊選，主持林盛斌（阿Bob）與陳百祥（阿叻）請星級評判揀佳麗做台慶女司儀，阿Bob戥沒被選中的佳麗感心灰，阿叻竟在鏡頭爆粗說：「有幾灰啫？喂！大佬，𠵱家係選美，X，你估真係做主持呀！」阿Bob當時被嚇窒，他昨回應：「現場聽唔到佢有講，我有上網睇番其實個音少少似，唔係嘅。」<br>去年麥明詩當選港姐冠軍，平均收視27點，約175萬觀眾。前晚港姐決賽收視下跌，平均收視25點，約162萬觀眾。通訊事務管理局昨回覆前晚港姐決賽收到3宗投訴，內容指賽果不公及不尊重女性。此外，被指阿爺是蒙古貴族的代蓮曦丹美，在泳衣環節游說港男黎振燁生仔時，聲大樣惡，被指港女上身的她最後落選。<br>採訪：劉敏</p></body></html>