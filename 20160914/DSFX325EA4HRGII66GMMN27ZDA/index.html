<html><header><meta charset="utf-8"><title>天下第一關非關關易 - 鄧達智</title></header><body><h1>天下第一關非關關易 - 鄧達智</h1><p>自稱「天下第一公關」？<br>還是，被稱「天下第一關公」？<br>鄭紹康，服務何超瓊旗下Occasion多年，處理大小Events無數，為客戶推廣獻計，拉攏人脈尤其昭著；大家姐並何家整隊漂亮少爺小姐、例如人見人愛超蓮，Society名花靚仔、例如邦哥邦嫂後人，一級明星嘉玲、王菲、曼玉，長青名模詩慧、琦琦、汶錡，「時尚達人」Wyman、E神太座阿徐……數不盡滿天星星，想用邊個？價錢合格、時間合拍，甚少甩底。<br>不論自稱還是被稱？不理第一公關還是第一關公？Francis當之無愧。<br>鄭紹康調動各路大星小星不算難，能將媒體穩陣鎖定，將活動搞得有聲有色，資料拿回各式媒介、能令到上頭阿姐阿哥、編輯監製採用，點名那一位？那一位見報出鏡，才是真本領。<br>法蘭西公關能量比稱職、更稱職！何家女婿陳子聰一張治療激瘦照片披露，法蘭西被指鬼頭仔，本來穩如泰山公關泰斗，千夫所指，尤其那幫並非天下第一關欽點的關外遺民，人人將怨恨憤怒集中、盡情力踩！<br>媒體詢問有關法蘭西近日紅爆名氣界事件；首先得澄清，早被公關（不論第一關、還是第七關）翻雲覆雨，左右大局名氣界、推廣活動跟自己甩與不甩拖之間，東施效顰模仿張愛玲語：成名早已趁早！<br>好幾度夕陽紅遍之後，𡃁仔鄭紹康才冒出頭來再企硬天下第一關，如若在下還有點作用？又對見報上鏡甘之如飴？不用說人家邀請、鬼理五萬、五千還是千五？<br>勢必𦧲飯應。<br>未曾紅過、未被捧過，猶自可。曾經紅透名氣界前輩次次埋怨：如果唔係阿邊個、阿邊個嘅活動，點都唔肯應約現身……！<br>講心嗰句，曾經八卦雜誌封面人物，今時出現活動，記者並攝影師視作透明，手持相機無心按快門兼送眼神：阿嬸，乜你仲響度？<br>最佳保護網；切莫現身獻世！<br>犧牲尊嚴被公關公司、後生媒介魚肉？<br>星光熠熠是昨天，將往昔收拾、落閘，學嘉寶；與世隔絕。<br>不過、世上嘉寶有幾人？<br>出得嚟行，必須抱擁非一般平衡心理，通達透明長江後浪推前浪。<br>公關；伎倆只有一條：揸緊公共關係。<br>人人恨他未能面面俱圓、原應死罪。<br>退兩步望他，何嘗沒有難處？</p></body></html>