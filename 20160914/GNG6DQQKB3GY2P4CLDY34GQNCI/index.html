<html><header><meta charset="utf-8"><title>業主嘆全屋執漏好陰功</title></header><body><h1>業主嘆全屋執漏好陰功</h1><p>【本報訊】今次檢驗青薈單位業主原本心儀房協「大四喜」，可惜抽不中，惟準備結婚要買樓，適逢青薈開賣，明知小型發展商都抱住博一博心態，期望首個樓盤做響名堂，卻換來失望結果，當天收樓滿屋執漏黃紙仔。<br>業主去年花約500萬元買入青薈中層兩房戶，「知佢（派盈）係第一次，博一博，睇吓第一次會唔會做得好啲，希望佢第一個，唔會做得太差」。月初入伙，問記者可否自己率先驗，結果他自己發現大堆肉眼見到的問題，執漏黃紙仔貼滿屋，嘆了一聲：「唉！好陰功。」<br>他坦言首次置業，買樓準備結婚。由於娘家在長沙灣，買樓近媽媽，一直心儀房協四個「喜」字項目，但始終抽不到。看過同區二手盤，樓齡舊、內櫳殘，碰巧派盈開賣青薈，地點、價錢都適合，遂拍板上車。<br>收到驗樓師報告，無奈面對現實，遞交執漏清單予發展商，惟發展商與承建商互相推搪。截稿前，他已滙報執修問題，惟仍未修繕，正約承建商上門逐個問題商討。問他這刻想不想賣樓甩身，他不諱言，見步行步。</p></body></html>