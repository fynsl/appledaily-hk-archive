<html><header><meta charset="utf-8"><title>稱遭Selina公司老屈張承中指前妻係「神主牌」挨轟</title></header><body><h1>稱遭Selina公司老屈<br>張承中指前妻係「神主牌」挨轟</h1><p>台灣女子組合S.H.E成員Selina(任家萱)，今年3月同老公張承中(阿中)離婚嘅消息，震驚各界。阿中由「不離不棄好男人」變成千夫所指。<br><br>自從離婚後，阿中有一段時間好少出fb po。前日阿中出post，點知就挨轟要急急刪post。佢講咗啲咩？就係話Selina係：「女主角傷癒勇敢的神主牌，我是男人，不怪我要怪誰？」咦？<br><br>其實阿中嘅fb留言，原先係講佢為一位S.H.E歌迷提供法律意見，之後有感而發咁講媒體對佢嘅指控，為咗炒作「吸睛」，所以要佢食死貓。但係文中一句﹕「女主角是傷癒勇敢的神主牌」，被指是暗插Selina。網民留言話：「麻煩你先google一下神主牌什麼意思再講話好嗎」，「你確定你知道神主牌的意思。」阿中當時就回應話：「『神主牌』沒有惡意，只是打比方，我的意思是受傷、奮起、形象佳，很棒！」不過冇幾耐阿中就刪咗文。<br><br>到昨日阿中再出po解釋番刪post一事，仲爆出年初宣佈同Selina離婚時，S.H.E所屬公司「華研國際音樂」要佢去死，阿中引述華妍當時係咁樣同佢講：「阿中，我們理解，但這是震撼彈，媒體輿論會瘋掉，你必須死一次！」<br><br>阿中又話：「兩人和平的決定我哪裡錯了？現在懂了，輿論本來就對女人多一點同情，對男人多一點期待」仲話自己當時係承受咗一啲莫須有嘅指控，之前唔講只係因為唔想多講私事。刪post係為咗保護同佢有聯絡嘅歌迷，而非怕被批評。<br><br>昨日下晝兩點，阿中再次於fb道歉，指「神主牌」三個字係自己嘅疏忽，並無惡意嘅；佢重申多次刪post係因為唔想歌迷出書會節外生枝。</p></body></html>