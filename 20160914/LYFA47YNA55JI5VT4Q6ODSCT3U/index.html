<html><header><meta charset="utf-8"><title>爆粗港姐奪冠即轉軚</title></header><body><h1>爆粗港姐奪冠即轉軚</h1><p>出爐港姐冠軍馮盈盈當選僅一日，被揭曾在facebook爆粗插建制鬧梁特，結果辣㷫親建制的fb專頁「香港培青社」點名炮轟：「粗口滿天飛，港姐馮盈盈妓女不如！」更號召建制網媒針對馮盈盈，惟不知是否言論過激，「香港培青社」專頁昨暫時被停權。</p><p>官腔背稿回應</p><p>馮盈盈昨午到佐敦出席活動，問到有否想過刪fb？她回應傳媒時用字似背稿：「其實自己當選短短兩日，工作已經接踵而嚟，暫時除咗專注工作，爭取多啲時間休息，未有時間處理其他事。」問到被炮轟「妓女不如」，會否覺得好侮辱？在旁的保母即制止，馮盈盈亦乖乖搭嘴：「唔該晒！」公司有否叫不再談政治？她用港姐冠軍口吻說：「同公司有開明坦白溝通，有乜事一早通知佢哋，我哋有好多共識，即使唔使公司提點，自己都明白到當選之後，喺生活上嘅言行舉止更加小心更加注意。」<br>採訪：皓騫</p></body></html>