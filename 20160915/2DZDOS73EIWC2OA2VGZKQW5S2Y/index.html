<html><header><meta charset="utf-8"><title>子成績差　父恐嚇闖校斬人</title></header><body><h1>子成績差　父恐嚇闖校斬人</h1><p>【本報訊】護子心切的51歲「怪獸家長」不滿17歲子DSE成績欠佳而歸咎學校，開學後致電兒子位於跑馬地的母校，粗口爛舌投訴教學不當，又威脅到校斬人及放火，揚言「攞把刀見一個斬一個」，職員報警。他昨承認3項刑事恐嚇罪，裁判官珉紹明苦口相勸指兒子成績不好，家長亦有責任，反問他「使唔使斬埋自己呀？」</p><p>官：使唔使斬埋自己？</p><p>已還柙7天的51歲被告黃初四承認於今年9月5日，15分鐘內致電恐嚇兒子母校的副校長和兩名書記，獲准以500元保釋至下月12日，等候感化、社會服務令及心理報告後判刑。<br>辯方求情指被告性格偏激，但一向「粗口都唔講」、「曱甴都唔踩死」，因太緊張兒子成績而衝動犯案，承諾不會再犯。裁判官得知17歲兒子亦到庭旁聽，親自問其狀況。兒子透露自小寄居保良局，現輪流與父或母居住，站在犯人檻的被告插口指「佢由細到大都好乖㗎」。<br>被告謂「入咗去幾日，覺悟咗4個字：『豁達包容』」，並多次向裁判官承諾絕不再犯。溫官反指被告不應輕易誇下海口，坦言「我都唔敢講我以後唔講大話，今晚返去對住太太可能已經要講」，着他真誠對答便可。溫官向他稱成績差或有100個原因，「成績唔好就斬人，我係你個仔都擔驚受怕」，並謂「你話學校有責任，有冇諗過你都要負責，使唔使斬埋自己呀？」<br>溫官指案情不至於判監，又問被告是否有幻聽，被告否認但承認硬頸，溫官告誡「硬頸都可以坐監㗎」，提醒他多與子溝通，謂「唔係人生經驗越豐富就一定啱，有時做得最錯嘅就係大人。」<br>案件編號：ESCC2836/16<br>■記者楊思雅</p></body></html>