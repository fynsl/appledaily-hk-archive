<html><header><meta charset="utf-8"><title>古惑女美國治乳癌皮膚癌崩潰陳秀茹病後重生</title></header><body><h1>古惑女美國治乳癌皮膚癌崩潰<br>陳秀茹病後重生</h1><p>現年38歲、曾演出電影《古惑仔之人在江湖》的陳秀茹（Suki），淡出娛樂圈近十年，現移居美國，去年底返港透露左胸有良性水瘤。以為避過一劫，怎料今年7月，Suki再發現乳房有異常硬塊，經化驗後證實患上乳癌，並同時發現下巴位置有皮膚癌，Suki在電話中嘆謂：「最辛苦真係食藥，嘔嘅程度簡直令人崩潰！」不過Suki仍懂苦中作樂，裝義乳時向醫生謂「大啲啲都唔介意。」</p><p>據悉陳秀茹現正身在美國西雅圖一間醫院接受治療，上月中已切除胸部癌細胞組織，並裝上義乳。Suki日前接受本報電話訪問，坦言最初發現時好驚，她說：「絕對係好驚啦！有成三、四粒好似一個波咁嘅癌細胞腫瘤。但人生都要面對，希望努力啲啦，做人最緊要開心。其實上年發現時只係水瘤，當時話已經冇事，但好不幸我再有，而且已經變咗癌細胞，呢啲冇得改變……我仲要唔止有乳癌，仲有skin cancer（皮膚癌），下巴底有異常，遲啲會用laser刮咗佢，醫生話應該冇疤痕。」</p><p>前夫幫補醫療費</p><p>問到醫藥費能否負擔？Suki說：「醫藥費好貴，好彩我都有啲積蓄，好幸運囉。」她還自爆與建築師老公Andy已經分居一段時間，幸對方仍有幫忙負擔部份醫療費用：「我哋分咗居，佢係我人生裏面遇到嘅好男人，雖然已經唔係夫婦，但多謝佢一直扶持我。」Suki還感激一班好朋友的鼓勵和照顧，她說：「喺外國冇親人，呢班朋友真係好難得。講真，我直情係崩潰，冇可能自己撐，佢哋日日輪流嚟照顧我，帶湯飯、沖涼、洗面、𠱁我啦，冇佢哋真係過唔到呢一關，我係好好彩。」問到此刻最大心願？她說：「之前出嗰本食譜《Crazy &amp; Passionate Healthy Cooking》喺美國賣咗過萬本，嚟緊會再推出一本愛情小說《Last Call》同第二本烹飪書，希望都會成功。」<br>採訪：嵐山</p></body></html>