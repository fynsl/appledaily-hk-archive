<html><header><meta charset="utf-8"><title>又爆粗　拍司徒夾帶喪叫「呆X咗」馮盈盈死撐聲畫趣味</title></header><body><h1>又爆粗　拍司徒夾帶喪叫「呆X咗」<br>馮盈盈死撐聲畫趣味</h1><p>出爐港姐冠軍馮盈盈繼被揭曾於社交網上，用流暢粗口文字鬧特首梁振英和不公義事件後，昨日被揭疑又爆粗，今次更加是有聲有畫面，網上瘋傳馮盈盈跟Youtuber司徒夾帶到石澳玩滑翔傘的短片，扮假教練的她騷波罅和長腿，在半空中驚到喪叫，忽然爆句：「呆X咗！」</p><p>大講有味笑話</p><p>短片於今年2月上載YouTube，馮盈盈坐在真教練前面，她在降落時似古代情色片主角上身，喪叫：「三次啦，唔再要啦官人！」接着更high到疑似爆粗：「下面啲人望住我哋呆X咗！」知衰多口的她對鏡頭說：「嘟咗佢！」馮盈盈更在短片中表現豪放，被問到是否好多年輕人搵她玩滑翔傘？她大講有味笑話：「冇錯，我幫過好多年輕人起機！」<br>昨日司徒夾帶接受電話訪問，他說：「我唔覺得佢講嗰句說話，係叫爆粗。現實中，亦冇聽過佢講過粗口，啲人話佢facebook講粗口，我覺得遇到不平事，覺得不忿，上網發洩吓冇乜問題。」</p></body></html>