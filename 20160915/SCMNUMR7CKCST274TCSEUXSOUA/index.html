<html><header><meta charset="utf-8"><title>【寵物月餅】人狗兩團圓　同毛孩齊齊食餅</title></header><body><h1>【寵物月餅】人狗兩團圓　同毛孩齊齊食餅</h1><p>中秋節快到，雖然打風未必可以出街玩，但留喺屋企攬住毛孩團圓一樣開心。如果可以齊齊食月餅，分甘同味就更好嘞！不過人類嘅月餅唔適合狗狗食，過份高油、高糖、高脂肪， 可能會令狗狗難以消化，甚至出現嘔吐、食慾減退等問題，影響健康。</p><p>其實市面上有不少專為狗狗而設的月餅，以鴨肉、雞肉或挪威三文魚等肉類，混合紫薯、有機草莓、菠蘿、南瓜、紅菜頭、菠菜或紅蘿蔔等等各式蔬菜製成，有多種口味，連冰皮月餅都有。而且太部份強調用料天然、少油不調味，適合狗狗食用。部份店舖仲有現貨，毛孩爸爸媽媽有興趣就去買喇！<br><br>買唔切嘅話，其實都可以試吓自己整嘅，材料及做法如下：<br><br>餅皮材料<br>低筋麵粉 240g<br>橄欖油 40g<br>蛋黃 1個<br>水 少許<br>內餡材料<br>紫著／蕃薯／南瓜適量<br>紅蘿蔔<br> <br>做法<br>1. 焗爐以180℃ 預熱。<br>2. 篩過低筋麵粉後，加入橄欖油及蛋黃拌勻，慢慢加少許的水，揉成麵糰後，蓋上保鮮紙等20分鐘。<br>3. 把紫著／蕃薯／南瓜蒸熟後，壓成泥狀，然後包入切塊後蒸熟的紅蘿蔔，做假蛋黃。取適量餡料，包上之前預備的麵糰做餅皮。<br>4. 在月餅上噴灑少量水份，放入焗爐以180℃用五分鐘。<br>5. 拿出月餅，在月餅面塗上簿簿的蛋液。<br>6. 再焗10分鐘，完成！<br><br>記者：李珮禎</p></body></html>