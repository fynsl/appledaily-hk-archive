<html><header><meta charset="utf-8"><title>【旅遊籽】日本入境新措施　英國增快線收五十蚊</title></header><body><h1>【旅遊籽】日本入境新措施　英國增快線收五十蚊</h1><p>暑假終於過去，度度機場都大排長龍。根據《每日郵報》，英國愛丁堡機場早前就實施左收錢行快線，每人比5鎊（約HK$52）就可快速入境，稍後將於全國機場實施，價格由5鎊至20鎊不等（約HK$52 - HK$207），上演真人版「有錢有享受，無錢就有排你受」。英國當局就解釋，措施是用來紓緩人手不足的問解，不過人手不足仲要分多條快線出來，正常排隊的人咪慢上加慢？如果到時個個都比錢「升呢」又會不會快線變慢線？</p><p>日本機場同樣有人龍之患，當地政府調查指港人最常出入的關西機場，平均排隊時間長達40分鐘，繼早前換了簡短版入境表後，最近當局再推行分流政策。日本每日新聞網指，由原本在櫃台一次過影相、打指紋同交入境表，變成到自助機器打指紋及影相，去到櫃台時只需要交入境表即可，記得要跟足步驟，不然排到櫃台又要打回頭。新入境措拖將於關西、沖繩那霸及高松機場實施，預計今秋執行，正式日子有待公布。<br><br>泰國布吉機場雖然未有官方措施管制人流，但就有網民在facebook旅遊群組話，泰國官員會「自發」開啟「特快通道」，仲試過見到有國內遊客排隊付錢行快線，一次一百銖（約HK$22）都面不改容，惹來在場旅客極之不滿，希望當局盡快正視。<br><br>記者：劉芷晞</p></body></html>