<html><header><meta charset="utf-8"><title>【Apple新店】港第六舖22號進駐apm　又係拎Tee好時機</title></header><body><h1>【Apple新店】港第六舖22號進駐apm　又係拎Tee好時機</h1><p>其實觀塘apm開Apple新舖都早已經不是甚麼秘密，早在幾個月前已有傳聞，上星期apm亦已見到大大個蘋果標記，而Apple今日已在網站正式公佈新店將於9月22日早上11時正式開幕。數一數手指，apm新店已經是Apple在香港的第6間分店，密集程度應屬世界之冠。至於內部裝修，相信新店都會源用跟沙田店相同的新風格，設有大型落地玻璃大門，不過今次新店位於apm商場大堂層C19至C27號舖，不同沙田般位於商場最高層，完全不會帶給大家有關「玻璃屋」的幻想。<br><br>雖然冇講明，不過每次開新店，Apple都會例牌地大派限量特別版t-shirt，亦不意外地會吸引大量果粉通宵排隊，相信今次亦不會例外。另外，其實亦有不少人早幾日在iReserve瘋狂訂iPhone 7之時已發現可以選擇apm新店攞機，不知道選了apm取機的人，是否最早也要排到22號才有機到手呢？<br><br>記者：韓繼聰</p></body></html>