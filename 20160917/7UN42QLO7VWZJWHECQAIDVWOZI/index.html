<html><header><meta charset="utf-8"><title>跟JC比堅尼鬥靚　思琦現媽媽肌</title></header><body><h1>跟JC比堅尼鬥靚　思琦現媽媽肌</h1><p>楊思琦、唐紫睿（Hazel）、鄧麗欣（Stephy）和警鐘胸Jessica C.（JC）等早前去馬來西亞拍電影《辣警霸王花》，眾女齊齊飾演特警新丁，在泰國泳池邊放蛇，等待時機逮捕恐怖分子。JC、思琦妹及Hazel穿比堅尼大騷身材，當中JC更噴血騷警鐘胸，而飾演主角Madam「細方」的Stephy較為失色，只穿碎花白背心及紅短褲。</p><p>夾到手指
</p><p>已是一女之母的思琦妹不錫身，極罕穿黃色比堅尼上衣襯短牛示人，更要親身拍攝出拳、起腳的打戲鏡頭，由於她打得投入，更不慎整傷手指，她說：「我夾到手指，係痛到好似冇咗手指咁滯。嗰時我係成班女仔中唯一嘅媽媽，監製Charlie仲話好好，唔覺呀，睇落好後生，我嘅自信心即刻番晒嚟。最好笑係Hazel話我有腹肌，原來我真係有啲，可能抱得我個女多，成日都用力。」<br>另外，Hazel拍此片時未拍《G1格鬥會》，不過已有打女功架，但身形有點肉地：「梗係啦，嗰時肥得交關，冇乜運動，睇番啲劇照都好滴汗，起碼同𠵱家爭5、6磅啦，反而JC就真係幾弗，同埋楊思琦都幾好身形，生咗BB都keep得好好。」<br>撰文：唐如</p></body></html>