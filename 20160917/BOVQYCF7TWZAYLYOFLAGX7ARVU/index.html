<html><header><meta charset="utf-8"><title>【峯迴路轉】林作媾女釀情變</title></header><body><h1>【峯迴路轉】林作媾女釀情變</h1><p>麥明詩剛卸下港姐名銜，但她與林作的戀情，離離合合由參選至今未停過，由浮面到默認、分手，前日中秋佳節又被本報發現與林作全家食飯做節，發展峯迴路轉。</p><p>6月11日　抄牌斷正</p><p>麥明詩身在深圳拍劇，林作被本報讀者影到在銅鑼灣向低胸女「抄牌」。</p><p>6月19日　無奈爆喊</p><p>麥明詩接受本報訪問承認為男友向低胸女「抄牌」而喊過，又苦笑說：「咁同得一齊，就選擇信啦！」</p><p>上周三　降呢朋友</p><p>有指身在巴西做奧運主持的麥明詩，隔空向林作提出分手，回港後她亦以「朋友」來形容與林作關係，變相承認二人已分手。</p><p>上周四　唔認拍拖</p><p>爆出分手後，林作接受傳媒訪問時說：「我哋一直都係朋友，坦白講，我從來冇喺公開場合講過我哋係男女朋友關係！」</p><p>上周六　派對撩女</p><p>本報讀者爆林作現身淺水灣酒吧與友人開派對，穿上如鹹菜的孖煙囱粉藍色泳褲與幾位穿比堅尼索女傾偈。</p><p>前日　中秋合體</p><p>麥明詩被本報影到與林作及其家人，於中秋佳節在中環食飯，二人前後腳離開，麥明詩更一臉儍笑。</p></body></html>