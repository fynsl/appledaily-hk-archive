<html><header><meta charset="utf-8"><title>童愛玲包戲院賀子生日</title></header><body><h1>童愛玲包戲院賀子生日<br></h1><p>弗爆人妻童愛玲和台灣富商王敦民的囝囝王子毅（Kyle）日前13歲牛一，童愛玲應囝囝要求包場太古城UA戲院Director's Club，讓他與好友一齊睇電影《自殺特攻：超能暴隊》（Suicide Squad），跟住直落開P慶生，童愛玲又為囝囝準備了蝙蝠俠蛋糕。<br>Kyle當晚更邀請了四位男同學回家過夜，童愛玲昨說：「我未試過要照顧五個男仔，佢哋全部要逼埋喺Kyle房瞓，我經過門口聽到佢哋咔咔聲笑。」小鮮肉們竟要求童愛玲陪同漏夜出動到赤柱捉小精靈：「我揸車同佢哋出咗去玩咗20分鐘就返屋企。」童愛玲後悔當年沒生多名小孩，近日家中養了一隻拉布拉多犬做囝囝玩伴。<br>採訪：陳杰</p></body></html>