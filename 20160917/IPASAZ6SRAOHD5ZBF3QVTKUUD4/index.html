<html><header><meta charset="utf-8"><title>馮盈盈母似蘭子掀罵戰</title></header><body><h1>馮盈盈母似蘭子掀罵戰</h1><p>今屆港姐選完後新聞比之前更多，全因冠軍馮盈盈當選第二日，即被人起底指她撐佔中及經常流利爆粗，除了即時被網民鬧爆，更有高登網民貼她當選後與媽媽合照，指其母樣貌熟口熟面，隨即有人說馮母似ViuTV《晚吹》一位女主持，暗指她似陳淑蘭（蘭子）。<br>不過，由於有網民不認識蘭子，故話題好快便由馮母轉為恥笑90後網民。有網民留言：「正常一個香港人真係冇可能唔識蘭子！」有90後網民反擊：「遲出世有罪！就係呢班廢中，成日話90後點點點……自己識少少嘅，你唔識就扮大師父。」但亦有網民留言：「真係影衰我哋啲90後，話人蘭子曝光率低，仲要學人死兜爛兜博存在感，好心冇腦就咪上高登啦！」<br>撰文：李察</p></body></html>