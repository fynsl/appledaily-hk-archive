<html><header><meta charset="utf-8"><title>黃埔變天　觀塘延綫淘汰老店</title></header><body><h1>黃埔變天　觀塘延綫淘汰老店</h1><p>【本報訊】觀塘延綫下個月通車，「港鐵效應」令紅磡、黃埔附近舊區變天。恒地上月底申請將機利士南路及必嘉街4棟唐樓強拍，負責收樓的田生地產，早前貼出通告收回地舖，在地舖扎根逾36年的南泰茶煙莊預計明年4月結業。而附近黃埔街、寶其利街地舖亦陸續被收購，「吉舖」達20多間，小店東主慨嘆昔日熱鬧社區漸變，「冇得你講情懷」。<br>「再守落去都冇咩希望。」南泰茶煙莊東主昌哥略帶黯然地說。1981年他在機利士南路開店專售茶葉、煙酒，近期因知悉恒地已收購樓宇逾八成強拍門檻，已將店舖出售，預計明年4月結業。鄰近的店舖早已拉閘，負責收樓的田生地產貼上併購成功通告，律師樓亦貼上通告，宣佈恒地附屬公司昌鳴有限公司已向土地審裁處申請，強拍機利士南路30至44號及必嘉街75至77號4棟舊樓。<br>59歲昌哥指明年結業就當提早退休，自己亦不得不退。觀塘延綫開通前夕，周邊店舖租金飛升，動輒逾兩萬元月租，舊式茶煙莊難以生存，「地（港）鐵綫開通係好事，自己冇本事賺箒，我做大生意、金融、珠寶就啱，做式微嘢就唔到你，好似米舖咁眨眼間就冇埋。」他不捨得街坊外，還有店內用了逾半世紀的金屬天平，「冇人收留就自己擺喺度懷念吓囉。」</p><p>樓宇地舖陸續被收購
</p><p>必嘉街、黃埔街、寶其利街一帶亦陸續被收購，地下「吉舖」共逾20間。呂錦雄在黃埔街開設越南餐廳19年，見證附近餐廳近年不敵貴租紛紛結業，「佢廚藝可能唔係唔得，因為生意額唔夠，租金冚唔到咁就要離場。」為應付加租，他身兼廚師、侍應和清潔三職，每日工作14小時，年中無休才勉強維生。他估計港鐵綫開通勢再加租，「再加我哋都唔諗住做，出去搵份工。」<br>同一條街的還有經營上海理髮店的趙老先生，遷入黃埔街現址逾10年，店內放置一排逾半世紀歷史、由日本進口理髮椅，員工一身傳統水藍色恤衫，而剪髮工具隨時代改進已轉用電剪，舊款手剪仍放在一旁，客人單剪只需40元。<br>71歲趙老先生指收購和重建令人流銳減，生意大減三成，一旦觀塘延綫和沙中綫開通，老店或要離場，「頂唔住啲租啦，你幾萬銀租做咩嘢，收幾十蚊點做？做嚟唔夠交租啦。」他直言政府想淘汰舊式小店，「冇得你講情懷，上海佬都死得七七八八。」回歸後見證馬照跑、舞照跳，但市井地道風光日漸失色，他慨嘆：「50年不變，現在已經變了很多，20多年已經變了很多啦。」<br>■記者潘柏林</p><p>商戶心聲</p><p>昌哥︰<br>「地（港）鐵綫開通係好事，但做式微嘢就唔到你。」</p><p>呂先生︰<br>「港鐵綫開通實再加租，我哋都唔諗住做，出去搵份工。」</p></body></html>