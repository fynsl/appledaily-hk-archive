<html><header><meta charset="utf-8"><title>周殷廷隨時爆衫爆肌</title></header><body><h1>周殷廷隨時爆衫爆肌</h1><p>周殷廷昨日在apm出席活動，首次獻唱跳舞新歌《Killa》：「我哋仲帶埋4位dancer，都係公司畀錢，好開心公司咁支持我。」他為拍新歌MV，兩星期只吃烚蛋白及雞肉，現已有6嚿腹肌，還表示已隨時準備好爆衫演出：「我唔介意爆衫㗎，大家敬請期待。不過我對身材自卑係真，去游水都係着平腳，三角好耐冇着啦。」</p></body></html>