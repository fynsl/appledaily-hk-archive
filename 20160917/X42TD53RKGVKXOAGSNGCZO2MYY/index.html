<html><header><meta charset="utf-8"><title>【每日健康】避開高卡高脂點心　寧要蝦腸唔要蝦餃</title></header><body><h1>【每日健康】避開高卡高脂點心　寧要蝦腸唔要蝦餃</h1><p>飲茶，幾乎係放假指定親子活動。茶樓飲食，一盅兩件，以為細細份不會特別肥，原來暗藏殺機。大家首先睇睇點心四大天王──蝦餃、燒賣、牛肉、排骨──的卡路里含量同脂肪含量。</p><p>點心熱量及脂肪含量（每100克計）<br>排骨：熱量220kCal 脂肪15g<br>燒賣：熱量200kCal 脂肪13g<br>蝦餃：熱量160kCal 脂肪6.7g<br>牛肉：熱量180kCal 脂肪14g<br><br>排骨肥，因為本身有脂肪，但表面看來一油不拔的牛肉、燒賣、蝦餃呢？原來為了令口感鬆軟多汁，通常廚師都加了肥肉在內，一不留神就會中招。呀，你說轉食飯，應該不會肥了吧？那你就太天真了，排骨，再加上淋面的汁，就出事了：<br>鳳爪排骨飯：熱量180kCal 脂肪5.4g（每100克計）<br><br>難道將來去茶樓，真的只是飲茶？又不用如此絕望，還有些比較輕盈的選擇：<br>蝦腸：熱量100kCal 脂肪2.2g（每100克計）<br>蒸魷魚：熱量110kCal 脂肪4.6g（每100克計）<br><br>淨蝦無肥肉，相對健康，魷魚亦不算肥膩，又飽肚。所以作為孝順仔，茶當然要飲，但叫點心時，為自己為家人，都要小心。或者大家分甘同味，一人食少少，就最放心。<br><br>資料來源：營養師吳耀芬、食物安全中心<br><br>記者：李　聰<br>攝影：周芝瑩</p><p><br>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>