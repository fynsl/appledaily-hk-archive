<html><header><meta charset="utf-8"><title>享樂團寫歌明年出碟</title></header><body><h1>享樂團寫歌明年出碟</h1><p>樂隊享樂團昨日到九龍灣出席慈善音樂會記者會，自言屬首次參加音樂會，希望到時可以跟Supper Moment和KillerSoap合作：「同佢哋都識咗好耐，好多騷都會同台，大家嘅音樂都有厲害之處。」他們又透露正籌備新碟，預計明年推出：「我哋一直寫緊歌嘅，近期終於齊歌，應該下年新年出，𠵱家出會蝕底，同埋我哋製作都去到出年。」</p></body></html>