<html><header><meta charset="utf-8"><title>巴黎貴族成人禮顯身份華人富二代追住去</title></header><body><h1>巴黎貴族成人禮顯身份<br>華人富二代追住去</h1><p>超盈日前參加嘅歷史最悠久嘅Queen Charlotte成人禮ball，係唔少亞洲區名人都想去打卡嘅國際盛會，近年香港同內地都有富二代參加呢類盛會，其中巴黎嘅le Bal des debutantes(le Bal)最多人參與過：<br><br>賭王大房孫女Ariel Ho-Kjaer<br>大房三女何超賢女兒，佢喺09年，以16歲之齡，穿上數十萬Dior晚裝裙參加巴黎le Bal des debutantes。<br><br>林建岳四女林心兒<br>林心兒喺14年去巴黎參加巴黎le Bal des debutantes，同場有美國老牌影星華倫比堤(Warren Beatty)同金球影后安納貝寧(Annette Bening)所生嘅Isabel Beatty齊齊去ball。<br><br>利孝和夫人外孫女雷正殷<br>九巴家族後人雷禮權同利孝和夫人女兒利蘊珍所生嘅囡囡雷正殷，同林心兒同一屆獲邀去巴黎參加成人禮舞會。<br><br>針織大王曹其峰女兒曹穎惠<br>曹穎惠可算係香港富二代早年去參加國際成人禮，佢喺06年已經去巴黎參加此盛會。<br><br>周國勳千金周穎詩<br>曾是Franck Muller代理的周國勳，佢囡囡周穎詩喺11年參加巴黎le Bal，同屆有荷李活影星布斯韋利士(Bruce Willis)同前妻狄美摩亞(Demi Moore)所生囡囡Tallulah，而曹其峰另一個囡囡Vivian亦都獲邀出席。</p></body></html>