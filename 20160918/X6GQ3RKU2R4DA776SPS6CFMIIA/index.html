<html><header><meta charset="utf-8"><title>陳美琪16歲出道孖趙雅芝演《新白娘子傳奇》爆紅</title></header><body><h1>陳美琪16歲出道<br>孖趙雅芝演《新白娘子傳奇》爆紅</h1><p>近年主攻大陸嘅陳美琪，16歲就投考無綫藝員訓練班，72年正式成為大台藝人，樣貌標緻嘅佢，備受大台力棒，參與長篇劇集《強人》及《抉擇》嘅演出。<br><br>陳美琪喺事業高峰期，完成咗《抉擇》嘅拍攝後，就同富商馬清偉結婚，然後仲淡出演藝界，86年離婚後就報讀澳門東亞大學嘅專業課程，翌年獲得工商管理碩士學位。<br><br>完成碩士學位後，陳美琪重返大台，拍攝多部劇集，如同梁朝偉、吳岱融合作嘅《絕代雙驕》中，佢就係飾演冷艷嘅移花官主，令人印象難忘。<br><br>92年，陳美琪同趙雅芝、葉童拍攝《新白娘子傳》，戲中餘演「青蛇」青兒，喺大陸爆紅，仲被封為最經典嘅青蛇。<br><br>之後佢再返大台拍咗多部經典劇集，好似1至3集《刑事偵緝檔案》嘅高敏，《鑑證實錄》嘅聶寶意咁，經常飾演「家姐」，而呢個「家姐」角色一係就嫁入豪門然後老公猝死，或者唔係嫁入豪門但都係老公被殺嗰隻。陳美琪喺《刑事偵緝檔案》飾演郭可盈家姐，老公駱應鈞又係富商，被綁屝殺死；第二輯《刑偵》陳美琪同著名男星張國強火速發展談婚論嫁，點知張國強又係俾人殺死；喺《鑑證實錄》就飾演陳慧珊家姐，老公李國麟喺第二輯又係俾人害死……好得驚人！<br><br>最近一次拍大台同大陸電視台合作嘅劇集，就係07年同劉松仁、苗僑偉、林峯、佘詩曼同胡杏兒合作嘅《歲月風雲》，戲中飾演阿佘嘅阿媽衛長萍。</p></body></html>