<html><header><meta charset="utf-8"><title>【超山寨】Leica咁嘅樣小米出M4/3相機三千有找</title></header><body><h1>【超山寨】Leica咁嘅樣<br>小米出M4/3相機三千有找</h1><p>小米出完電飯煲、Notebook之後，繼續擴軍，今次到相機喇！小米筆記本Air同Macbook Air兩兄弟咁款，小米相機自然要向貴族Leica致敬，黑、銀兩款顏色似足Leica T，再加埋個紅色嘜頭，一貫小米產品嘅參考風格出晒嚟。部機同Action Cam系列一樣以小蟻命名，叫作「小蟻微單相機M1」，話肩負國產首部微單相機嘅歷史責任，但「微單」呢個國內用語其實頗為弔詭，「單反」為單鏡反光相機的簡稱，好似呢部小蟻M1係M4 /3相機，機內並無反光鏡設計，真係好想問句:「單？邊度單呀？」香港叫慣嘅「無反」就合理得多。</p><p>說回相機規格，使用了Sony Exmor IMX269感光元件，像素為 2,016 萬，可拍 4K 影片。採用 M4/3 接環，還會有兩支小蟻鏡頭（12－40mm F3.5－5.6 及 42.5mm F1.8）。單鏡套裝賣2,199 人民幣，約 2,600港 元，雙鏡套裝則為 2,999 人民幣，約 3,500 元。<br><br>記者：司徒港燊</p></body></html>