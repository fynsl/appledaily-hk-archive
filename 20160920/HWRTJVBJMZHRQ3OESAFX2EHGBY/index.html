<html><header><meta charset="utf-8"><title>亮說亮話：新盤加價背後迷思 - 湯文亮</title></header><body><h1>亮說亮話：<br>新盤加價背後迷思 - 湯文亮</h1><p>有剛買了新樓盤的年輕朋友很開心話我知，地產商大幅加價，幅度比他所落的定金還要多，唔夠一個星期就對本對利，仲話要請我飲「十四代」。嘩，咁好，十四代，我等咗好耐，本來有人請我飲十四代，我是不應該潑冷水。不過，我一向的宗旨就是實話實說，十四代，我又唔係飲唔起。<br>我對年輕朋友講，這是地產商的退堂鼓，是有名堂的，叫「加價加得狠，樓價守得穩」。如果一個新樓盤賣得八八九九，最怕就是撻定潮出現，於是，地產商就會將貨尾狠狠加價，最少都要10%以上，買了該新樓盤的人一定非常開心，更加唔會撻定，最後，地產商就得米。<br><br>大家千祈唔好話地產商欺騙買家，這是做生意的手法，是令到買家覺得開心的手法；同時亦帶出一個正面訊息，就是那個新樓盤銷售甚為理想，所以，買了那些加價加得狠的新樓盤的買家可以放心。如果地產商話睇好後市，封盤不賣，已買該新樓盤的人就要有心理準備，所落定金可能已經化為烏有。<br>有人擔心那些加價加得狠的樓盤不能夠去貨，其實，毋需擔心，地產商會以高佣政策去促銷那些貨尾。最近，有一個超過半億的特色單位以超高價成交，據聞地產商付超過一成佣金，加價所得的入了物業代理口袋，變成加價加得狠，代理袋得穩。<br><br>湯文亮<br>mailto:jacinto.tong@gmail.com<br>本欄逢周二刊出</p></body></html>