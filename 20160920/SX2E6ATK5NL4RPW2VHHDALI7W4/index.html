<html><header><meta charset="utf-8"><title>Android手機有得炒</title></header><body><h1>Android手機有得炒</h1><p>【科技透視】<br>iPhone 7炒風不再，但被視為無水位的Android機，部份型號有得炒，甚至連早前出現充電爆炸的三星Galaxy Note 7亦曾有數百元水位。分析指主要因為需求殷切及貨源短缺所致，但炒風未必能維持。<br>記者：胡仲邦　梁偉聰</p><p>三星Note 7推出後即出現多宗充電時爆炸，不過公司強調中國及香港的手機並非採用有問題的電池，未有回收產品，其中藍色版Note 7於先達上周五的售價為6,500元，較建議零售價6,198元貴約300元。</p><p>藍色Note 7一度炒起</p><p>有先達店主解釋，Note 7有得炒因全球回收所致，商戶亦不敢走水貨，「𠵱家都係賣9月2日第一水（行）貨，第二水貨都唔知幾時到，係賣一部少一部」。香港貨款未有機件問題，加上藍色來貨較少，故成為搶手貨，但周末在中國出售的Note 7發生爆炸，炒價即告「灰飛煙滅」。<br>事實上，過去一年三星已有多部Android手機借「特別限量版」炒起。去年三星推出全球生產3,000部的Galaxy S6 edge鐵甲奇俠特別版，香港僅得388部，故原價為8,888元的手機，炒價一度升至2.7萬元，每部手機賺近兩萬元，部份靚號碼的手機，在內地更炒至70萬元人民幣（約81萬港元）。不過，炒限量版亦有反例子，三星今年分別再推出以蝙蝠俠及奧運為主題的特別版手機，都未曾現炒價，炒家隨時蝕本。<br>三星手機外，個別以廉價高硬件配置作賣點的國產手機都有得炒。例如今年5月華為推出雙鏡頭的P9 Plus，搶先iPhone 7 Plus利用雙鏡頭拍攝技術，並獲名廠Leica認證，亦曾有水位。而小米早前推出的小米5，內地賣1,999元人民幣（約2,320港元），香港炒價一度高達3,499元。<br>香港資訊科技商會榮譽會長方保僑指，手機炒賣或者走水貨的活動在港一直存在，「一年賣近千萬部電話，但香港得700萬人，相信入面得三成係香港人買，其餘七成都係走咗去」。只要建議零售價與來貨價有差距就有得炒，iPhone以外的手機一般有「10幾至20幾%」的空間，但他提醒，「除非識人拎到來貨價，否則一般人好難賺……要好限量先有得玩，因為正常供貨都好充足，就算Note7都只係藍色炒到一陣」。</p><p>【部份曾有炒風的Android機】</p></body></html>