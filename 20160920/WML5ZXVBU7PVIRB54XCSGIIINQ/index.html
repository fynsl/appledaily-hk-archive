<html><header><meta charset="utf-8"><title>摸黑底！ - 陳也</title></header><body><h1>摸黑底！ - 陳也</h1><p>橫洲萬七摸底，有定無？運房局起初說無，自認截肢，乜都無摸過，包括大髀、酥胸、屁股……<br>但忽然間，大話被揭底牌，有喎！摸底，犯法咩？小五女學生被老師指點後出力反擊：「又唔係摸周周，係摸橫洲之嘛，唔係狎童，唔使坐監。」<br>橫洲被貨櫃佔領了，官地被佔領了太久，地政署趕極鄉紳唔走，唯有租俾佢。早講呀！大佬，金鐘夏慤道佔領了79日，只要再佔多一陣，地政總署會出租龍和道和添美道，帳幕在金鐘遍地開花，應該，唔止萬七人的居住問題得到解決！噢，俾你摸N次底都抵！<br>梁特唔認唔認，解鈴還須繫鈴人，終於被證實，摸底工作小組的主席，就是呢個茂李！<br>摸來摸去，萬七就給摸蝕，只剩四千。<br>一摸橫洲，橫洲就大縮水，soft了。長洲、坪洲等住工作小組來摸底。<br>摸底完，地照霸。這個底唔係T字底，係黑底，官商鄉黑互摸，只要吹雞，就會撐你。梁振英這個橫洲工作小組主席，現在宣佈，正式被連任！</p></body></html>