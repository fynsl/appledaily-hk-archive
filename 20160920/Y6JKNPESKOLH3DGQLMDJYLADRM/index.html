<html><header><meta charset="utf-8"><title>搭巴士遇強國鎅褲黨事主：警察都話無聽過咁狼死</title></header><body><h1>搭巴士遇強國鎅褲黨<br>事主：警察都話無聽過咁狼死</h1><p>賊人偷竊手法層出不窮，有網民近日撰文表示，遇上疑似內地「鎅褲黨」，幸虧事主提高警覺保住銀包，惟褲子後袋已被鎅爛。由文章所附的相片可見，被鎅爛的洞口不小，事主更直言報案時「警察都話無聽過咁狼死」。<br> <br>該網民指，事發在周日（18日）下午2時左右，他在黃埔花園巴士總站，乘搭途經旺角的九巴212號線，坐在上層、靠左窗邊的位置，雖然車上有大量空位，但一名一同上車的中國藉男子，仍選擇坐在他身旁，令他有所警覺。事主說，該男子的坐姿越來越奇怪，臀部慢慢移向事主，「我留意到佢隻右手收埋，仲好似有啲動作咁」，於是檢查其褲子後袋中的銀包，隨即看到男子右手藏在臀部，事主立刻扣上褲鈕，並將自己的袋放在二人中間，男子馬上收回右手，並回復正常坐姿，坐了一個站便下車。<br> <br>惟事主下車時，竟發現褲子後袋被鎅爛，留下約手掌般大的破洞，直言破洞大得「可以就咁拎到我個銀包出嚟」。事主表示心知難以找出該犯人，但仍到警署落口供以作紀錄，並指自己在巴士一直使用電話，曾檢查銀包仍在，故未有為意，至下車時才得知褲袋被鎅爛。事主更提及疑犯有同黨一同上車，一前一後地坐，並抱着一個大背囊以作掩護。<br> <br>【網民點睇】<br>Katrina Ng 咁倡狂！<br>Chickan Chik 係大陸讀書時常見呢個打劫既招數，佢地會將刀片夾係手指同手指之間，一鎅一跌一接就偷到架啦，只係擦身而過已經可以完成行劫<br>Jerry Chan 大家小心！</p></body></html>