<html><header><meta charset="utf-8"><title>熊黛林入紙註冊　11月行禮</title></header><body><h1>熊黛林入紙註冊　11月行禮</h1><p>宋熙年前日榮升人妻，而熊黛林（Lynn）終於等到做郭太！本月5日Lynn與男友郭可頌入紙註冊結婚，兩人職業均報稱董事；據知，兩人婚期訂於11月尾，因郭可頌於前年離婚，家族坐擁百億資產的他，今次再婚希望低調行禮。<br>記者昨致電準人妻恭喜，身在機場預備飛上海拍電影《極智追擊》的Lynn甜笑說：「開心、開心，婚期未有咁快，入咗紙可以3個月內先結，日子未知，11月頭先拍完戲，不過唔敢太興奮住，因為要趕拍戲。」問婚禮是否分別於香港及南京舉行，由準老公全程負責？Lynn笑說：「未知，我暫時未同佢傾住，日子邊日都唔緊要，最緊要係Mr. Right。」經理人Kim則表示：「替佢哋開心，申請排期中，有好消息會第一時間跟大家分享。」Lynn與郭富城斬斷7年情後，前年被爆戀上郭可盈弟弟郭可頌蜜遊台灣，今年3月男友送3卡鑽戒求婚成功。<br>採訪：唐如、卓寶花</p></body></html>