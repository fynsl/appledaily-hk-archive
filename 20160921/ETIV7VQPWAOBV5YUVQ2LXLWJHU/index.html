<html><header><meta charset="utf-8"><title>【炒iPhone7】亮黑大機先達賣價　創$29,300新高！ </title></header><body><h1>【炒iPhone7】亮黑大機先達賣價　創$29,300新高！ </h1><p>炒風不可長，因為受苦的會是實際用家！最近iPhone 7 Plus隻「亮黑」。成為好多人炒賣對象！好多人都已為頭兩日係最高位，iPhone 7 Plus的拆貨價（手機舖間的成交價格）在這兩天曾創下，128GB版13,000、256GB版更曾高見$13,800至$14,000！</p><p>正當好多人以為摸頂之際！肥通收到風「公司機」會在9月19日、周一晚殺抵手機場中！原本一心諗住早些落場，食住花生等貨到，點知說好的亮黑竟然冇貨到！機價馬上由早兩日的機價再夾高逾萬元，拆貨價立即飈升至128GB（$22,000至$22,300）、256GB（$27,000至$27,300）。<br><br>或者你會問，甚麼是「公司機」？點解他們會對價格有如此大影響力？須知這類「公司」坐擁香港最多iPhone 7的貨量，更重要是他們所放出的iPhone 7，仲要係最貴價「未開盒機」！即係哪些方司？這一點就不能說太白，大家自由聯想吧！<br><br>講到呢度，正義感上身的人又會開口鬧先達Sales吧！但實況是先達Sales們都唔多「接機」，原因有二！一為市場上最多亮黑iPhone 7 Plus出現的日子，是為開賣第二日的星期六，現在的拆貨價雖然被進一步推高，但現實市場上都是一機難求。其二為價格實在高得有點不合理，原因是市場上全面缺貨，不過大家亦無從估計Apple何時會加推大貨，影響所及，可以是一夜間跌至「唔過萬」，所以風險性非常高！<br><br>現在先達一般Sales處理手法，都是保持審慎及觀望態度，有貨單需要「亮黑大機」，都係要先落訂金，再從行家手上拆貨。至於直接到消費者手上的「賣街價」，會在「拆貨價」之上加多$1,000至$2,000；Sales們到最後都語重心長提醒果農們一句：「這些機會不是我們的，如果咁啱你有亮黑大機現貨在手，又咁啱唔想用、想放機，一試無妨！如果你是追機、追炒風，想從中賺一筆，你要有承擔風險的準備。」<br><br>記者、攝影：朱崇德</p></body></html>