<html><header><meta charset="utf-8"><title>周浩鼎：欣賞CY誓繼承劉江華做炮手</title></header><body><h1>周浩鼎：欣賞CY<br>誓繼承劉江華做炮手</h1><p>【本報訊】由被認定爭尾席到得票排第四，周浩鼎爆冷為民建聯多奪一席超級區議會議席，他指泛民超區候選人最後關頭集體棄選，加上民主黨鄺俊宇視他為「唯一」對手，料鼓動支持者投票。雖然拒表態支持梁振英連任特首，但「梁粉」周浩鼎明言對梁振英的支持度一如4年前，並預告在議會擔任反擊非建制陣營的「炮手」；上屆超區墮馬的劉江華，後繼有人。<br>記者：許偉賢</p><p>37歲的周浩鼎在不被看好下與主席李慧琼於超區雙雙出線，相反工聯會卻一席不保。周浩鼎受訪時多番表明，對工聯會王國興敗選感可惜，指建制一直以力爭三席為目標，而選舉後期泛民棄選及將他當成尾席狙擊的策略，「令一啲支持者好擔心我，激發更多人出嚟投票」，相信是逆轉勝原因之一。他稱與工聯會的「兄弟幫」合作關係，不會因此改變，「相信工聯會都明白，去到選舉，都係各自爭取自己嘅支持，始終選舉都有好多不確定性」。<br>年初獲安排在新界東立法會補選「試腳」，論壇表現幾度受批評，今次再戰未如上次頻頻出事，周坦言「有時撞過板，先識得吸收經驗」。他以回應是否支持梁振英連任為例指，曾於補選論壇回應此問題時突然扯至跨境學童問題，「睇番真係唔啱，人哋問你，你咪答囉」；雖然今次答案依舊，以未有人宣佈參選為由拒表態撐梁，「但今次我會講埋，都要客觀睇梁振英嘅表現，佢喺民生嘅嘢做得幾好」。</p><p>「冇否認過係梁粉」</p><p>勝選一身輕，取態亦毋須遮掩，周直言：「我從來都冇否認過係梁粉！」他明言對梁振英的支持度一如4年前，「欣賞嘅方向係一樣」，讚梁致力解決住屋與低收入家庭問題。問及社會的確充滿反梁情緒，他指聽到市民的批評，而梁確實有不足之處如未能團結各方，但指不能抹殺他的民生工作，反斥非建制陣營對人不對事。<br>問及議會內會否大力護梁？他堅稱會客觀評價，但可預視立會或重演劉江華在位時的炮火連連。對於非建制的抨擊，周浩鼎預告會直斥其非，「劉江華後有冇咁嘅人呢？好似今次選舉論壇咁，我係積極進取、主攻多一啲，有支持者話：『你入到去（議會）就係要咁樣。』佢哋希望我能夠擔任呢個炮手角色，而我亦都願意去做」。<br>劉江華上屆敗選後獲委任為民政事務局副局長、繼而接任局長，擔任立法會議員期間經常與泛民針鋒相對，如2006年8月審議辯論《截取通訊及監察條例》時，曾指「寸步不讓，一條修訂都不能通過」。</p></body></html>