<html><header><meta charset="utf-8"><title>最後一次全家現身畢安7月為龍鳳胎8歲慶生</title></header><body><h1>最後一次全家現身<br>畢安7月為龍鳳胎8歲慶生</h1><p>畢彼特（Brad Pitt）同安琪蓮娜祖莉（Angelina Jolie）一向都非常着重家庭生活，而佢哋最後一次全家現身，就係今年7月當時佢哋為一對龍鳳胎Knox及Vivienne慶祝8歲生日，雖然佢哋貴為荷里活巨星，不過就冇為仔女搞大型嘅生日會，亦都冇名貴禮物，反而帶咗仔女去洛杉磯嘅平價餐廳The Griddle Cafe食飯。兩位小朋友叫咗pancake食，Knox就叫Oreo餡嘅pancake，睇嚟佢好愛食甜嘢。<br><br>食完飯「畢安」仲帶一對仔女去咗超級市場，Knox同Vivienne拎住一大袋戰利品離開，睇落好滿足咁。不過睇嚟此情此境已經唔會再出現。</p></body></html>