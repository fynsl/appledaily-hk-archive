<html><header><meta charset="utf-8"><title>大閘蟹小姐咁架勢？30歲新人前女團成員都玩</title></header><body><h1>大閘蟹小姐咁架勢？<br>30歲新人前女團成員都玩</h1><p>上回講到某飲食集團主辦嘅大閘蟹小姐選舉，參選佳麗齋睇相又真係幾唔錯，仲有網民話靚過香港小姐。好似Ophelia So(蘇慧恩)咁，佢喺09年參加過《超級巨聲》，2011年又選過香港小姐，最後都係落選，而當年佢仲有「大肚馬蹄露」之稱。而今年30歲嘅佢仲喺書展出「個人音樂相集」。<br><br>另外有名為Irina Tang(鄧以婷)嘅佳麗，其實佢就係已解散嘅女子組合Super Gear成員，解散後佢就keep住做model，而佢上年仲有份拍《踏血尋梅》飾演喺街上畀春夏兜搭嘅女仔。而其他佳麗全部都係model，佢哋facebook仲非常慷慨，有唔少晒身材相。</p></body></html>