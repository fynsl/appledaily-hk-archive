<html><header><meta charset="utf-8"><title>開記招斷關係　獲回敬冇誠信莊端兒稱遭諸葛威逼「壓力好大」</title></header><body><h1>開記招斷關係　獲回敬冇誠信<br>莊端兒稱遭諸葛威逼「壓力好大」</h1><p>莊端兒昨日於尖沙嘴一間酒店開記者會，事前外間以為她會數臭聲稱自己有性上癮要求醫的張致恒（Steven），及與呂晶晶疑似姊妹反面真相，但原來她是交代與經理人諸葛紫岐冇合作關係。端兒全身黑色，收起F cup導彈身材，一臉慘情交代事件，稱已原諒張致恒，希望能各自找到幸福。她表示自己最近承受好大壓力，於今年8月5日已向諸葛發出律師信，單方面提出終止合約。她說：「自從我自資出寫真集……有人想我做一啲超越我底線嘅事，而我一而再、再而三去拒絕。」端兒鄭重表示不可以用她個人資料接洽工作，否則保留追究權利。</p><p>認曾結婚</p><p>在端兒發言後，問到張致恒台女新歡Doris以千字文轟她，端兒淡然稱不回應。但本報收到讀者爆料，指她於08年與一名有婦之夫Peter一起，她嚴肅地說：「有人爆料，唔好將人哋嘅喜好，走嚟問我。一直以嚟覺得自己好似林榮基，我乜嘢都唔可以答。」再問之前是否有一段婚姻？她搖搖頭，表示不願意回應。是否前一段婚姻影響與張致恒的感情？她不耐煩謂：「唔好將人哋所爆嘅嘢強加我身上，要我去回應，我只會回答我同Steven嘅關係。」之後端兒匆忙入電梯引起一陣混亂，離開時雙手合十。<br>昨日5時許，端兒在Instagram承認曾經結婚，寫着：「有記者指有人爆料我曾經結婚，我的確結過婚，婚姻維持了很短時間，後來離婚了。我並不認為我曾經結婚是黑材料，所以，所謂爆料者如果想藉此抹黑我，我只覺得可笑。」</p><p>「冇嗌過交」</p><p>此外，本報昨日致電諸葛紫岐問她有否逼旗下藝人做不想做的事？她堅決否認：「你哋識我咁耐，從來唔會逼藝人做唔想做嘅嘢，我唔知佢所指嘅唔想做嘅嘢同底線係乜。」問到端兒瞞婚，諸葛續說：「我向來唔過問旗下藝人私人事，但合作講求彼此誠信，如果誠信出現了問題，好難合作！」<br>昨晚諸葛紫岐到中環出席護膚品活動，再問她與端兒有否爭執過？她說：「係冇嗌過交嘅。」可會要求莊端兒賠償損失？她表示交律師處理。張致恒則說：「我知佢結過婚，係喺我哋拍拖之前嘅事，唔係秘密嚟㗎，佢公司都知㗎，佢同佢前夫以前同諸葛紫岐兩公婆仲有一齊打麻雀㗎。」<br>採訪：馬建華、嵐山、皓騫<br>攝影：沈健程</p></body></html>