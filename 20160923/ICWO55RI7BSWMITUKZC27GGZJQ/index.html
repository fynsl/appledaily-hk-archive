<html><header><meta charset="utf-8"><title>袁詠儀爆粗鬧老公唔畀囝囝聽</title></header><body><h1>袁詠儀爆粗鬧老公<br>唔畀囝囝聽</h1><p>袁詠儀（靚靚）、謝玲玲、林恬兒、Lisa S.及楊張新悅等昨晚現身中環ifc，出席護膚品牌Clé de Peau Beauté的15周年活動，靚靚笑言老公張智霖同囝囝魔童都愛她以素顏示人。提到今屆港姐冠軍馮盈盈被爆講粗口，靚靚表示：「粗口係香港嘅傳統文化，我唔會話我唔講，我會同老公喺房入面講，每次講佢都話我好似一個廣東人，但作為港姐要履行責任，特別係代表香港嘅時候就唔應該講。」<br>提到梁佩瑚日前爆港姐黑幕，靚靚笑言：「當年保母叫我哋睇多啲雜誌學擺甫士，有個佳麗拎咗大堆雜誌返嚟，大家以為佢好善解人意。點知隔咗一陣就選友誼小姐，保母提我唔好睇表面，最後呢位佳麗冇被揀中，當時翁杏蘭就攞咗友誼小姐。」<br>採訪：林嘉慈<br>攝影：陳順禎</p></body></html>