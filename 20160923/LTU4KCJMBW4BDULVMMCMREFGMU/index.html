<html><header><meta charset="utf-8"><title>張致恒偷食到話要「睇醫生」吳浩康婚前媾六女</title></header><body><h1>張致恒偷食到話要「睇醫生」<br>吳浩康婚前媾六女</h1><p>張致恒(Steven)<br>近年信奉基督教嘅Steven睇嚟好似好專心事業咁，喺大台拍劇、主持乜都做，連感情都低調埋，轉咗同莊端兒玩地下情，但係日前就爆出佢原來背住女友偷食台妹Doris過夜斷正，事後佢當住傳媒向莊端兒道歉，仲話考慮喺性方面想向醫生求助。<br><br>吳浩康(Deep)<br>自認花心嘅Deep04年同胡定欣拍拖時就搭上莊思敏，之後2013年就同鍾舒漫一齊，兩個仲去到談婚論嫁嘅地步，可惜Deep一個月內被爆連媾6個女仔，最後取消埋婚禮。最近Deep接受本報專訪時，公開向莊思敏道歉。<br><br>崔建邦<br>「散打王」崔建邦好耐之前就有一個對佢死心塌地嘅女友唐詩詠，但佢就背住詩詠搭上「中巴」鄺敏慧，點知就暴力對待中巴，之後仲搞到上差館。之後崔建邦就搭上廣州模特兒陳嘉莉（Kelly），但有指佢再用暴力，用iPhone掟瘀Kelly手臂，仲背住Kelly搭上林姍姍嘅細女李怡。</p></body></html>