<html><header><meta charset="utf-8"><title>【捱麥記女VS碩士生】兩爛口索女相遇　炒蝦拆蟹互爆粗</title></header><body><h1>【捱麥記女VS碩士生】<br>兩爛口索女相遇　炒蝦拆蟹互爆粗</h1><p>女仔講粗口會俾人鬧「妓女不如」，呢個係咩世界？將真性情表現，唔造假，係咪嚟得更直接更赤裸？爆粗港姐馮盈盈被起底fb用粗口留言，好似做咗千古罪人咁。今次蘋果動搞作搵嚟兩個九十後爛口索女，將最真嘅一面呈現觀眾眼前。女仔講粗口，其實又有咩大不了喎？<br>記者：趙永傑　攝影：吉吉、馮峰<br> <br>Sonia，25歲，建築系碩士學生，曾經喺英國留學，佢認為講粗口要睇場合，通常返工返學先講得較多。米曹，22歲，曾經拍過網絡爆紅短片《一生只想尋找肯捱麥記的女人》擔任女主角，換嚟網友以「娶得過」形容。<br> <br>兩位九十後外表斯斯文文，原來私底下粗口often，問到佢哋常用嘅粗口，米曹話：「我平時無論講乜嘢都會加粗口，常講嘅係關你X事、X你老X。」Sonia就話：「做乜X嘢呀？搞X錯呀。」<br> <br>講到女仔應該以真性情示人，總好過扮晒嘢懶靚扮淑女呢條題目，Sonia搶先答：「梗係真性情好啲啦！啲人第一眼望到你，都係睇你份人有幾真，同佢融唔融入到，做唔做到朋友。」米曹就講出好啱嘅道理：「做朋友甚至做情侶，係一世嘅嘢，你扮晒嘢自己又唔舒服，對方耐咗始終會知道真實嘅你係點。」<br> <br>唔知各位喺現實環境中，有冇遇過等lift嗰陣，明明自己排最前，但電梯到嗰陣俾人打尖搶先衝入去？又有冇試過行街俾人迎面撞膊頭，對方當冇事照行咗去？片中Sonia同米曹就玩案件重演，演繹出如果佢哋遇到上述情況，女生會點樣用粗口暗罵或明罵對方。快啲睇片啦！ </p></body></html>