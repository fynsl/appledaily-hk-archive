<html><header><meta charset="utf-8"><title>樂香園：上市公司商會無間道？ - 密西比</title></header><body><h1>樂香園：上市公司商會無間道？ - 密西比</h1><p>再來篇上市改革「悶嘢」。有關收緊上市審核諮詢，除投行外，間接受影響的基金界都頗有微言。基金朋友說：「若果真係畀咗上市生殺大權證監，唔敢話金融界一定食穀種，但肯定生意一定會少好多……證監作風就係官家作風，少做少錯，呢個大家都明白嘅，咁大家咪補番齊啲料，謹慎啲，咪上少啲公司囉，投行都預咗㗎啦。」<br>「出嚟行預咗要還」，多隻新股一上市就挾到七彩，加強監管勢在必行，也是沒有辦法吧？朋友指還有個更嚴重問題，是無機構制衡證監。友人說：「證監制衡港交所（388），邊個制衡證監？立法會？財政司？上唔上到市取決好多嘢，講得極端啲，證監咪即係變咗中證監？諗起都有啲驚。」<br>話分兩頭，極力反對收緊上市審批的香港上市公司商會剛巧訪京，更計劃拜會主管國家經濟金融和證券資本市場部委，令人不禁聯想，證券界是不是想借「北風」壓倒香港上市改革（金融版人大釋法）？<br>還是大家誤解了該會意圖，其實商會「身在曹營心在漢」，想裏應內合引入內地監管那一套？<br><br>密西比</p></body></html>