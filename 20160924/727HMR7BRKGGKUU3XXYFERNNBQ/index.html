<html><header><meta charset="utf-8"><title>阿旦下令巨胸翠如晒胸器</title></header><body><h1>阿旦下令<br>巨胸翠如晒胸器</h1><p>參加ViuTV實況選美《美選D.n.A》的焦點佳麗、現年18歲的「巨胸翠如」鄧月平（Larine）擁有35F導彈胸，搶先在大銀幕發射，下月將參演由鄭丹瑞（阿旦）執導兼演出的電影《小男人周記3吾家有囡33D》，飾演阿旦的囡囡，阿旦同時在戲中交上D奶女友周秀娜。阿旦昨與Larine在鰂魚涌為新片試造型，阿旦嚴父上身教女，Larine即頭耷耷。</p><p>慘被降Cup</p><p>阿旦表示佔戲重的Larine會出動「胸」器撒手鐧，他說：「我對佢身材喺鏡頭前有要求，當然要佢拎出嚟。」但戲名卻把其上圍數字降cup，阿旦說：「等觀眾發掘驚喜啦，33D都好開心。」並透露Larine會與扮Tomboy的談善言有瞹眛關係，身邊又出現演富二代的蔡瀚億（BabyJohn）。<br>阿旦自爆寫劇本時，一想到與娜姐爆父女戀便興奮：「早前拍電影《分手100次》，我見到娜姐同鄭伊健有出浴戲，我唔抵得佢哋咁開心，我今次拍都要加番場。」可擔心屆時有生理反應？他淡定說：「我都幾十歲人啦，驚呢啲唔做得導演。」面對「來勢胸胸」的Larine和娜姐，阿旦可會怕在片場噴血？他坦言：「諗到都噴血，我度劇本時諗到都開心。」</p><p>暗示單親</p><p>Larine和阿旦甚有父女相，阿旦大爆試鏡時沒想過選對方，全憑她自白爭到演出機會。Larine說：「我覺得自己同戲中角色相似，填補咗現實有啲填補唔到嘅嘢。」暗示自己單親家庭長大缺乏父愛，阿旦即說：「我對佢另眼相看，18歲有人生經歷，啱我呢個角色。」雖然未正式開工，阿旦已當Larine囡囡般看待，看到她影相時高舉V手勢，即時喝止，顯示老竇威嚴：「再係咁換人。」<br>採訪：陳杰<br>攝影：陳慧安</p></body></html>