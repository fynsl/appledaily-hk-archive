<html><header><meta charset="utf-8"><title>蘇麗珊男友有料到　游學修幕前幕後都咁勁</title></header><body><h1>蘇麗珊男友有料到　游學修幕前幕後都咁勁</h1><p>蘇麗珊喺《哪一天我們會飛》演出之後，立即就成為大家嘅女神，可能做咗女神一陣，就爆出佢同游學修拍拖，仲好大方咁認愛，當時蘇麗珊就話鍾意游學修有才華同埋可以0氹佢開心。<br>其實游學修真係好有才華，喺2014年嘅時候，喺YouTube以「學舌鳥 Mocking Jer」為名拍片多咗人認識，去到14年9月，接拍咗《哪一天我們會飛》，就令到更多人認識，仲因為呢套戲同咗蘇麗珊一齊，之後仲拍咗《十年》其中一套《自焚者》。除咗電影上嘅發展，佢都有拍ViuTV嘅《瑪嘉烈與大衛系列 綠豆》同o依家播緊嘅《三一如三》。<br>除咗喺幕前嘅演出，游學修作為一個創作人，都非常之出色，現時佢係網絡頻道CapTV嘅合伙人，唔少嘅片佢都有份創作，最為人熟識嘅就係《港產誠實預告系列》。<br>仲有就係由游學修自編自導自演嘅《Jer人現身》，將蝙蝠俠加入雨傘運動為主題，仲搵埋導演黃修平、柳俊江參演。<br>又有一次，游學修同華人置業主席兼行政總裁、青年事務委員會主席劉鳴煒一齊上港台節目《我係乜乜乜》，搵咗一班香港女士去揀佢哋兩個，首先就唔畀啲香港女士睇佢哋個樣，又唔講佢哋嘅背景，當時14個香港女士有11個揀游學修，但當公開咗佢哋個樣同背景之後，就只剩番6個女士揀游學修，所以話，其實游學修好有內涵。</p></body></html>