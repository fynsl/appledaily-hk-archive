<html><header><meta charset="utf-8"><title>明星愛平民食肆　Eason最Like食牛腩</title></header><body><h1>明星愛平民食肆　Eason最Like食牛腩</h1><p>「邦民女」陳嘉寶(Anjaylia)俾人見到同闊少男友Epaphras，拍拖去銅鑼灣糖街食榮記粉麵，其實圈中有唔少藝人，都鍾意光顧平民食肆，好似陳奕迅至愛中環嘅九記牛腩、沈嘉偉同邱淑貞一家，亦定期幫襯筲箕灣東大街嘅安利粉麵。<br>要做好嘢食，一字記之曰「心」！用心做食物，無論平定貴，都梗有客仔幫襯！講番糖街榮記粉麵，喺小巷街邊檔起家。間舖長期排長龍，亦出名規矩多。規矩如下：<br>1.唔加腩汁要落單時講，否則恕不退貨<br>2.落單後唔可以改餸<br>3.唔可以加單<br>4.每人最低消費30蚊<br>5.每人最多亦只可叫4個餸。<br>由於客似雲來，店主抱住一副「唔憂做」態度，但佢哋食物出色，客人亦樂意守規矩。而必吃食嘅就有雞翼尖、墨魚嘴及豬腸。</p></body></html>