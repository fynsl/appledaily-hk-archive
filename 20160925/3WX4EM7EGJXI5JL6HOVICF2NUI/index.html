<html><header><meta charset="utf-8"><title>拉大提琴走音遭恥笑紋身美選女石希露　爆粗轟ViuTV</title></header><body><h1>拉大提琴走音遭恥笑<br>紋身美選女石希露　爆粗轟ViuTV</h1><p>【ViuTV風雲】<br>ViuTV今晚首播的選美真人騷《美選D.n.A》，未播已經是非多籮籮。擁33F逼爆上圍的紋身女石希露，前日忽然在facebook爆粗轟ViuTV：「ViuTV係想玩X我玩到幾時？」據悉石希露對ViuTV將自己拉到走音的大提琴才藝表演片段作宣傳片感不滿，對此她昨說：「都唔係話嬲，真係唔開心為主。」</p><p>打破傳統選美格局的選美真人騷《美選D.n.A》，將於今晚10時半在ViuTV首播。近日ViuTV在電視、官網及facebook播出宣傳片，其中一段為33F上圍紋身女石希露拉大提琴的的才藝表演，清楚聽到她拉到嚴重走音表現失準，被主持郭偉亮（Eric Kwok）等人恥笑之餘，Eric Kwok更寸爆石希露，問她玩大提琴玩了多久，石希露回答謂：「因為呢個節目，啱啱拉番一個禮拜。」Eric Kwok聞言寸爆石希露說：「聽得出。」</p><p>「好失控咁喊過」</p><p>宣傳片在fb上載後，石希露在相關fb留言謂：「可唔可以放過我……我呢世都唔會再掂個琴。」之後她又表示原先才藝表演是演出訓練狗狗項目：「因為原定計劃係train隻狗狗，但隻狗臨時真係病咗，惟有局住拎琴上陣。」原來石希露對ViuTV將她被恥笑的大提琴走音片段剪輯成宣傳播出極度不滿，前日在自己私人fb留言爆粗鬧ViuTV說：「ViuTV係想玩X我玩到幾時？」<br>記者昨日致電石希露了解，她揚言並非刻意爆粗，只是覺得fb是私人空間，跟朋友宣洩一下，沒有預期有街外人看到，她說：「老實講都唔係話嬲，真係唔開心為主，因為拍緊嗰一下都知自己大提琴係失咗準，拉得唔好，都預咗節目出街時，都會有啲人會批評同取笑，因為係自己做得唔好、表現唔好，冇得怪人。拍攝嗰陣都因為個大提琴表演而好崩潰、好失控咁喊過，對於我嚟講都係一個傷口嚟，我冇諗過會喺fb，除咗個節目出街以外會再有一條咁樣嘅片囉。」她透露是在初中年代學大提琴，曾斷斷續續學過兩年。<br></p><p>曾有自殺念頭</p><p>另外，石希露在節目中曾一度自爆有自殺念頭，她說：「自己最靚係……堅強，雖然我係一個喊包，但有啲眼淚唔代表軟弱，我覺得係每一步都行過捱過個啲先叫堅強……我明香港人好大壓力，好多人自殺，我都有諗過死，但死唔係唯一嘅方法囉。」<br>對於石希露不滿，ViuTV公關部王小姐昨以WhatsApp回應說：「工作人員已經聯絡Olga（石希露）本人了解事件，明白她因為表演大提琴時失準而唔開心。而ViuTV選擇該片段，是因為大提琴表演項目有新鮮感，認為能夠幫助宣傳節目，並不是刻意要令參賽者難受。」<br>採訪：魯吉、嵐山</p></body></html>