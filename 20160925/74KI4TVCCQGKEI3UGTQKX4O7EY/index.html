<html><header><meta charset="utf-8"><title>超盈26歲生日　錫錫賭王</title></header><body><h1>超盈26歲生日　錫錫賭王</h1><p>賭王四房長女何超盈昨日26歲生日，之前四圍飛頻撲工作的她選擇留在香港與家人度過，與父母及弟弟猷亨簡簡單單切蛋糕。超盈之後有貼相到Instagram，相中賭王精神奕奕笑笑口，接受壽星女飛吻，還看到超盈身邊有一封利是，相信是她口中的「Boss Daddy」送贈。<br>超盈留言過去一年忙於工作，還笑言成為失蹤人口組：「好多謝今年仲未遺棄我嘅朋友，我知道我消失咗差唔多一年！但係清楚我嘅朋友應該知道我從未試過過得一年咁開心、積極同埋滿足，喺事業上得到大家嘅肯定，相信你哋會明白同原諒我呢個失蹤人口組！」提到生日願望，她搞笑地表示：「希望下年會有多啲時間陪愛我嘅屋企人同朋友，可以日日自然醒，同埋唔使坐咁多飛機，可以留喺屋企煲劇。」</p><p>Paris拍片祝賀</p><p>此外，超盈好友Angelababy及美國名媛Paris Hilton都有拍片祝賀她，而她早前在倫敦出席成人禮舞會後，搞了一個200人生日派對，除四太梁安琪及妹妹超欣出席外，還有當地貴族名人，包括Jardines老闆Sir Henry Keswick、Ella Mountbatten及王妃凱特妹妹Piper未婚夫James Matthews的弟弟、電視節目名人Spencer Matthews等，當地社交傳媒更以「風暴」形容超盈入侵英倫社交圈。<br>撰文：唐如</p></body></html>