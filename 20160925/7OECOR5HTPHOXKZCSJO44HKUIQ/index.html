<html><header><meta charset="utf-8"><title>久松郁實下水拍寫真浮出D Cup胸器</title></header><body><h1>久松郁實下水拍寫真<br>浮出D Cup胸器</h1><p>現年20歲嘅上位日模久松郁實來勢洶洶，佢靠D Cup身材突圍而出，上年開始深受傳媒及日男捧成新一代咪神，去年更成為登上最多雜誌封面嘅女星。<br><br>久松郁實以肉感及33、23、34三圍迅速上位，本月底將再有水着DVD《193》上架，近日久松瞓身造勢，又成為漫畫雜誌嘅封面女郎，率先公開新作嘅唔同水着靚相。《193》係久松推出嘅第三作DVD，今次飛到風景怡人的峇里島取景，為配合運動主題，久松以好動一面來硬銷健康性感，除咗融入棒球衫風格嘅泳裝外，佢更穿比堅尼化身出水芙蓉，久松浸喺水中展示驚人浮力，近日都喺網誌上公開拍攝花絮，久松話當攝影師要求表現出熱愛游水一面時，佢即大字形浮在水面凸出上圍，久松仲留言：「浮起咗！我太鍾意浮游。」</p></body></html>