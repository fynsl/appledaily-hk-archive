<html><header><meta charset="utf-8"><title>Jeana寸「識佢米奇老鼠」阿澤暗嘲袁嘉敏係「猿糞」</title></header><body><h1>Jeana寸「識佢米奇老鼠」<br>阿澤暗嘲袁嘉敏係「猿糞」</h1><p>今年31歲嘅袁嘉敏(Candy)，參加2009年香港小姐，奪得最上鏡小姐後入行。當年Candy選港姐都叫做有後台o架，提名佢嘅就係影后級人馬吳君如，擁有34D上圍嘅Candy，仲俾君如姐叫做「大波Candy」o添！<br><br>加入大台後，Candy嘅工作並唔多，主要做吓主持咁，拍劇並唔多，直至11年佢接拍《潛行狙擊》，戲入面做張國強嘅情婦，先開始被人認識。<br><br>工作亦開始增加，是非亦開始多，好似12年佢就同o靚模許穎(Phoebe)齊為一套動畫電影《神秘之法》配音，兩女就各自話係套動畫嘅主角配音，仲喺旺角宣傳時鬥嘴，火藥味甚濃。之後Candy仲係微博度，暗寸Phoebe叫佢：「醒少少喇！」<br><br>Candy之後離開大台埋咗王晶堆，做咗「晶女郎」，Candy亦豁咗出去，接拍三級片《鴨王》，仲要全裸滿出，真係好搏架，唔知係咪搏得制。今次Candy又再同戲中嘅對手鬧不和！<br><br>首先，佢就同Jeana(何佩瑜)，Jeana就以「識佢米奇老鼠」嚟寸爆Candy，之後Hazel(唐紫睿)就話佢成日黑面，咁Candy就即刻喺微博還話有人利用佢做新聞。<br><br>三個女人都已經一個墟架喇，點知連男主角何浩文（Dominic）都要加埋入去圍攻Candy，令到Candy感到被孤立。Dominic就曾經喺fb到留言：「我真係冇興趣玩埋小學雞遊戲，自己唔知自己咩有問題就問下其他人發生咩事，點解自己被針對。」呢段留言，仲引咗曾經同Candy一齊拍《3D豪情》嘅杜汶澤加入戰團，阿澤留言話：「我懷疑你講緊一條八婆。」之後阿澤仲講到：「其他人同佢，就係佢哋之間嘅猿糞。」令人聯想到呢督「猿糞」就係袁嘉敏。</p></body></html>