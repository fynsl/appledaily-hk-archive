<html><header><meta charset="utf-8"><title>爆杏兒做人唔識講嘢張學潤：同佢溝通係要啲時間瞭解</title></header><body><h1>爆杏兒做人唔識講嘢<br>張學潤：同佢溝通係要啲時間瞭解</h1><p>主力喺大陸搵人仔嘅胡杏兒，啱啱喺上海做完五場舞台劇《我和春天有個約會》，不過跟住喺巡迴演出，女主角換咗做楊怡，嗰陣話仲最大原因係因為杏兒有意出年生B，喺時間上難啲配合，另一個原因有傳係杏兒要求多多兼扮大牌，所以主辦單位決定換角。事後杏兒同主辦單位都否認呢件事，仲話大家一直合作愉快。<br><br>昨日有周刊報道話有份參與《我》演出兼做形象統籌張學潤(Nel Nel) 就話查實最初楊怡同萬綺雯已經喺名單上，只係佢哋檔期配合唔到推咗，跟住杏兒喺蜜月之後先落實演出，冇話邊個取代邊個，唔用原班人馬演出係希望有新鮮感。<br><br>講到有傳話杏兒要求多多，Nel Nel就話唔可以話佢冇要求，但要求都算合理，佢只係一個唔識講嘢嘅人，同佢溝通係要啲時間瞭解，Nel Nel又指喺呢行撈咗咁耐，好多時藝人要求合理，都會盡力配合，佢又喺報道中講到杏兒同江美儀都有自備髮型師，而身為形象統籌嘅Nel Nel都唔抗拒，當係一個學嘢嘅機會。<br><br>之後Nel Nel仲承認有演員為咗可以巡迴演出，而私下接觸主辦商，佢喺報道稱係唔介意佢哋忽略自己，不過冇開名講係邊個，只係話唔唔識得行規同尊重，唔會再有下次合作機會。</p></body></html>