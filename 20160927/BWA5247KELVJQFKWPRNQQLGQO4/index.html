<html><header><meta charset="utf-8"><title>Sammi尾場以為Selfie過骨古仔唱歌　譏鎮宇學錯師</title></header><body><h1>Sammi尾場以為Selfie過骨<br>古仔唱歌　譏鎮宇學錯師</h1><p>鄭秀文（Sammi）前晚在紅館舉行第八場亦即最後一場演唱會，請來古天樂擔任神秘嘉賓。除許志安、陳敏之、蔡少芬與老公張晉外，還有張栢芝和張文慈等捧場。Sammi在台上踢爆古仔向她取了八張個唱飛，所以前晚上台「還飛債」。古仔就取笑日前為Sammi做嘉賓的吳鎮宇說：「佢（鎮宇）話為咗上台搵老師上咗六堂，我心諗個老師個名一定係杜琪峯，如果唔係點會唱到咁。」</p><p>唱《當年情》</p><p>Sammi不斷叫古仔唱歌，但被古仔拒絕：「我係唔會睬你，不過我想澄清一件事。喺facebook有人post咗張poster話我2018年開演唱會，我可以好肯定話畀大家知，冇啲咁嘅事！」古仔表示跟台下觀眾selfie取代唱歌，並揀了甘比母親上台selfie，但幾經Sammi游說下，古仔終肯開金口唱了小部份《當年情》，全場觀眾歡呼。</p><p>喉頭被封</p><p>完騷後Sammi於紅磡都會海逸酒店舉行慶功宴，問是否病癒時，她笑謂：「七成啦！我覺得咁樣都能夠康復，其實都唔係太容易。演唱會係一個經歷，估唔到啲觀眾真係咁錫我，對我嘅愛令我好感動。」她指頭場觀眾的反應給她許多正能量，令她可以再做落去。Sammi說：「其實自己講一句cancel係好容易，但我覺得如果我講取消，之後有五十到一百人（指工作人員），好多人都要跟手尾，都要顧及好多人。」<br>Sammi表示首場真的落淚，但回家後覺得沒時間再崩潰落去，她說：「信仰畀我嘅力量真係好大，喺呢個騷真係好深深體會到，四個字，恩典夠用。」更憶述唱歌途中喉頭被封住的慘痛經歷，感激朋友和教友為她祈禱，令她倍感溫暖，而稍後她計劃去旅行休息養聲。<br>採訪：王連連<br>攝影：仇志德</p></body></html>