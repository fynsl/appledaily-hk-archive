<html><header><meta charset="utf-8"><title>智取大市：睇Trend好過睇新聞 - 晉佳</title></header><body><h1>智取大市：<br>睇Trend好過睇新聞 - 晉佳</h1><p>德銀被美國司法部罰款1,092億港幣，德國總理默克爾講到明唔幫手。究竟呢個係咪重創港股嘅原因？如果美國司法部強行追罰款而令德銀執笠，引發新金融危機，然後燒着埋美國金融體系，事情真係咁發展就出奇咯。最大可能性，係美國容許德銀分期付款，拖字訣，總之唔搞死德銀住，因為搞死佢，冇人有着數，默克爾就係睇穿呢點，咪唔出手幫咯。<br>雖然德銀情況差，確係值得憂慮，但已唔係新聞，所以充其量係借勢跌市嘅藉口，談不上係好堅實嘅理由。至於本港時間星期二特朗普同希拉莉進行首場電視辯論，大家驚特朗普民調反先，最終做咗美國總統，搞亂市場，反而更講得過去。<br>市場最怕嘅畫面已經出現，連騰訊（700）都要跑輸大市，唔少之前炒上嘅強股，都跌到破晒升軌。如果星期一大市急跌，純屬震倉，理應差唔多見底，因為要嚇嘅都嚇到瀨晒尿、謝晒皮，大把人震得走。唔爭在，睇埋星期二，能夠回穩就見步行步，之後再以明顯跌破周一低位為止蝕。<br>動力就係一切，冇動力升，話知乜消息都好，都應該要沽。重點，不是新聞，而是動力。<br><br>晉佳<br> http://fb.com/advanceguy1 </p></body></html>