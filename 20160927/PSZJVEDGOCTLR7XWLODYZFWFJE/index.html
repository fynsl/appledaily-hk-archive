<html><header><meta charset="utf-8"><title>【寵寵欲動】被遺棄瞓街貓B終不治網民鬧爆：主人有報應</title></header><body><h1>【寵寵欲動】被遺棄瞓街貓B終不治<br>網民鬧爆：主人有報應</h1><p>非牟利獸醫服務協會執行主席麥志豪周日（25日）在社交網站facebook上載圖片，指周日早上發現，有人把幾個月大的混種英國短毛貓仔棄養在紙皮箱內，並棄置在協會位於太子的診所門外。昨早麥志豪在fb上載新照，指貓兒已離世。<br>記者 梁銘恩<br><br>麥志豪指，貓兒初被發現時身體虛弱，四肢無力，「成隻攤咗喺度，好似張紙咁，按佢啲手腳都冇反應，唔會喊痛」，估計是先天免疫系統有問題，影響了神經系統。他稱，貓兒經治療後有好轉，「吊鹽水後開始有返啲反應」，惟至周日晚上仍未度過危險期，情況不太樂觀。至周一早上，麥志豪在fb再上載貓兒照片，指牠「醒返的期望落空了」，貓兒平靜沒有痛苦的離世。他指對於一個小小生命的離開，「悲傷、難過、義憤」，通通都無補於事，因為這些事將繼續發生。<br><br>麥志豪指，貓兒應經由私人養殖場繁殖，被人發現為病貓後遭遺棄。他指，一般純種的英國短毛貓售價動輒要數千元，「喺寵物店有哂出身紙，喺外國運來，要6千至8千港元」。但因私人繁殖猖獗，市面上最低可以千多元購入，不少人貪便宜光顧。惟私人繁殖欠缺監管，「我敢講10隻有一半以上都係有問題嘅貓」。<br><br>【網民咁睇】<br>MeiWah Yu：希望個主人有報應..點解可以咁做..<br>Rebecca Chan Uber：一路好走！那前主人對你的惡行，他必受懲罰<br>Kris Lam：放棄他的人, 你可感到歉疚<br>Jisung Veer：係咪個仔病又遺棄喺診所？無良心嘅主人<br>Shuet Ling Cheung：不要再買寵物了，那些人渣為咗錢，迫名種貓狗不斷繁殖，慘害了貓貓狗狗</p></body></html>