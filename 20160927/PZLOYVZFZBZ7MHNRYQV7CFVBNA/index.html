<html><header><meta charset="utf-8"><title>葉璇男友商場掃股「大乳牛」公園激戰人夫</title></header><body><h1>葉璇男友商場掃股<br>「大乳牛」公園激戰人夫</h1><p>JM同男友Carl拍拖甜蜜，做埋跟得女友同男朋友出席飯局應酬，幾杯落肚仲同男友互相挑逗，當眾掃背又互摷頭髮，無懼他人目光當街放閃。明白嘅，愛火呢啲嘢，冇限時間同地點o架嘛！<br><br>葉璇：<br>近年轉攻大陸發展嘅葉璇，一直都同男友「小默先生」 如膠似漆，兩人出街拍拖都唔會閃閃縮縮，仲經常有親密舉動。佢哋之前喺上海食完飯，葉璇小鳥依人咁挨住男友散步，又喺街頭喪啜。公開戀情之後，佢哋返到香港拍拖行商場，搭電梯時除咗十指緊扣，葉璇更主動錫男友面頰，男友亦回揑女友的豐臀，好鬼煙韌。<br><br>Liddy：<br>當街咀嘴嘅，仲有導演彭順，前年佢背住老婆李心潔，同「SING之天使」李悅彤（Liddy）喺圓方睇戲，仲拖手、餵食同啜嘴，視旁人為無物，咁高調偷食，結果彭順花咗好多時間先o氹番老婆。<br><br>蔡慧敏：<br>情挑人夫嘅經典人物，唔少得大台前花旦37F「大乳牛」 蔡慧敏，05年曾經被雜誌影到同小雪前夫到台灣六星級酒店偷情。無耐之後，蔡慧敏又被影到搭上楊紫瓊胞弟楊南日，兩人食完飯飲到興高采烈，除咗喺車廂舌戰，更加走入公園隱閉處，以女上男下嘅方式坐底纏綿，過程惹火。</p></body></html>