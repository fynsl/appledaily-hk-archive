<html><header><meta charset="utf-8"><title>戚黛黛擺酒　勁請亞視人</title></header><body><h1>戚黛黛擺酒　勁請亞視人</h1><p>戚黛黛同副機師老公Calvin昨日喺尖沙咀朗廷酒店擺酒，除咗一眾港姐好友之外，曾經喺亞視工作過嘅戚黛黛仲請埋一大班亞視之友嚟飲佢餐喜酒。<br><br>嘉賓包括「亞視一哥」劉錫賢、林韋辰同啱啱加盟大台嘅蔡國威都係座上客，其中蔡國威傷住隻腳都嚟飲，佢喺ig留言：「好兄弟好姐妹好同事好拍檔黛黛嫁啦,梗係跛都要嚟飲啦！」佢仲祝一對新人快啲生B o添！<br><br>據知之前黛黛都有請威仔去到意大利飲，但因為工作就唔到期去唔到，所以昨日喺香港擺酒，威仔腳受傷都要嚟。<br><br>婚宴去到晚上大約11點，好多大台藝員都離開，得返一圍亞視藝人仲喺到，黛黛同老公Calvin陪住啲親友影相，大家搭晒膊頭好開心。另外，仲有部份賓客喺到飲下嘢，傾下偈。現場清晒場咁滯，有部份親友喺門口等候。</p></body></html>