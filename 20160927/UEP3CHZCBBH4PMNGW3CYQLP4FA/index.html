<html><header><meta charset="utf-8"><title>佳麗寸「有容乃大」揭《美選》黑幕巨胸翠如內定冠軍　火火食35F豆腐</title></header><body><h1>佳麗寸「有容乃大」揭《美選》黑幕<br>巨胸翠如內定冠軍　火火食35F豆腐</h1><p>選美真的有黑幕？ViuTV真人騷《美選D.n.A》前晚首播，18號「巨胸翠如」鄧月平（Larine）憑35F箒喱胸搶風頭。據聞一班美選女不滿ViuTV偏袒Larine，傳她是內定總冠軍；前晚眾人在中環看首播時，Larine被其他佳麗質問傳聞，12號李靜蓮（Alina）更說：「我信嘅，呢個世界本來就唔係一定公平！」Larine亦因不覺被火火食豆腐而被寸「有容乃大」！</p><p>早前89年港姐季軍梁佩瑚大爆選美黑幕，逼到當年冠軍陳法蓉要與姊妹聯手還擊：「吃不到的葡萄是酸的。」想不到28年後，ViuTV首個舉辦的《美選D.n.A》亦盛傳早已內定鄧月平是總冠軍。有指眾佳麗認為ViuTV偏心Larine，參選期間仍可以與周秀娜合作拍電影做女主角，令其他佳麗羨慕又妒忌。早前有幾位佳麗更向ViuTV投訴Larine在節目中着運動top打泰拳時露出pad墊，擺明想博出位！</p><p>自稱：心已死</p><p>一班佳麗與三位主持兼評審方力申、郭偉亮（Eric）及火火等前晚在中環一間酒樓齊齊睇首播，氣氛熱熾！Larine與6號趙詠瑤、7號崔菲嫣、13號梁婉微和14號呂善婷一齊受訪，提起有傳Larine是內定冠軍，其他佳麗陰陰嘴笑，反問Larine：「你自己點睇？」令Larine一臉尷尬說：「其實我係目前最低分，我喺死亡邊緣好多次，我心已死。」趙詠瑤和崔菲嫣似有弦外之音說：「會反敗為勝嘅，黑馬可以變白嘅。」<br>反而Larine看好Alina，對於火火在節目中叫她將咪放歪，擺明要偷看她的事業線，問可覺得被人「食豆腐」？Larine說：「嗰一下唔覺，聽番啲人講就話好似係。」她笑言不會嬲：「方丈份人好大方。」崔菲嫣繼續寸爆：「所以佢心胸廣闊，有容乃大。」</p><p>Alina：唔公平</p><p>Alina坦言相信有內定這回事：「我信嘅，呢個世界本來就唔係一定公平，但我會繼續玩，做好自己。」11號羅伊婷和15號馬倩宜被其他佳麗看好，羅伊婷說：「咁我都信有（內定），但唔係話呢個比賽，我參加呢個比賽都唔係為冠軍，只係想喺ViuTV繼續發展，咁我同佢賣嘅嘢都唔一樣。」馬倩宜笑言當玩遊戲：「我最近聽咗首歌，話贏輸係天知嘅，係天曉得，我覺得佢（鄧月平）非池中物，係一個好好對手，就當一個好好遊戲，狠狠地去玩。」<br>16號石希露（Olga）早前於facebook講粗口鬧爆ViuTV，前晚她臨時甩底，節目中不留情面狂踩石希露演奏大提琴表現差的Eric，直言不會收斂尖酸惡評，他說：「我哋唔係只係激嬲Olga一個，個個都激嬲，我哋啲評語實在太苛刻，啲ladies冇機會畀我哋收斂，佢哋太唔爭氣。」<br>採訪：嵐山<br>攝影：陳俊強</p><p>【講賽制】天使與魔鬼之爭</p><p>《美選D.n.A》的賽制非常殘酷，成功晉級的佳麗會分成天使組（Angel）及魔鬼組（Devil），早前已分別出發往日本及泰國進行一連串特訓及打造新形象，天使組獲日本攝影師米原康正教路擺甫士，而泰國人妖亦會教魔鬼組女人應有儀態，其間會再淘汰4位佳麗。總決賽將於12月18日以直播形式舉行，屆時8強會競逐Angel、Devil及The Queen成為總冠軍。</p></body></html>