<html><header><meta charset="utf-8"><title>蜜月晒恩愛宋熙年打tag爆行蹤</title></header><body><h1>蜜月晒恩愛<br>宋熙年打tag爆行蹤</h1><p>喺娛圈中有學識、有外表、又夠型，大多被封為圈中筍盤…自陳豪娶咗陳茵媺(Aimee)；林峯中咗BB降，就連型男陳智燊亦正式封盤，上年飛咗去澳洲向拍拖7年嘅女友宋熙年求婚!<br> <br>今年7月爆出38歲陳智燊同31歲宋熙年喺香港入紙排期結婚，點知今個月，佢哋就喺英國搞秘密婚禮，圈中好友龔嘉欣、高海寧、李亞男、楊明、陳爽等亦有現身，見證好友嘅浪漫時刻，一對新人年底會喺香港擺酒。<br> <br>新婚嘅宋熙年一開唔肯講去邊度蜜月，不過前日佢同老公陳智燊分別喺Instagram晒旅行相，幸福甜蜜果然係要晒出嚟，先見宋熙年大晒pose相，留言「I found myself in a painting……」更打hashtag自爆行蹤，原來佢哋兩公婆去咗威尼斯玩。<br> <br>而陳智燊就喺網上貼出一張坐貢多拉船嘅相，好歎咁戴上黑超，成個大爺咁款，睇嚟好享受蜜月之旅，寫道：「who da boss? da boss is holding the camera rahrah(Sarah) Song have a great week everyone」仲叫宋熙年做「boss」。</p></body></html>