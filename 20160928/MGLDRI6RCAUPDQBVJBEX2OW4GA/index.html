<html><header><meta charset="utf-8"><title>婚宴茵媺嘉兒座上客戚黛黛攞造人貼士</title></header><body><h1>婚宴茵媺嘉兒座上客<br>戚黛黛攞造人貼士</h1><p>現年34歲的03年港姐季軍戚黛黛，今年5月與拍拖3年多副機師男友楊智龍（Calvin）在峇里訂婚，本月中在意大利古堡舉行浪漫婚禮，一對新人前晚於尖沙嘴朗廷酒店擺酒，劉錫賢、林韋辰、蔡國威、張嘉兒、李施嬅、楊洛婷、陳豪及老婆陳茵媺、朱凱婷和曹敏莉等到賀，亞視前藝人跟無綫小生花旦濟濟一堂。<br>戚黛黛前晚婚宴上貼心招呼賓客，經過一晚休息，她昨日在電話中說：「噚晚好開心，主要邀請去唔到意大利婚宴嘅親友嚟分享我哋喜悅，噚晚冇乜嘢儀式，簡單食餐飯。」戚黛黛表示先享受二人世界，但造人計劃就順其自然，她續說：「我好多姊妹都生晒BB，佢哋group chat都好多生仔貼士，我收集晒備用㗎喇。」</p><p>攬新娘送祝福</p><p>坐月中的張嘉兒和再陀B的曹敏莉都有出席，張嘉兒昨在電話中說：「噚晚婚禮好感動，舊年黛黛有飛嚟加拿大參加我婚禮，今年佢結婚我特別有感覺，咁啱我又做媽咪，所以去唔到佢喺意大利搞嘅婚禮，終於等到香港擺酒，可以親自去攬實祝福好姊妹。」問到新手媽咪張嘉兒湊女情況，她說：「第一個星期好唔習慣，未熟悉囡囡脾性，呢個星期掌握好。」張嘉兒希望戚黛黛趕快加入人母行列：「我鼓勵佢快啲生BB，同我哋啲BB一齊玩。」</p><p>蔡國威跛都到</p><p>蔡國威日前不慎弄傷右腳，他前晚紮着腳出席婚宴，並在Ig留言：「好兄弟好姐妹好同事好拍檔黛黛嫁啦，梗係跛都要嚟飲啦！」前晚11時許，婚宴尾聲，無綫藝員差不多全部離開，只剩亞視昔日藝人不捨留下吹水，戚黛黛夫婦則興奮跟親友影相。 <br>採訪：劉敏<br>攝影：梁繼光、朱志聰</p></body></html>