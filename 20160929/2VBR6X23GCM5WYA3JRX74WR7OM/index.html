<html><header><meta charset="utf-8"><title>逆齡做雷洛前傳包庇子丹華仔聞添丁：冇！</title></header><body><h1>逆齡做雷洛前傳包庇子丹<br>華仔聞添丁：冇！</h1><p>劉德華、甄子丹、胡然、徐冬冬、劉浩龍、鄭則士及姜皓文等昨日在屯門青山寺出席電影《追龍》的開鏡儀式。前日55歲生日的華仔否認有指他添丁的報道，他透露今年收得最多的禮物，是時下流行的「K歌神器」。<br>在《追》片中華仔再次飾演「五億探長雷洛」，他透露故事是講述雷洛前期，對於被指逆齡，他說：「我都50幾歲，啱啱又生日。嗰日都係同家人、朋友出街食飯，願望都係保持青春。」談到今年生日禮物收到八個至十個的「K歌神器」，他說：「我屋企人冇八個、十個。」他又透露囡囡劉向蕙今年沒有送禮物：「舊年都有嚿泥膠，不過佢有唱生日歌，吹埋蠟燭。」<br>對於有雜誌指華仔太太朱麗倩上月在外地秘密生仔，他笑說：「冇喎，冇喎，我好清楚話畀大家聽，久唔久就傳一傳。」他又否認因擔心被傳媒追訪而否認：「大家已經好畀面，如果要追都唔係咁，我喺屋企過得好舒服。」談到片酬華仔自言一向頗高，老闆會衡量各人價值。</p><p>子丹持枴杖扮跛</p><p>甄子丹手持枴杖以跛豪造型接受訪問，更大晒學了數月的潮州話，對於有指他收3,000萬人民幣作片酬，他說：「唔好講錢，講錢冇意思，多少唔重要，劉生（劉德華）貴，佢不嬲都貴過我。」另外，胡然在戲中演子丹其中一位太太，她表示只是一般夫妻間的親暱戲份，沒有太激場面。<br>採訪：黃曉妍<br>攝影：沈健程</p></body></html>