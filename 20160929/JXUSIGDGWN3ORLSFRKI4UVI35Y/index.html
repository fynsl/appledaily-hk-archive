<html><header><meta charset="utf-8"><title>藤原紀香補辦婚宴豪花400萬港元回禮</title></header><body><h1>藤原紀香補辦婚宴<br>豪花400萬港元回禮</h1><p>日本女星藤原紀香今年3月宣佈再婚，昨日同第二任丈夫片岡愛之助假東京帝國酒店補辦盛大婚宴，招待600名演藝界人士出席，據知一對新人為每位賓客準備價值8萬日圓（逾6千港元）嘅電解水機作回禮，單是禮物估計已花約400萬港元。<br> <br>紀香於婚宴上棄穿婚紗，佢晚上就穿上紫色和服會見傳媒，孖住片岡愛之助向在場100名採訪記者展示手上嘅結婚戒指，形象麻麻嘅片岡愛之助，當被問到怕唔怕受近年娛樂圈多宗婚外情影響，佢就聲稱自己唔旺桃花，仲好肉麻咁話會同紀香相愛到來世。<br> <br>紀香婚宴舉行前夕，片岡愛之助嘅36歲舊愛熊切麻美再受打擊，佢昨日更新網誌自爆噚晚飲到斷晒片，明顯又係借酒澆愁。其實熊切麻美去年直指紀香橫刀奪愛，自言一度有自殺念頭，又於鏡頭前聲淚俱下數臭紀香。</p></body></html>