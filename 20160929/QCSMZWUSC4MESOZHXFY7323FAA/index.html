<html><header><meta charset="utf-8"><title>智取大市：但求一隻易hold的股 - 晉佳</title></header><body><h1>智取大市：<br>但求一隻易hold的股 - 晉佳</h1><p>恒指星期三低開完，又跌成200點，然後收市倒升，突然即時轉強係好兆頭？No，因為只能話係chok，即市博轉勢入市確係容易左一巴、右一巴。點解恒指咁chok，因為藍籌股變做主戰場，原本炒開二、三線股嘅炒友，都變咗揸藍籌，咁邊有咁着數買藍籌個個有錢贏，梗係要低位嚇鬼chok走部份人，然後爆上又博有班友興奮過籠，唔覺意高追就揩嘢。<br>如果以較高注碼持有藍籌股作短線進攻，真係要配備驚風散，技巧在於邊個set目標價同止蝕價set得靚，邊個就贏。<br>呢個解釋咗點解騰訊（700）咁好揸，市場共識下嘅基本因素好不在話下，另一個重點係冇蟹貨，而冇貨、未買過騰訊嘅人又唔敢入市，有貨又唔敢沽，變咗市場上面主要係lead住好多嘅人，加注掃高佢，等自己賬面贏完再贏，至起碼基金可以憑佢輕易補番其他輸錢股條數，所以，毫無疑問，可見將來騰訊只會一直跑贏大市落去。<br><br>晉佳<br> http://fb.com/advanceguy1 </p></body></html>