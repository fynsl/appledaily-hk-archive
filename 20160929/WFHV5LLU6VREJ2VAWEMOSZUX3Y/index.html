<html><header><meta charset="utf-8"><title>【每日健康】坐飛機多易變潺仔？　研究：患感冒機率高100倍</title></header><body><h1>【每日健康】坐飛機多易變潺仔？　研究：患感冒機率高100倍</h1><p>搭飛機時成日覺得「周身唔聚財」，鼻水流多咗，口唇長期乾到甩皮，連對腳都好似水腫過之前，原來這一切都是有得解釋。</p><p>外國訂房網站citybaseapartments.com早前就做了個關於機上身體變化的研究，發現原來在飛機上會增加患牙周病、感冒、腳痺等的風險。<br><br>飛機是一個極度乾燥的環境，病菌在這情況下更易傳播，因此患上感冒的機率比平日高出100倍！為己為人，有病或抵抗力差的乘客都記得配戴口罩了。如果少飲水，甚至會出現脫水的情況，所以緊記在機上要時刻補充水份，盡可能都唔好飲酒了。<br><br>而機上的氣壓變化會導致腹脹和加劇牙齒問題，哮喘患者更會特別感到不舒服，嚴重的還會引發其他併發症，有以上問題的乘客，就要先問準醫生意見同評估自己身體狀況再決定應不應該上機。<br><br>研究還指，人體在高空，味蕾同消化系統都比平時遲鈍，避免食得太飽才是皇道。而且長時間飛行，腳的血液唔流通，會造成腳痺和水腫，所以坐得耐就要起身郁一郁了！<br><br>記者：劉芷晞<br>圖片：資料圖片</p><p>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>