<html><header><meta charset="utf-8"><title>阿Sa睇Lanvin騷點歌《死性不改》寸張致恒偷食</title></header><body><h1>阿Sa睇Lanvin騷<br>點歌《死性不改》寸張致恒偷食</h1><p>蔡卓妍 (阿Sa) 、郭碧婷、馬天佑、向佐昨日現身巴黎時裝周，睇Lanvin 2017春夏騷，阿Sa穿上品牌2017早春系列的粉紅色長袖長裙，sharp爆現身。<br><br>不過阿Sa表示前日才到埗，昨日有點水腫：「要狂灌咖啡去水腫。」她表示多看一個騷，及與同場的馬天佑拍MV後就會回港，問會否趁機shopping？她說：「阿嬌同Mani都叫我買袋，但冇時間。不過之前我飛咗去上海，幫霆鋒做《十二道鋒味》嘉賓，佢應承送手袋俾我，而且不設上限，所以Mani都搭單。」<br>師弟張致恒新聞多多，因偷食台妹Doris而與拍拖兩年多的女友莊端兒分手，阿Sa對此說：「呢個衰仔，送首歌畀佢，叫《死性不改》，佢有份唱。」可有問候張致恒？她說：「希望佢大個仔，佢都係細我幾年咋，希望佢成熟啲，睇相啲人話如果另一半穩定，事業就會好，希望佢都係咁。」<br>Lanvin 2017春夏由新上任的女設計師Bouchra Jarrar主理，是她上任後的首個時裝騷，如之前發表的2017早春系列一樣主打黑白二色，但這次有透視floral print飄逸裙、紫藍色、glitter元素穿插其中，是女性化內衣風喱士、see through，以及男性化tailoring的融合，與昔日Lanvin截然不同。</p></body></html>