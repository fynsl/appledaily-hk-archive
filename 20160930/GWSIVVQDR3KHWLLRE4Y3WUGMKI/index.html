<html><header><meta charset="utf-8"><title>稱欣賞黃毓民　可鞭策自己</title></header><body><h1>稱欣賞黃毓民　可鞭策自己</h1><p>【本報訊】於九西敗選的黃毓民曾在選前攻擊游蕙禎、甚至以屎形容她，游蕙禎說不介意黃的提點，更說要借鑑對方在議會的表現，但她卻對民主黨的不滿溢於言表，不滿該黨一直指青政「𠝹票」。對於外界質疑青政是「鬼」，游只感有理說不清：「我哋本身係一班好普通嘅市民。」</p><p>用表現破青政係鬼指控</p><p>游蕙禎直言對黃選前對她的攻擊不介懷：「佢係前輩，佢之前嘅議會工作，或者議會表現我都好欣賞，用嚟借鑑同鞭策自己，我以後嘅工作表現要有咁上下，要追得上。」但她對民主黨明顯憎恨，不滿該黨由區議會選舉起不斷斥青政𠝹票：「指摘話我哋𠝹票、話我哋係『共青年新政』都係民主黨，我哋本身落去（選舉）就唔係𠝹票，但佢哋一直話我哋𠝹票，我冇辦法唔出聲。」<br>青政的背景令部份人質疑、甚至被斥是「鬼」，參選意在令泛民失去激進支持者，連游曾是《大公報》實習記者的歷史也翻開，游蕙禎指：「我諗我之後嘅議會工作會話畀大家聽，我係咪一個左派，一個左派嘅人會唔會不斷講收回（單程證）審批權。」<br>她稱當年在《大公報》工作僅兩星期，因不滿上司在自己稿件「加料」，主題由「小朋友評價梁振英與唐英年的分別」，變成「梁振英叫個小朋友努力讀書」，加上家人不想她太辛苦，於是提早請辭。<br>■記者姚國雄</p></body></html>