<html><header><meta charset="utf-8"><title>選美恩怨告一段落陳法蓉話梁佩瑚道歉</title></header><body><h1>選美恩怨告一段落<br>陳法蓉話梁佩瑚道歉</h1><p>陳法蓉、李姿敏、呂良偉夫婦及多位應屆港姐、港男，前晚在尖沙嘴出席微笑行動慈善籌款活動開幕禮。陳法蓉接受訪問時表示，早前在西藏開工時遇上高山症，情況危急至停工，目前仍未康復，她說：「再去西藏拍劇時心理壓力好大，真係好驚死咗喺上面。劇組安排咗隨團醫生，又專登為我跳拍同刪減戲份。」</p><p>寸朱潔儀冇根據</p><p>被問到早前遭同屆港姐季軍梁佩瑚開名指選美時違規，私下影雜誌封面時，陳法蓉說：「新聞報道時我喺西藏已經病發，廿幾年前嘅嘢，我唔敢講每樣嘢我都記得好清楚，但兩個星期前梁佩瑚就透過一位我好尊重嘅前輩轉發訊息畀我，話其實內容裏面都係人哋講佢知，帶畀我好多麻煩，要同我講聲對唔住，仲話個訊息係可以公開嘅。我的確同梁佩瑚係冇來往，佢亦冇我電話，要透過人哋先搵到我聯絡，覺得佢都有誠意道歉，件事已經告一段落。」<br>同時間另一位前港姐朱潔儀亦爆陳法蓉選美時食煙，被保母發現即嫁禍到別人身上，陳法蓉表示有看過報道，但所講的人九成以上都無名無姓沒有根據，所以沒有必要為無中生有的事情作回應，她說：「我唔會係隊支煙畀人哋嗰個，你哋應該問番朱潔儀，唔係人哋講就係真㗎嘛。」</p><p>李姿敏嫁練馬師</p><p>另外，前港姐亞軍、28歲的李姿敏日前公佈明年下嫁52歲澳洲籍練馬師賀賢，她昨晚戴着訂婚鑽戒到場，透露是在日本旅行時求婚。<br>李姿敏說：「未定日子，自己三心兩意 ，又想澳洲又想峇里搞沙灘婚宴，最想係搞個露天婚宴，然後返香港擺酒。」她又透露跟未婚夫曾分手兩年後復合，婚後有計劃生育小朋友。<br>採訪：卓寶花<br>攝影：沈健程</p></body></html>