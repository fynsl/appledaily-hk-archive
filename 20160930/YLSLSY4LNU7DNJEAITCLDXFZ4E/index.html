<html><header><meta charset="utf-8"><title>中環在線：馬雲睇中人妻教煮餸  - 李華華</title></header><body><h1>中環在線：馬雲睇中人妻教煮餸  - 李華華</h1><p>講起煮食節目，相信唔少人都會諗起肥媽，老一輩可能會諗起方太，原來煮餸煮到上電視都未算最巴閉，有港女人妻網上教煮餸，煮到連阿里巴巴都要入股！<br>噚日阿里巴巴「香港創業者基金」公佈，再投資三間本地初創企業，當中就揀中咗亞洲美食生活內容創作平台日日煮（DayDayCook），創辦人朱嘉盈（Norma）係一名靚女人妻，今年35歲，唔止炒餸叻，炒股亦叻，未開DayDayCook之前，佢喺滙豐做過股票研究部主管。<br>Norma變做全職煮飯婆，全因當年31歲生日，老公見到老婆心思思想創業，送咗一個網站畀佢，成為今日DayDayCook雛型，之後佢就索性放棄高薪厚職，瞓身創業。<br>DayDayCook現有60萬活躍用戶，廣告同烹飪班營業額過百萬元，開業18個月已經收支平衡，認真巴閉，難怪吸引馬雲入股，上市應該係遲早嘅事。<br><br>李華華<br>mailto:LiWaWa@AppleDaily.com</p></body></html>