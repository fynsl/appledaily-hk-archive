<html><header><meta charset="utf-8"><title>盛品儒豪擲近百萬接嬌妻　Philip娶杏兒畀得8蚊？</title></header><body><h1>盛品儒豪擲近百萬接嬌妻　Philip娶杏兒畀得8蚊？</h1><p>接新娘呢個還節，開門利是絕對係重點之一！近年有唔少圈中名人明星結婚都唔介意同大家分享喜悅，仲有唔少新郎為接嬌妻萬金豪花萬金o添！<br> <br>蔡一鳳　盛品儒<br>亞視前高層盛品儒前年同蔡一鳳低調註冊，到去年底先喺四季酒店補擺喜酒，當日盛品儒接受訪問時仲自爆畀咗九十九萬九千九百九十九元做開門利是，寓意長長久久咁話！<br> <br>鄭希怡　梁學儲<br>Yumiko前年同化妝師老公梁學儲結婚，「龍虎豹」姊妹團之一嘅鍾欣潼（阿嬌）就爆新郎哥準備咗兩封利是，仲畀佢哋擸晒兩封利是，加埋有成19,999元。<br> <br>胡杏兒　李乘德<br>杏兒去年嫁畀「港姐殺手」李承德（Philip），「胡說八道會」姊妹團就爆一行23人嘅兄弟團開頭只係肯畀8蚊開門利是，一眾姊妹梗係要加碼，最後 Philip都俾咗封5位數字嘅利是。<br> <br>宋熙年　陳智燊<br>早前陳智燊同宋熙年喺英國拉埋天窗，仲請咗唔少娛中好友出席，其中做姊妹嘅高海寧就勁讚Jason出手闊綽，雖然冇透露開門利是有幾大封，不過就好樂意加碼。</p></body></html>