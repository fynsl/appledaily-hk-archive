<html><header><meta charset="utf-8"><title>梁粉晚宴「振英歌」勁骨痺附送堆填版畀你</title></header><body><h1>梁粉晚宴「振英歌」勁骨痺<br>附送堆填版畀你</h1><p>星期四晚，網上流傳一幅「香港房地產協會25周年晚宴」程序表，當中一首改編自陳慧嫻《飄雪》的歌《沉毅向前行》，歌詞盛讚特首梁振英，「振英建港有決心」、「大眾欣賞你」，引起網民熱烈聲討，指該會「擦鞋好噁心」。<br> <br>改編的《深毅向前行》分為三段，當中盡是讚美特首梁振英的歌詞，如「又再見到你，振英建港有決心大眾欣賞你，無偏幫無歪理」；又有內地用語「挺身不怕嗆」，歌頌其「全憑熱愛為民事，實踐千千個願望」。歌詞又把不少施政項目強行填入，如「發展新界北」、「決心要創科」和「力推上海深圳通」。不少網民留言指歌詞嘔心，「好嘔心的擦鞋仔」，又提醒該會「比咗版權費未」，又笑填詞「唔啱音」，叫他們不要「強姦」陳慧嫻的歌。<br> <br>該晚宴是由「梁粉俱樂部」香港房地產協會舉辦，慶祝67周年國慶及該會25周年會慶，組織成員包括在梁振英競選時曾負責籌款的榮譽顧問陳家駒、身兼廣東省港區政協的會長陳偉能，獲邀出席人士除了特首梁振英，還有中央政府駐港聯絡協調部副部長宋瑋、前測量界議員謝偉銓及港區全國人大代表吳亮星等人。本報曾嘗試聯絡房地產協會詢問是否有舉辦該酒會，對方一開始指酒會已舉行，惟再就程序表查詢時，對方就不再回應。<br> <br>《沉毅向前行》歌詞：會長馮志堅<br>改編自陳慧嫻《飄雪》<br> <br>(一)<br>任佢糟質我<br>始終信守我初心<br>萬眾撐起我<br>搞居所冇偷懶<br>發展新界北<br>全力聚控望成事<br>仲有東涌嘅獨特<br>交通樞紐必要搞<br>為要促經濟<br>政府決心要創科<br>社會關愛最珍貴<br>拓金險債股<br>人民幣活躍層離岸<br>聚結資金嘅互動<br>力推上海深圳通<br> <br>期望是那麼逼切性<br>總要落實無謂蹉跎<br> <br>(二)<br>誓捍基本法<br>扭曲變樣冇得傾<br>任佢搞拉布<br>掟杯佔中咪驚怕<br>政改普選<br>遺憾立法未成事<br>善盼中青嘅二代<br>認清究竟忠與奸<br>前路是那麼關切性<br>一帶一路<br>令香港重現璀璨<br> <br>(三)<br>又再見到你<br>振英建港有決心<br>大眾欣賞你<br>無偏幫無歪理<br>挺身不怕嗆<br>全憑熱愛為民事<br>實踐千千個願望<br>為因發展香江<br>原來是那麼擁戴你<br>堅決伴著你<br>沉毅向前行<br><br><br>【網民點講】<br>Ho Kan Li：689唔洗洗袋底啦，比班xx奶到一乾二淨<br>iu che <br>yuen：係心入面照住念出來，堅有種想吐既感覺，唔信大家可以試下<br>Dan Poon：你舔還舔，比咗版權費未呀？<br>ack <br>Tsang：唔好強姦我至愛嘅一首歌！<br>Chilly Willy：第一二段都痴x線啦...</p></body></html>