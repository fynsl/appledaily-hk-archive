<html><header><meta charset="utf-8"><title>【迷你紅白機】真‧任天堂出品　玩齊30款經典遊戲</title></header><body><h1>【迷你紅白機】真‧任天堂出品　玩齊30款經典遊戲</h1><p>任天堂之前公佈迷你版灰機「NES Classic Edition」令機迷們熱血沸騰，最新再公佈多部迷你版紅白機「Nintendo Classic Mini Family Computer」都唔意外。細到放得上手掌嘅掌心雷版灰機同紅白機，兩機都內置30款遊戲，可以HDMI駁電視輸出。不過屈機嘅係灰機同紅白機內置遊戲有出入，機迷買齊兩部就有更多理由。紅白機較多日版遊戲 ，例如《熱血物語》、《熱血行進曲》、《魂斗羅》等等，美版就多了《泡泡龍》、《Kid Icarus》、《Star Tropics》，記者當年成日同朋友打《熱血》互毆，個人比較偏好紅白機。</p><p>另外，灰機公佈時，手掣係插線嘅，仲大過部機；但睇宣傳片，迷你紅白機則用回機身上面兩個掣，夠精緻，但就驚太細唔好手感，有啲似玩「他媽哥池」。兩部機都係11月10日推出，迷你紅白機售價5,980日圓（約460港元），迷你灰機售59.99美元（約465港元），呢個價錢，相信唔少機迷都會買齊兩部，裝飾吓屋企都抵丫。<br><br>迷你紅白機30款遊戲：<br>孖寶兄弟<br>超級孖寶兄弟<br>超級孖寶兄弟USA<br>超級孖寶兄弟3<br>Donkey Kong<br>Ice Climber<br>Excitebike<br>Rockman 2<br>熱血物語<br>熱血行進曲<br>Ballon Fight<br>功夫<br>食鬼PAC-MAN<br>魔界村<br>Gradius<br>所羅門之匙<br>大相撲<br>Final Fantasy<br>大蜜蜂 Galaga<br>Dr Mario<br>亞特蘭提斯之謎<br>星之卡比：夢之泉夢語<br>薩爾達傳說<br>薩爾達傳說2：林克的冒險<br>銀河戰士 Metroid<br>惡魔城<br>忍者龍劍傳<br>孖寶哥爾夫<br>雙截龍2<br>Super魂斗羅<br><br>YouTube影片：<br> https://www.youtube.com/watch?v=3GQ02nXQQiM <br><br>記者：司徒港燊</p></body></html>