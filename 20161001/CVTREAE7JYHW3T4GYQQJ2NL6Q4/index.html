<html><header><meta charset="utf-8"><title>Sammi讚安仔照顧周到</title></header><body><h1>Sammi讚安仔照顧周到</h1><p>鄭秀文（Sammi）、林作、陳嘉寶及莊思敏等，昨晚在天際100觀景台出席YSL派對，剛完成個唱的Sammi表示生病期間得到老公許志安噓寒問暖非常窩心，她笑言：「結得婚都係想咁。」<br>Sammi說：「未好番晒，加感冒，之前食西藥，𠵱家轉食中藥，把聲要休息一個月，所有唱歌演出都做唔到，好在主辦商搵第二啲歌手頂住。目前食得好清，唔可以勁擦一餐，只可食粥同米粉。」她透露原本有意開300、400人的演唱會，不過一提出就被公司反對。她大讚生病期間，安仔做足老公本份有餘：「佢服侍好OK，有幫我冚被，得閒仲整杯暖水畀我，伴侶有嘅關懷都有，佢好緊張我嘅身體。」<br>採訪：盧妹<br>攝影：仇志德</p></body></html>