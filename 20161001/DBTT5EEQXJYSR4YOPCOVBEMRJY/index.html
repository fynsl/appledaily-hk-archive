<html><header><meta charset="utf-8"><title>【大閘蟹來了】蟹癡梁家權精食大閘蟹　配花雕坐熱飲味道更佳</title></header><body><h1>【大閘蟹來了】蟹癡梁家權精食大閘蟹　配花雕坐熱飲味道更佳</h1><p>「每年十月把口好忙，因為大閘蟹季節來了，最開心當然是食蟹，我試過一日內食十幾隻蟹，食到我啊！膩到頂唔順，經過教訓後，最多一日都是食三四隻吧！」</p><p>作為大閘蟹蟹癡的他，每年都會在家籌備大閘蟹宴，更在專欄撰寫不少大閘蟹攻略。他平日會到九龍城老字號選購，揀靚蟹除了眼睛精靈、口吐白泡外，他還有一個貼士。「想知道是否多膏，可以輕輕用陰力按下蟹肚中間第二節，有少少飽滿感。」他偏好約四両的公蟹。「我自己不會買太重枰的蟹，最貴百多元膏已有質素。」 <br></p><p>他自認是愛酒之人，食蟹時會配上花雕，有一個特別習慣。「我會分兩種酒，食蟹時會選較輕淡、年份淺一點的酒，不用太貴，100元以下都可以考慮，會選塔牌加飯酒或者古城龍山，這樣不會搶走蟹味，食完蟹才選較好的酒，像咸亨25年陳年加飯酒。」他提醒花雕要坐熱飲味道更好，近年他試過用清酒，偏向煙燻味的威士忌加冰效果亦不錯。<br><br>有說揀蟹醋最難，一般有北派山西老陳醋或南派鎮江香醋。「我是傾向鎮江醋，因為它是較輕爽，但由於它偏酸，我會加糖落去。」坊間有不少已調好的蟹醋，像新三陽用袓傳秘方質素不錯，他亦曾試過用貴價的30年意大利陳醋，但覺得蟹味被搶，效果麻麻。<br><br>薑茶祛風禦寒，以老薑煲越辛辣越能祛風。若怕麻煩，台灣薑母茶是另一種選擇，粉狀及磚狀都有，用熱水一沖即飲。<br><br>新三陽南貨<br>九龍城侯王道49號<br><br>記者：何嘉茵<br>攝影：王國輝</p></body></html>