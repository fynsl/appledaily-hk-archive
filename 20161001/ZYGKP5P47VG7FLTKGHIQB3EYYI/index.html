<html><header><meta charset="utf-8"><title>華仔剪床戲：囡囡太太唔放過我</title></header><body><h1>華仔剪床戲：囡囡太太唔放過我</h1><p>劉德華、馮寶寶（BoBo姐）、胡然及盧惠光等前晚在荃灣出席電影《偷天特務》首映禮，大會安排蛋糕補祝劉德華今個星期二55歲生日，台上演員跟現場觀眾大合唱生日歌，同場還播出王祖藍及黃曉明的祝壽片段。</p><p>「我有偶像包袱」</p><p>戲中演黃曉明母親的BoBo姐，同時跟華仔合作，有兩位靚仔坐鎮令她很開心。劉德華表示已很久沒有演喜劇，他說：「好耐之前做過《黑馬王子》，𠵱家係成熟咗嘅黑馬王子，同黃曉明演喜劇，我技巧會老到啲，同埋有偶像包袱。見到曉明演出我真係唔敢做，佢真係贏我，我偶像包袱重過佢。」</p><p>劉德華頭上紅腫了一塊，他表示是早前拍馮德倫電影時撞傷，他說：「因為演神偷，好多動作場面，要喺古堡飛來飛去，又要飛車，算係紅運當頭。」他大讚曉明在戲中可以放下身段，他說：「佢雖然係偶像，有啲我都要考慮未必做得到。戲中BoBo姐誤會我係佢老公，床戲就係第一場佢抱我，床戲同咀嘴戲剪咗嘞，囡囡（劉向蕙）同太太都唔會放過我，因為有家庭包袱，以前都唔係咁想拍，除衫我唔識得做戲。」<br>BoBo姐透露近日因為胃酸倒流，接受訪問時反問記者像不像英女皇，她說：「導演王晶拍之前應承我呢套戲造型好靚，同有兩個靚仔合作。」她笑言跟華仔有親熱戲，不單止咀嘴更有床戲。</p><p>開畫票房22萬</p><p>另外，《偷》片前日上映，單日票房只有22萬元，亦是華仔10年來在港開畫票房第二低作品，最低一部是《解救吾先生》，開畫只有15萬元。開畫第三低是《失孤》的23萬元。昨日《偷》片內地凌晨場只有約721萬元人民幣，截至昨日5時許單日票房只有1,100萬人民幣左右。<br>採訪：王連連<br>攝影：仇志德</p></body></html>