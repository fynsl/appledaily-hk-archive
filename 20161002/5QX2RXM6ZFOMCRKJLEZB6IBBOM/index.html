<html><header><meta charset="utf-8"><title>【玩物狂熱】實物原大BB8　變身座地燈</title></header><body><h1>【玩物狂熱】實物原大BB8　變身座地燈</h1><p>JC Shop Kidults啱啱殺入咗元朗，而且仲將非常罕見的Star Wars玩具，作為省招牌之作。<br>講到最搶眼，一定係BB-8 Life-Size LED Floor Lamp座地燈（$5,980），同星戰第七部曲《星球大戰：原力覺醒》 中的BB8係實物原大，不過會在頸部位置，做成黃光座地燈，價錢貴唔貴就見仁見智，不過屋企有冇位安置到佢，都係一個幾大問題。</p><p>另一極度吸引人眼球產品，係「星球大戰戰損版BB-8及Force Band 特別版（第二代 ），睇樣都知同去年電影上映時，所推出的遙控BB8是孖生兄弟，不過今次除了可用手機App玩，仲可以配戴跟機有埋的Force Band ，令BB8跟住你行，據知這Force Band還有隨街執寶功能，其實類似《Pokemon GO》一樣，你戴住隻呢隻錶隨街行時，如果符合某特定條件，就可以執到光劍、頭盔或補給品一類道具，而當你儲夠一定數量，仲可以同電影中角色人物對戰，玩法都真係幾多變；另外留意這個戰損版可是特別版，出面街較難搵到。<br><br>查詢：JC Shop Kidults（元朗廣場一樓139號店）<br><br>記者、攝影：朱崇德</p></body></html>