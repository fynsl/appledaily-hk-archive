<html><header><meta charset="utf-8"><title>美選女沙灘鬥波Faye受罰滴牙膏</title></header><body><h1>美選女沙灘鬥波<br>Faye受罰滴牙膏</h1><p>【蘋果360比堅尼放題】D Cup VS 長腿 「美選女」沙灘互扑 ： https://youtu.be/WS2kvxF-i7I <br>想睇一眾《美選D.n.A》嘅Devil同Angel佳麗們着住三點式喺沙灘大解放，只要撳入上面嘅YouTube連結，就可以同佢哋玩波波，上下左右隨便揈，你睇吓，啲波波撲埋嚟喇！<br>（方法：利用YouTube網頁或手機程式開啟，即可移動手機方向轉換角度，電腦用戶可選用滑鼠或方向鍵在YouTube網頁播放器內令畫面向上下左右移動，360度欣賞片段，猶如親歷其境。）</p><p>【ViuTV風雲】由ViuTV舉辦的真人騷《美選D.n.A》最近是非多多，7號崔菲嫣（Faye）、8號許珮榆（Diva）、11號羅伊婷、13號梁婉微和19號湯沛宜暫且拋開煩腦，日前換上性感比堅尼晒身材，相約到石澳耍樂。<br>五位惹火女郎在360度鏡頭拍攝下，來一場沙灘排球較量，之後再玩數字球，big波蕩漾身材表露無遺。最後Faye、羅伊婷和梁婉微輸掉，要接受大懲罰，身為跳舞導師的羅伊婷表演側手翻，當然毫無難度，反而被罰當眾刷牙的Faye表現頗狼狽，滴到成身牙膏。</p><p>比堅尼甩開</p><p>靚女在沙灘經常會遇上千奇百怪事，她們亦有分享穿着比堅尼遇到最魔鬼及天使的事。Faye搶說：「我講先，我成個bikini top甩咗出嚟……exactly就係着緊呢件。」其他女仔即嘩聲四起，但原來湯沛宜和梁婉微亦有類似經歷，幸最後力保不失。擁有35D咪咪的Diva都試過當眾換衫，她笑說：「最魔鬼嘅事係喺沙灘搵兩個人攞塊布遮住我換衫，如果喺屋上面係睇到嘅。」</p><p>吸引救生員</p><p>至於湯沛宜的天使經歷則令其他人好羨慕，她說：「我試過同班女仔玩沙灘排球時，有班休班救生員過嚟問可唔可以一齊玩，之後仲約埋一齊燒嘢食。」被問是否與方力申一樣大隻靚仔？她賣口乖說：「方力申梗係最靚仔。」<br>採訪：嵐山<br>攝影：陳俊強</p></body></html>