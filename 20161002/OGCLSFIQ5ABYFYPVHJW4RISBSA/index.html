<html><header><meta charset="utf-8"><title>【摸底遊戲】女友繙譯機踢爆港女8大語言偽術</title></header><body><h1>【摸底遊戲】女友繙譯機<br>踢爆港女8大語言偽術</h1><p>成日有人話港女係口不對心嘅，搞到班宅毒巴打百戰百輸、冇啖好食。但查實女神心唔一定海底針嘅，有咗港女繙譯機，幾毒幾宅嘅巴打都可以食到肥呀！</p><p>當你約女神去街，佢話check吓schedule先喎，你咪信呀，其實即係唔想去咁解；郭富城讚你乖就話好啫，如果女神讚你乖，你大鑊了，即係話你悶呀！<br><br>好喇忍唔住終於要表白喇，女神話欣賞你嘅勇氣，呢句都可謂最毒最hurt喇，意思即係你未夠班表白，但你竟然都咁大膽示愛喎，仲唔欣賞你勇氣咩！如果女神話想專心事業，唔想拍拖住，醒吓啦！實情係唔想同你拍咋！</p><p>可憐嘅你可能會懷疑自己唔夠靚仔，女神話佢唔睇樣喎。ok，係唔睇樣，意思係唔靚仔嘅樣佢當睇唔到囉；如果你個女神話因為上一次戀愛而唔再相信愛情，so sad man，唔信愛情仲有乜好信？即係話佢以後只係信有錢嘅靚仔囉！<br><br>兵，小編都做過，巴打，回頭是岸啦！<br><br>主演：表妹、林春<br>協力：仙<br>攝：Kaman<br>編導剪：Roy<br>資料來源︰高登先<br><br>01 - 回答我可不可以，暫時讓我，講出感覺後，才直說你有男朋友……<br>02 - 你表白，女神話欣賞你嘅勇氣，即係皮已收。 <br>03 - 女神話唔睇樣，即係唔靚仔嘅樣佢睇唔到<br>04 - 女神話唔再相信愛情，梗係啦，相信有錢嘅靚仔吖嘛。<br>05 - 你約女神去街佢話check吓schedule，恭喜你，可以返屋企打FIFA <br>06 - 女神rule #1，佢話考慮吓，即係唔考慮。</p></body></html>