<html><header><meta charset="utf-8"><title>楊怡今嫁羅仲謙「心跳有點加速」</title></header><body><h1>楊怡今嫁羅仲謙「心跳有點加速」</h1><p>現年37歲的楊怡今日升呢做人妻，嫁給細自己5年的羅仲謙，早上於尖沙嘴麗思卡爾頓酒店接新娘，晚上則筵開50圍大宴親朋。昨日下午約2時，準新娘楊怡於謙謙的助手陪同下，坐七人車入住酒店做準備，戴黑超的她心情又靚又風騷。</p><p>心情靚爆揮手</p><p>酒店職員幫忙搬行李上房，楊怡忙於在旁親自打點，她說：「嗰啲係婚禮要用嘅嘢，有啲係今晚上頭要用，媽咪晏啲會過嚟幫我上頭。」問到準老公謙謙呢？她坦言：「佢今日唔會嚟啦，因為結婚前一晚唔見得嘛。」說罷她即坐七人車離去，約一小時後又折返，邊行邊講電話，等𨋢上房時還跟傳媒揮手：「辛苦晒大家啦，聽日先講啦。」<br>楊怡昨日貼婚紗相上網晒恩愛，並留言：「心跳有點兒加速了，是因為靠近了嗎……倒數了……」她和謙謙今年3月在英國肯特郡利茲普城堡（Leeds Castle）舉行童話婚禮，而今晚婚宴以古堡風做主題，據知馬國明、吳卓羲、王浩信、單立文等做兄弟，姊妹團就有唐詩詠、馬賽、康華等。</p><p>楊卓娜整賀禮</p><p>楊怡胞姊楊卓娜昨日跟親友到酒店，並展示為婚禮做的古堡及小手工，她說：「自己約一個月前準備，送畀佢哋婚宴上用。」問到楊怡的心情？她表示：「佢好開心好緊張，自己都為佢哋婚禮忙到天光5點幾，姊妹團今晚都會嚟，我哋開會度接新娘遊戲，唔會好辣，咁多個靚仔喺度，我哋會錫住佢。」之前楊怡經理人陪大妗姐到達，為楊怡上頭做準備，其間有男子拿着一個大袋入酒店，疑似是楊怡訂做的婚紗。<br>採訪：黃曉妍<br>攝影：陳慧安</p></body></html>