<html><header><meta charset="utf-8"><title>王晶揀女夠晒索　邱淑貞舒淇都係晶女郎</title></header><body><h1>王晶揀女夠晒索　邱淑貞舒淇都係晶女郎</h1><p>曾經紅極一時嘅關秀媚，年過半百仍然大手筆買凍齡產品，證明「晶女郎」同所有女人一樣，都係貪靚。講起「晶女郎」，最先諗起啲咩？同各位男士講明先，呢個係gay test，如果諗起王晶就fail喇。「晶女郎」最緊要嘅唔係樣（雖然都好重要），而係誘人嘅身材同埋肯為藝術而犧牲嘅膽量，就好似佢哋咁：<br> <br>邱淑貞：<br>第一代晶女郎，外表清純，但被王晶落本打造成性感女神，經典性感演出多不勝數，好似有《香港奇案之強姦 》、《慈禧秘密生活》 、《不道德的禮物》等等，其中第一套《赤裸羔羊》更係經典中嘅經典。<br> <br>舒淇：<br>未做演員之前，舒淇係一位模特兒，王晶睇雜誌覺得舒淇驚為天人，特登喺台灣邀請佢拍攝《玉蒲團 II之玉女心經》結果一片爆紅，值得一提嘅，係李麗珍喺《玉女心經》入面有好多同舒淇嘅搵手戲。<br> <br>林熙蕾：<br>又係台灣代表，幫王晶拍過《千王之王2000》同《賭俠大戰拉斯維加斯》，其中喺《賭俠大戰拉斯維加斯》入面夾硬加插咗一段同劉德華嘅床戰戲，夠晒「晶女郎」作風。<br> <br>孟瑤：<br>一直都係演員嘅孟瑤，原本只係奀星，直至拍完《七擒七縱七色狼》就為人熟悉。佢比其他「晶女郎」唔同之處，在於佢有股儍勁，加上佢超級突出嘅上圍，算係最出眾嘅一位。<br> <br>文凱玲：<br>「晶女郎」玩咗好多代，越做越失色，文凱玲參與過唔少王晶嘅電影，好似《唐伯虎衝上雲霄》、《鴨王2》同《賭城風雲2》咁 ，不過紅唔起，最多人知嘅，應該係今年6月主動姣媾馬國明。<br> <br>袁嘉敏：<br>原先係09年港姐，約滿無綫後拍過電影，14年喺《豪情3D》惜肉如金，到咗15年拍王晶嘅《鴨王》就大蛻變，喺鏡頭面前玩全裸。</p></body></html>