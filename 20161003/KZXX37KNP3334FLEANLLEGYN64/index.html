<html><header><meta charset="utf-8"><title>【主席扮新鮮人】新鮮人之苦　一星期用$750就買到樓？</title></header><body><h1>【主席扮新鮮人】新鮮人之苦　一星期用$750就買到樓？</h1><p>還記得去年5月，富二代劉鳴煒講的一句：「一個月(薪金)萬五元，你是否願意作出犧牲，看少套電影、去少次日本？你願意犧牲五百元，還是三千元，放入銀行儲首期？」一句話惹惱全城後生仔，怒斥劉生離地、講風涼話。</p><p>新論壇及新青年論壇今年8月發表了一份「香港各世代大學生收入比較研究報告」，發現近二十年的大學畢業生，人工越來越低，1995年的畢業生，當年的入息中位數為$16,371，2000年畢業的，已跌至$14,030，去年畢業的，更只得$13,916。人工一直跌，但與此同時，社會物價卻有升冇跌，香港近二十年的通脹為37.2%，而樓價升幅更達176.6%，不說樓價，說些貼地的，廿年前一碗雲吞面可能十蚊就有交易，但現在閒閒哋都要二、三十蚊埋單，港鐵都連續七年加價，後生仔月入萬多元，其實都不是好見使，還如何月儲$3,000呢？就算儲到，樓價升到癲，儲到2046都未必買到樓，難怪後生仔聽完劉生言論會咁嬲。<br><br>有人力資源公司預計，應屆大學生的起薪點大約是$13,000，假設你又孝順又上進，扣除家用$4,000、還grant loan$1,500、強積金$650、電話費上網雜費$850、為上車月儲$3,000，每月只剩下$3,000可以用，即每星期只得$750，每日只得$100。到底是否夠使呢？我們找了廿幾年前都是新鮮人，今日已經是上市公司主席的王利民接受挑戰，試試拿着用$750過一星期，體驗這個年代的新鮮人生活，其實唔難？定還是不可能的任務呢？同一時間，我們又訪問了兩位於去年大學畢業，現時月入萬多元的真‧新鮮人，與大家分享一些生活實況。<br><br>記者：黃子配<br>攝影：鄧鴻欣、梁志永、周芝瑩、伍慶泉、劉永發</p></body></html>