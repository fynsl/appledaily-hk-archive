<html><header><meta charset="utf-8"><title>【馮仁昭四圍超】本田翼下周襲港</title></header><body><h1>【馮仁昭四圍超】<br>本田翼下周襲港</h1><p>改編自日本名作家湊佳苗嘅新片《少女》今個星期六喺日本上映，故事圍繞兩個少女希望能見證死亡一刻，片商起用新世代女神本田翼（左）孖住山本美月合作。呢套電影今個月20號會喺香港開畫，兩位主角本田翼、山本美月鐵定下星期四首度襲港，為新片展開三日兩夜宣傳之旅，二人抵埗嗰日會出席香港首映禮，翌日則會參與香港亞洲電影節。<br>撰文：馮仁昭</p></body></html>