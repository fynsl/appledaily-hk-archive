<html><header><meta charset="utf-8"><title>警隊開槍制暴好犀利？麥明詩：唔使fb自己讚自己</title></header><body><h1>警隊開槍制暴好犀利？<br>麥明詩：唔使fb自己讚自己</h1><p>佐敦前日清晨發生警員開槍案，兩批尼泊爾男子持刀毆鬥，兩名警員鳴槍制止，共開4槍。「香港警察」facebook當日直播警方現場簡報，並留言大讚警員開槍制暴勇猛果敢，又指「迅速果斷的行動，成功制止暴行，拯救了一條寶貴的生命」。港姐麥明詩亦在facebook轉貼「香港警察」直播帖文，留言稱「見到警槍被正確有效地使用，警員的確勇猛果敢，亦印證咗咩叫“the lesser of two evils(兩害取其輕)”」，似意有所指，未知是否暗嘲旺角騷亂時警方開槍事件。她又在後面加上一句「不過咁，其實又唔洗自己讚自己嘅……」。<br><br>有網民留言大讚麥明詩敢講真話，更說愈來愈欣賞她。亦有人笑言指「最後一句先係重點」，麥回覆稱「前後兩句都係心底話」。亦有人質疑警員只是做份內事，何用讚賞，麥則回應說正面鼓勵可促進表現，營造良好氣氛。<br><br>【網民點睇】<br>Neil Chan：最後一句先係重點!!<br>Simon Kin Fai Fung：差人做正常事，都要讚? 咁準時返工，放工, 要發花紅?<br>Kanus Kt：自己讚自己，有大學大啫，特首都成日自己讚自己<br>Patrick Wong：敢言港姐，越來越欣賞妳 !<br>Flora Hui：果然係美貌與智慧並重嘅港姐~</p></body></html>