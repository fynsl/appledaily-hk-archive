<html><header><meta charset="utf-8"><title>【馮仁昭四圍超】Regen單拖遊俄羅斯</title></header><body><h1>【馮仁昭四圍超】<br>Regen單拖遊俄羅斯</h1><p>張惠雅（Regen）噚日去到新城做宣傳，佢話今日會一個人出發去俄羅斯旅行，第一站會先去海參崴，佢話：「原先想去莫斯科，但得幾日時間，孭一個背囊就出發，先去到海參崴，之後去邊度再決定，媽咪就比較擔心，吩咐我將啲錢分開嚟擺。」Regen話今次會自己拍片同埋剪片，製作旅遊特輯一腳踢。<br>撰文：馮仁昭</p></body></html>