<html><header><meta charset="utf-8"><title>生日流流咒自己陳冠希同自己講R.I.P.</title></header><body><h1>生日流流咒自己<br>陳冠希同自己講R.I.P.</h1><p>陳冠希主理嘅潮流街頭服裝品牌——CLOT，近日傳出一個新系列，名為「EDC R.I.P. COLLECTION」。今次呢個系列仲搵嚟洛杉磯品牌Pleasures一齊合作。<br><br>呢個「R.I.P」系列喺正Edsion生日前一日，10月6日正式發售，真係一個黑色幽默。今次呢個系列有短袖Tee，長袖Tee以及Coach Jacket，Tee嘅正面有一張上下倒轉嘅Edsion黑白相喺心口，背面寫有「R.I.P EDISON CHEN Father, friends &amp; Lover 1980-2008」，點解好地地Edison仲生勾勾，又要話自己2008年已經死咗呢？有指Edison係想話自己喺08年淫照風波之後已經死去，o依家嚟個重生咁話。<br><br>呢個系列只可以喺CLOT嘅大陸網店先可以買到，喺網站入面仲可以搵到一個項目叫「一起懷念EDC」，又有「禱告牆」俾網民留言。暫時大部留言都係撐EDC嘅，有網民同佢講生日快樂，叫EDC繼續做自己，又有網民留言話件衫嘅質地唔錯喎。</p></body></html>