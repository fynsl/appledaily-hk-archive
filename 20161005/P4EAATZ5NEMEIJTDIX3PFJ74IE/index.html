<html><header><meta charset="utf-8"><title>【科技籽】即棄菲林儍瓜機　兩嚿水潮玩抓拍 </title></header><body><h1>【科技籽】即棄菲林儍瓜機　兩嚿水潮玩抓拍 </h1><p>【科技籽：發燒專科】<br>「復古」兩字近年經常出現，好像甚麼懷舊事物打出復古旗號就瞬間變潮物。「菲林復古」又如何?今年乘着Fujifilm即棄相機QuickSnap 推出30周年，平價儍瓜機大熱，限量版賣斷市之餘，「誠品」還會舉辦相展。即棄相機，又名一次性相機，相機機身沖曬時就會拆爛，只用一次的性質更貼近沒有delete重拍的菲林攝影，更重要的是便宜加完全儍瓜式操作，讓很多連「菲林相機原來冇芒睇playback」的新生代重新認識菲林攝影。新舊菲林迷甚至未見過菲林、唔識上菲林都啱玩，復古得來又能讓更多人了解舊時光的美好，難怪漸漸形成一股風潮。</p><p>早在1949年，一間叫Photo-Pac公司有感相機昂貴，平民難以享受攝影樂趣，所以設計出一款紙箱相機，內裏已上好菲林可影8張相，影完在紙箱上寫上郵寄地址再掉進郵筒，相片沖曬好就會寄回給用家，此為即棄相機的開山祖先。即棄相機除了用完即棄價格低廉之外，由Photo-Pac的郵寄開始就代表着簡單易用，用家不用煩惱操作和菲林的裝拆問題。之後在歐美地區推出的即棄相機也一脈相承，相機內已上好菲林。</p><p>水中攝影　壞掉不心痛　</p><p>1986年Fujifilm推出QuickSnap系列，令即棄相機在日本人氣爆發，2001年時整個系列銷量突破一億大關，原因除了出眾的產品設計和外形之外，QuickSnap亦懂得因應儍瓜用法不斷推出改良版，例如推出一年後加入閃光燈，1993年加入防水殼型號。諗吓90年代初，就算有防水配件，有誰人敢帶菲林機落水玩？即棄相機壞掉都不心痛就最適合水中攝影。而最有歷史意義的版本是1993年推出的“Super800”，當年常見的彩色菲林用感光度（ISO）為400，Fujifilm覺得即棄相機吸光量細，室內或其他低光環境表現較差，特意設計出內置ISO800高感光菲林的“Super800”，但此菲林不設獨立發售，令到當年不少專業人士趨之若鶩，買“Super800”只為拆機除菲林，據說1993年至1994年在ISO800菲林正式面世前，日本報章的相片不少都是用拆出來的“Super800”菲林拍攝的，當中包括日本皇太子德仁親王的婚禮報道。<br>QuickSnap還推出過望遠版、夜景版、連拍版等不同版本，2005年推出的“Room &amp; Day”是最後的版本，總計推出過34個版本。當然數碼世代來臨，即棄相機亦漸被遺忘，目前QuickSnap在日本仍生產“Simple Ace”（ISO400）、“Superia”（ISO800）、“1600 Hi Speed”（ISO1600）和“New Waterproof”（防水）四個版本。今年適逢30周年推出了限量發行5萬部的限定版，其實是Simple Ace版本加個初代QuickSnap的紙皮盒，日本售價1,580日圓（約120港元），和最初1986年推出時賣1,380日圓（約105港元）的價錢接近，親民貼地風格貫徹30年。<br>即棄相機的操作多年來始終如一，內置菲林，用家只需做「捲菲林和按快門」兩個步驟就完成拍攝，光圈、快門、對焦都設定好，不能調校。那儍瓜操作會不會難影靚相？找來菲林店店主李頌寶（Ivan）一起試影，他指近年多了年輕人玩菲林，Fujifilm QuickSnap 30周年限量版一公佈已很多人留意，目前現貨已售罄，訂了機都要等。提到相片質素，Ivan就話毋須擔心，只提醒用家要注意低光環境，「幫客人曬相發覺好多都冇問題，只係有啲相黑麻麻，始終菲林唔同人眼，睇到唔代表影到，室內基本上一定要用閃光燈。一般嚟講，日頭完全冇問題，拎上手就影到。」</p><p>操作容易　效果好自然</p><p>和Ivan一起在路上隨拍，簡單操作加上機身細小，途人一般都不會為意，比用大機snap輕鬆得多。影菲林最興奮莫過於沖曬一刻，拿着Fujifilm QuickSnap 30周年限量版去旺角沖曬店，店員熟手將菲林拆出，相機底部會被拆開，但亦能拿回機殼留念，一小時已能拿回沖好的菲林和內含相片檔案的CD。記者第一次用即棄相機，原先以為有一半的相片因效果差要放棄，但結果甚有驚喜。Ivan解釋QuickSnap等即棄相機用的都是細光圈，景深寬闊，抓拍都很易中焦。當然，受鏡頭質素所限，成像不會太銳利，暗位亦多微粒，但顏色討好，有Fujifilm菲林一貫的冷色調個性。「梗係有菲林味啦，因為佢真係用菲林㗎嘛！其實影相都係想要啲唔同嘅嘢，佢唔會畀最好嘅你，但所有效果都好自然，錯都錯得自然。」埋單計算，這部即棄相機Fujifilm QuickSnap 30周年限量版本地零售價$140，再加沖曬連CD約$45，影了27張相成本不過$200，用作菲林攝影入門也算不錯。<br></p><p>試相效果</p><p>即棄相機點用？</p><p>東京街頭大量QuickSnap現貨</p><p>Fujifilm QuickSnap 30周年限量版香港雖然缺貨，但記者上月在日本東京隨街見到大量現貨，於是買了一部做遊日手信，實試手提上機，菲林絲毫無損，不過我不建議寄艙，避免X光檢查弄壞菲林。本地入手的話，除了Fujifilm，Kodak的即棄相機不難買到，價錢也不過是百元之內。除了平玩菲林外，防水即棄相機也實用，價錢比防水殼或防水配件便宜，用來浸住水影相都唔會肉痛。</p><p>即棄相機主題相展</p><p>尖沙嘴誠品店會在10月和昭和SHOWA相機店合作主辦「100人的snap moment」即棄相機主題相展。100張即棄相機作品由網上募集，不是出自大師之手，更顯出這類相機親民。<br>日期：10月8日至10月31日<br>地點：誠品生活尖沙嘴店</p><p>查詢：I-M-AGE PLAYGROUND<br>中環域多利皇后街11號3樓<br><br>鳴謝：金藝專業沖印<br>旺角洗衣街39-55號金雞廣場15樓1501室</p><p>記者：司徒港燊　<br>攝影：陳健邦　<br>編輯：謝慧珊<br>美術：利英豪</p></body></html>