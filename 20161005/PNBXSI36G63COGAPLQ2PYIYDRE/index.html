<html><header><meta charset="utf-8"><title>隔牆有耳：國際單車手宣傳香港 - 李八方</title></header><body><h1>隔牆有耳：<br>國際單車手宣傳香港 - 李八方</h1><p>啱啱過去嘅單車節踩勻三隧三橋，吸引4,600人參加，一切都順順利利，除咗本港車手外，仲有好多過江龍越洋挑機，佢哋唔單止留低腳毛，仲喺網上幫手宣傳。<br>好似新地執行董事郭基煇邀請嘅國際自行車聯盟（UCI）世界一級職業車隊ORICA-BikeExchange同Lampre-Merida兩隊咁，仲踩埋戰車去旺角花園街影相同upload上facebook，話畀班fans知香港地道風貌係點。<br>澳洲嘅單車隊伍ORICA-BikeExchange，更加由地頭蟲港隊成員張敬樂帶隊，先去飲茶食點心，之後一路踩上山頂，欣賞維港靚景之餘，剪埋條片放上YouTube開心share，大家可以自己睇 https://www.youtube.com/watch?v=ZNkXY-MWbj4 。</p></body></html>