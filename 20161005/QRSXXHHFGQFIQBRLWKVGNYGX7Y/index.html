<html><header><meta charset="utf-8"><title>唔睇好？巴基之星試閘第三告東尼話明下仗唔易跑！</title></header><body><h1>唔睇好？巴基之星試閘第三<br>告東尼話明下仗唔易跑！</h1><p>沙田馬場這天舉行12組試閘，其中有多匹頂班明星馬參與，除了新短途翹楚「幸運如意」、前馬王「威爾頓」、上季三歲王「佳龍駒」外，還有引起全城熱話的絕世好馬「巴基之星」，出試第二組1000米草閘。<br><br>向來輸在起跑線的「巴基之星」今次入閘、出閘都比前俐落，起步不算慢，在蔡明紹胯下一早跟上前列，但末段無大力催策，結果綽號綠魔的「有得威」從後趕上勝出，放頭的甄子丹愛駒「宇宙車神」保住亞軍，「巴基之星」以第三名過終點，而「巴基之星」將於本月16日出戰沙田1400米。<br><br>「巴基之星」馬主丁志強日前直言對愛駒加分太急很是擔心。練馬師告東尼亦說：「『巴基之星』上仗贏馬距離只是一又四分一馬位，卻被懲罰性加14分，加幅仲多過『精英大師』當年第二捷。『巴基之星』下仗要在二班跑，二班對手比三班強得多，萬一輸了肯定畀人鬧死。評磅員太重手了，我請評磅員做Witness（見證人），大家看看馬兒被重手加分後，面對二班惡馬肯定是個嚴峻考驗。」</p></body></html>