<html><header><meta charset="utf-8"><title>《特警2》個個有着落失蹤人口顏穎思變幸福少奶</title></header><body><h1>《特警2》個個有着落<br>失蹤人口顏穎思變幸福少奶</h1><p>Edison陳冠希喺2000年出道，講到佢喺電影界嘅出道兼成名作，一定係《特警新人類2》。講起呢套戲第一集係由謝霆鋒同馮德倫主演，而第二集Edison就取代咗霆鋒做男主角，話晒《特警新人類2》係成16年前嘅作品，當年嘅戲中演員o依家又點呢？<br><br>馮德倫<br>近年演而優則導，退居幕後做導演，2012年同老友吳彥祖合資開設「突圍電影製作公司」 ，去做仲為吳彥祖主演的AMC美劇《荒原》做執行監制兼武術指導。感情方面，佢早前拍攝《俠盜聯盟》時，仲同女友舒淇突然決定結婚。<br><br>李璨琛<br>多年嚟都係活躍幕前，仲同老友Frankie及Kobe成立咗潮牌Subcrew。2012年李璨琛同拍拖兩年嘅時裝設計師梁志瑩（Pae）結婚，加入人夫行列。<br><br>孫國豪<br>喺戲中飾演奸角嘅台灣男星孫國豪，爸爸係台灣著名男星秦漢，孫國豪曾經拍過唔少香港電影，《特2》之後仲拍過黎明同瀨戶朝香嘅《不死情謎》，近年主力喺台灣發展。<br><br>Maggie Q<br>《特警新人類2》亦都係Maggie Q嘅出道作品，從06年同Tom Cruise合作《Mission: Impossible III 》後正式到荷里活發展，而佢喺2014年拍攝美劇《Stalker》同男演員Dylan McDermott撻著，拍拖3個月後仲訂埋婚o添！<br><br>顏穎思<br>仲拍過《絕色神偷》嘅顏穎思（Rachel），近年已經淡出娛樂圈，變失蹤人口，其餘佢去咗城大修讀法律學士課程，前年5月同教友Matthew Chung結埋婚，去年做埋媽媽o添！ </p></body></html>