<html><header><meta charset="utf-8"><title>王浩信擘髀爆喊詩詠晒雙「峰」嬲爆走人 </title></header><body><h1>王浩信擘髀爆喊<br>詩詠晒雙「峰」嬲爆走人 </h1><p>林文龍、宣萱、王浩信、唐詩詠等拍大台新劇《不懂撒嬌的女人》，昨午四點幾，就撞到王浩信同唐詩詠喺銅鑼灣百德新街開工，場口講王浩信同唐詩詠吵大鑊，兩個表情都好唔開心，唐詩詠一怒之下就走咗去，王浩信則淚如雨下，喊得好淒涼。<br><br>有一幕講唐詩詠同王浩信嘈交，王浩信都幾勁，同唐詩詠吵，再睇睇手機即喊到出，眼淚仲好大滴，滴到下巴位置，全程一take過，一個shot只係兩take，導演就收貨，而王浩信最厲害係兩take都係爆喊出來，拍戲位置都幾近馬路，吸引唔少巴士乘客望多幾眼，拍近鏡時，王浩信要擘大個髀，遷就唐詩詠嘅高度。<br>不過昨日天氣比較熱，唐詩詠身穿長袖中褸嘅戲服，未使埋位時，佢熱到要拉低件外套，露出膊頭，打出小背心，見唐詩詠雙「峰」凸出，上圍逼爆，相當有睇頭。</p></body></html>