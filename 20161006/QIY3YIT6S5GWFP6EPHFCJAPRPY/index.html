<html><header><meta charset="utf-8"><title>【馮仁昭四圍超】徐榮湊女似綿羊</title></header><body><h1>【馮仁昭四圍超】<br>徐榮湊女似綿羊</h1><p>徐榮及姚嘉妮（左）等噚日喺中環出席護膚品活動，徐榮帶埋太太同囡囡包包出席，成全場焦點，噚日亦係包包1歲生日，仲即場切蛋糕慶祝。徐榮話有客戶搵囡囡做嘢，要睇時間配合。<br>而已有7歲囡囡同4歲半囝囝嘅姚嘉妮，曾喺劇中做包包嫲嫲，佢話：「包包真係好得意，見親都想搣佢，但徐榮仲得意，抱住個女馴到似羊咩咩。」<br>撰文：馮仁昭</p></body></html>