<html><header><meta charset="utf-8"><title>魚樂無窮：醜股如何大翻身 - 唐牛</title></header><body><h1>魚樂無窮：<br>醜股如何大翻身 - 唐牛</h1><p>中國兒童護理（1259）上月底宣佈，大股東李振輝出讓2.6億股或26.06%股權予賴偉霖，每股作價0.456元，同時辭任主席及行政總裁。賴偉霖何許人也？根據證監會網頁，他曾於多間證券行及金融機構任職RO，中國兒童護理轉型似乎只是時間問題。<br>中國兒童護理前稱青蛙王子，主打兒童護理產品，早年遭沽機構狙擊，股價一瀉如注，較高位唔見九成，但爛船都有三斤釘，最新市值6億元，標準殼股水平，但市賬率只得0.4倍，炒作空間無極限。<br><br>還有兩點要留意︰第一，7月時李振輝將7.92%持股轉讓予兒子李亮，變相令今次轉手毋須觸發全購（低於三成），如此深思熟慮，新主有心人也，值得加分！第二，盈警後股價未見插水，證明九成九老散已被震走，留下來嘅實力非凡，舞上更加得心應手。<br>目標價睇幾多？畀個數據你參考︰冠軍科技（092）大股東簡文樂悉售持股，與減持價比較，最多炒高三成，冠軍科技首十大券商持股57%，已有如此威力，中國兒童護理首十大券商持股逾七成，貨源明顯較歸邊，累積升幅竟然相若，點計都唔啱數囉！<br><br>唐牛<br> http://www.fb.com/tongcow88 <br>本欄逢周二、四刊出</p></body></html>