<html><header><meta charset="utf-8"><title>趙海珠囝囝跌斷腳</title></header><body><h1>趙海珠囝囝跌斷腳</h1><p>趙海珠和甄子康（少爺占）前晚在中環元創方出席一個親子活動，趙海珠剛誕下二女半年，三歲九個月的大仔早前到公園玩滑板車時跌斷腳骨，她說：「已經打咗個半月石膏，聽日覆診睇吓拆唔拆得，近日開始可以扶住嘢行，我哋亦用車推佢返學。」趙海珠指意外收穫是哥哥跟妺妹更多時間相處，同時間照顧一對仔女雖很辛苦，但一切都值得。<br>少爺占指大仔看完他的表演後，有樣學樣，甚有表演慾，下次會否帶囝囝上台表演？他說：「唔會啦，唔好連累家人，我覺得一個男人帶住小朋友上台係怪怪哋。」少爺占會陪囝囝到公園玩，當聽到趙海珠囝囝玩滑板車跌斷腳，他笑說：「咁我唔坐喺車等，寧願被抄牌都要跟貼啲個仔玩。」<br>採訪、攝影：馬建華</p></body></html>