<html><header><meta charset="utf-8"><title>願為洪永城馬國明做和事老唐詩詠：我會閃婚</title></header><body><h1>願為洪永城馬國明做和事老<br>唐詩詠：我會閃婚</h1><p>兩男一女、走在一起等於一個「嬲」字。一直有傳洪永城與唐詩詠拍拖，身為唐詩詠契哥的馬國明，對洪永城甚有意見，更叫唐詩詠「睇定啲」。昨日有報道指馬國明在楊怡和羅仲謙婚宴上，向洪永城借意挑機敬酒，洪永城最初擰轉背想離開，但被人叫回即大聲說：「吓？邊位呀！啊！飲杯！」然後大大力將杯「哼」落馬國明的酒杯，令紅酒四濺幾乎爆杯，火藥味濃！<br>唐詩詠昨日在鑽石山為「香港金閱獎頒獎禮」做頒獎嘉賓，麥明詩媽媽麥何小娟和方健儀等得獎人及其家人亦有出席。對有傳馬國明與洪永城開火？詩詠「吓」了一聲，然後問：「乜事？冇發現佢哋有接觸，我做姊妹喎。」有指做兄弟的馬國明呷醋，詩詠笑說：「好戲劇，冇乜可能。」</p><p>朋友追問婚期</p><p>詩詠直言洪永城回家後並無異樣，只透露婚宴熱鬧開心，而自己因為太攰，所以離開時才黑面。問到可會做和事老約食飯？她說：「好耐之前都想約一大班人出嚟食飯，但冇機會，今次都唔使刻意，夾啱時間就食。」<br>詩詠直言被好多朋友追問婚期，但她不想有壓力，即使將來結婚亦想到海外，她說：「好少計劃，隨感覺啦！我覺得我會閃婚，自己唔想搞好多嘢，如果真係搞都唔會喺香港，想有私人空間。」問到洪永城是否Mr. Right？她笑說：「咁遙遠嘅事冇諗。」是否嫌他不夠成熟？她說：「又唔可以咁話佢，佢有佢嘅嘢。」可覺得馬國明追求？她說：「吓，呢個只係劇場。」另外，楊怡家姐楊卓娜昨日出席活動時表示不覺兩人不和：「睇唔到，有時男人適當時候緊張一下女朋友係好事。」</p><p>陪麥明詩散心</p><p>而麥媽媽透露女兒麥明詩在泰國開工，下周會一齊去台灣旅行，問是否陪明詩散心？她說：「都係，要休息吓。」有指麥明詩和林作一齊買戒指，是否復合？她說：「我唔在場，年輕人戀愛離離合合好正常，再見可以做朋友。其實最好尊重問番佢，我自小培養兩兄妹，理性控制感情，唔可太憑感覺，如果唔係就好多爭拗。」<br>採訪：羅慧敏<br>攝影：陳慧安</p></body></html>