<html><header><meta charset="utf-8"><title>Stephy考慮領養小朋友</title></header><body><h1>Stephy考慮領養小朋友</h1><p>鄧麗欣（Stephy）、魏綺珊、鄭麗莎及李幸倪（Gin Lee）昨日以大使身份到九龍灣出席國際培幼會「愛．女孩」鉛筆捐贈活動，為柬埔寨兒童籌款。Stephy支持捐鉛筆活動兩年，她說：「令小朋友有書讀、改變世界，我覺得好有意義。前年我都去咗越南探訪，親身體驗之後，覺得自己生活好幸福，好多難關或者唔開心都覺得好小事。」<br>問Stephy可會考慮領養小朋友？她說：「我有諗過，見到啲外國朋友或者藝人都有做，不過我未了解程序，未必一定要自己生嘅，又或者生完再領養一個。」她表示仍未找到生B對象：「唔急嘅，或者搵咗領養對象先。」Stephy有助養小朋友，自覺有做母親的感覺：「大家有寫信，不過我冇特別講我係藝人，想平凡啲去做呢件事。」<br>採訪、攝影：盧妹</p></body></html>