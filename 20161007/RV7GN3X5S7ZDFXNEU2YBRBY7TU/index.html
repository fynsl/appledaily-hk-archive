<html><header><meta charset="utf-8"><title>契女撻着陳展鵬豹哥嘲胡定欣：姣婆遇上脂粉客</title></header><body><h1>契女撻着陳展鵬<br>豹哥嘲胡定欣：姣婆遇上脂粉客</h1><p>早前陳展鵬跟胡定欣合演的劇集《城寨英雄》不單收視報捷，有指兩人在戲中咀出真感情，暗地裏撻着發展戀情。近日二人又再合作拍攝新劇《同盟》，朝夕相對難捨難離。日前有雜誌拍到他們在外景場地收工後，由男友陳展鵬充當司機，載女朋友胡定欣返家。他將車駛到西貢一處僻遠的停車場，然後以買糖水為由，支開胡定欣的助手，讓二人可以在車廂獨處調情，到助手回來兩人仍含情脈脈在車內吃糖水，之後男方才載胡定欣返回將軍澳天晉寓所。</p><p>豹嫂：係開心事</p><p>身為胡定欣「哎吔老竇」的單立文（豹哥），前晚跟太太胡蓓蔚在尖沙嘴出席電影《走過披頭歲月》的首映禮。豹哥跟太太一起接受訪問時，被問到有否留意胡定欣近日跟陳展鵬在車中調情的報道，豹哥以開玩笑的口吻說：「冇留意，我係佢老竇，冇聽過佢講，佢唔係𠵱家忙緊拍戲咩？呢啲嘢都順理成章，你知我哋拍戲嘅rundown幾咁賤格，收00:30，開06，點拍拖？」身旁的豹嫂亦幫口撐好姊妹說：「如果佢哋一齊，都係開心事，兩個都單身，靚仔靚女，郎才女貌，拍嘢日日見面。」<br>其後，豹哥接力繼續講笑，取笑胡定欣為「姣婆」，他說：「『姣婆遇上脂粉客』，花好月圓，總之唔係壞事，你知喺TVB入面產生真正情侶，暗交到明交，入房唔知乜交，跟住香口膠，喺入面揀嘅人，嚟嚟去去都係嗰啲，塘水滾塘魚，求其搵一個囉！呢啲係我講，知道定欣好忙，佢未拍戲前都會send吓message，呢排就冇聯絡。」<br>採訪：曹家誠<br>攝影：陳俊強</p></body></html>