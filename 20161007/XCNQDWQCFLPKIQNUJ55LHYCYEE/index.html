<html><header><meta charset="utf-8"><title>中環在線：李小加被爆格「感溫暖」 - 李華華</title></header><body><h1>中環在線：李小加被爆格「感溫暖」 - 李華華</h1><p>「Golf股」本間高爾夫（6858）噚日掛牌，呢間公司只集資13.4億元，唔算大隻，竟然吸引到港交所（388）行政總裁李小加畀面到場支持。聞說小加主動話要去捧場，因佢同公司管理層係朋友，唔通小加用開本間嘅高爾夫球桿，用到成為VIP，同公司管理層做埋老友？<br>講開又講，李小加近日慘慘豬呀，佢住緊嘅大潭道龜背灣2號獨立屋周二被爆竊。佢噚日講番呢件事，話今次事件令佢第一次同香港警察面對面接觸，得到對方協助「心裏很溫暖」咁話。原來今次係傭人發現竊匪，小加指「他看到了人，幸好沒有人受傷」，錢財只係身外物，心情難免受影響。</p></body></html>