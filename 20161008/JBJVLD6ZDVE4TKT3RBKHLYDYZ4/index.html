<html><header><meta charset="utf-8"><title>她的進化歷程細數Cammi 1.0到10.0</title></header><body><h1>她的進化歷程<br>細數Cammi 1.0到10.0</h1><p>隨住時代嘅進步，好多嘢都會有更新嘅版本，好似IOS都出到10、windows又出10，所以一向都喺潮流尖端嘅Cammi謝芷蕙，都追上時代，將佢自己進化到10.0版本喇，就係修正咗佢會長短腳嘅問題，不過大家可能唔記得Cammi以往嘅版本，喺度同大家重溫下。<br>【1.0版】清純嘟嘴<br>自稱嘅小學時期，嘴嘟嘟嘅Cammi都仲係一臉純真稚氣。<br>【2.0版】素顏學生<br>11年11月，爆出同陳冠希（ Edison）之間嘅關係，返學嘅時候，被傳媒影到佢素顏。<br>【3.0版】女版Nel Nel<br>11年12月，被網民發現佢同Nel Nel(張學潤)個樣好似，Cammi都開始化濃妝，更加似Nel Nel。<br>【4.0版】面瘦鼻尖<br>12年6月，成個樣唔同晒，瘦面、鼻尖，唔講係Cammi的話，大家真係未必認得佢。<br>【5.0版】硬膠V煞<br>13年7月，過咗一年，眼變後越嚟越大，塊面都越嚟越尖，個樣都硬咗好多<br>【6.0版】仍在進化<br>14年2月，割埋雙眼皮，塊面仲進化咗做刀削臉。<br>【7.0版】無PS真身<br>14年3月Cammi之前接受《蘋果》訪問時現真身，喺冇PS加工下，可見其大眼、間尺鼻同倒三角下顎已完全進化。<br>【8.0版】韓妹「公仔面」<br>15年Cammi去咗韓國玩，雙眼特別渾圓，配間尺鼻同刀削臉，再加埋韓式空氣瀏海，完全係一個「公仔面」。<br>【9.0版】鴛鴦腳<br>Cammi塊面已經好難再進化，所以轉咗攻下半身，主力玩腳，但係起初攻力不足，所以出現咗鴛鴦腳嘅情況。</p></body></html>