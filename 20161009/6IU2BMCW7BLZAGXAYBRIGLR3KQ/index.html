<html><header><meta charset="utf-8"><title>細細個已經做馬主JW有米男友最愛玩車</title></header><body><h1>細細個已經做馬主<br>JW有米男友最愛玩車</h1><p>豪畀一千蚊貼士</p><p>前日有讀者爆料，指外形肥嘟嘟的Tarzan為人花弗，未與JW拍拖前經常媾𡃁模，包括媽模Mia及「藍莓」劉俐，亦傳與唐貝詩有短暫戀情。據知情人士透露，Tarzan曾經常流連中環的Volar、Play等夜場，與友人爭畀錢埋單，有傳他試過一晚請全場人飲幾round Dom Perignon名貴香檳，一個周末玩兩日，分分鐘豪使20幾萬。據曾經去過party之一的𡃁模爆料：「佢同成班富二代好鍾意請人飲酒，又將啲名車車匙擺喺枱面，可能想人知佢揸靚車，去廁所唔想排隊，會畀一千蚊貼士工作人員。」Tarzan亦不時在Instagram分享他的海陸空奢華生活，坐私人飛機、開遊船P、晒名車等，絕對稱得上是一位富貴kidult。</p></body></html>