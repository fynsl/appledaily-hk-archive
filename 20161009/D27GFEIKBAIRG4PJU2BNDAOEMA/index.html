<html><header><meta charset="utf-8"><title>李卓人　方約恆　延續廿年男人浪漫拍住上搞智庫</title></header><body><h1>李卓人　方約恆　延續廿年男人浪漫<br>拍住上搞智庫</h1><p>【本報訊】立法會新界西選舉結果出爐後，敗選的李卓人哭成淚人，「本來我冇嘢㗎，一見到佢我就喊……」引淚人是方約恆，當日同樣哭紅了眼。1996年開始協助李卓人，前後夾攻20年；回歸前通過集體談判權，最低工資立法成功闖關，方約恆一直是李卓人背後的男人，直至李敗選始走到台前，攙扶老闆離場。廿年情緣不會就此煙消雲散，兩人稍後在智庫再續情緣。男人的浪漫，豈止豆腐火腩飯？雖然方約恆說，「佢唔係一個好老闆！」<br>記者：許偉賢</p><p>邀約於咖啡室訪問之時，方約恆不知李卓人會中途出現，「咦，點解你會喺度嘅？」問號配上的卻是依舊的冷靜。「佢成日都喊㗎喎……」50歲的方約恆續以淡然腔調，回應老闆因他「流馬尿」，「我就好少喊，但嗰時，真係㩒都㩒唔住」。<br>方約恆畢業於香港大學社會學系，兼是研究生，好端端的公務員鐵飯碗不要，連搵真銀的商界也沒興趣，於1996年在蔡耀昌介紹下，選擇到劉千石、李卓人、梁耀忠及曾健成的聯合議員辦事處落腳，「呢個係我一生中最錯判嘅決定，哈哈」，碰巧李卓人同年要趕在立法局提出集體談判權法例，雖是新丁但仍獲派赴英，與協助英國撰寫此例的劍橋教授研究如何將法例在港適用。</p><p>爭集體談判權　最低工資
</p><p>方約恆憶述此行磋商，教授打了兩通長途電話給李卓人之後便拍板定稿，草案最終竟然獲通過，方笑稱：「都有啲成功感嘅，咁都過到。」縱使最後被廢法，但也成了香港歷史。<br>其後的最低工資立法，一爭長達10年；開波之初，方約恆曾想轉工，「覺得自己年紀唔細，再唔轉，留喺度變庇護工場咩……而且1997年後私人法案近乎冇得做，冇約束力嘅議案齋吹水，覺得冇乜突破可以做到」。出走，卻純粹是念頭，加上最低工資開了頭，「都想搞埋先」。結果方約恆議員助理身份維持長達20年，直至上月選舉主任宣佈李卓人落選，「當時真係冇諗自己份工點，點都唔死得嘅！」<br>「選完之後，最先諗嘅梗係佢。」李卓人說來不無歉意，議員助理待遇一直偏低，去年有傳媒報道李卓人最高薪助理薪金近3.5萬元，相信不少港大生會抹一額汗，但方約恆對錢不以為然，稱「同佢心照」；在旁的李卓人哈哈笑，「男人之間乜都唔使講」。<br>李卓人也將方約恆當成「人肉數據機」與「歷史資料庫」，「唔記得就問佢」。冷不防方約恆說李卓人不是好老闆，「佢唔會逼啲人做嘢，好hea又得，好有興趣做都得」，更自爆試過忘記撰寫港台節目《給香港的信》文稿，「甩咗底都冇鬧喎」。畢竟風雨同路20載，李卓人敗選後不久，即探問方約恆意向，最終決定在職工盟成立智庫，兩人繼續拍住上，「希望可以將佢咁多年嚟做嘅嘢傳承落去」。<br>「吓，乜原來落實咗嗱？」方約恆聽罷半帶質疑問道後，下一句是「最快明年初先返到工噃」，原來要專注行山。「咁我代你返住先啦」，說完又是李卓人的哈哈哈。20年的默契，就是如此。</p></body></html>