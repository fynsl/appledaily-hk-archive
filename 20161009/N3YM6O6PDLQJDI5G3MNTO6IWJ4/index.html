<html><header><meta charset="utf-8"><title>「係你哋帶我返嚟呢度」阿詩淚浸紅館　密友鄧九雲陪喊</title></header><body><h1>「係你哋帶我返嚟呢度」<br>阿詩淚浸紅館　密友鄧九雲陪喊</h1><p>何韻詩幾經辛苦籌備的四場「Dear Friend何韻詩2016演唱會」前晚在紅館舉行，阿詩稍為熱身唱了幾首歌後即說：「衷心感激，係你哋帶我返嚟呢度。」她講完即走近密友鄧九雲坐的台邊大唱《滿地可》。</p><p>向梅姐致敬</p><p>阿詩在騷上向梅艷芳致敬，她獻唱《如無意外》後說：「頭先唱嘅歌，有兩首歌係我作，係記錄兩個唔同時候我對一個人嘅情感，雖然呢個人已經唔再喺度。」當阿詩唱出《是有種人》時，她感觸地說：「是有種人，令呢度有風景，是有種人帶我返嚟呢個舞台。」阿詩更哭起來，全場拍手鼓勵，她連聲致謝觀眾：「呢個舞台不屬於我一個人，屬於你哋每一位，全靠你哋每位，集體獨家贊助。」台下鄧九雲都哭到面紅，不停拭淚。阿詩表示每人心中都有多間房，當中不但有快樂、圓滿和失去，她續說：「黑麻麻舞台藏住好多希望同想像，我衷心希望憑我哋將黑暗打磨成光亮，將希望繼續推進。」阿詩臨完騷向觀眾謝幕，安歌後阿詩再出場，唱多次《水花四濺》和《天使藍》，於11時27分完騷。</p><p>「有少少錢賺」</p><p>阿詩完騷後接受訪問，講到演出時雖沒有多個造型，但一樣落重本：「我要鄭重澄清一啲都冇節省，仲超出預算約二、三百萬。啲錢有集體獨家贊助，點都有少少錢賺，因為有好多義工幫忙。」有指當中情景如重溫雨傘運動，她說：「藝術就係咁，每個人都可以get到唔同嘅嘢。我唔想觀眾入嚟只見到歌舞昇平，而係接收到啲希望及訊息。」<br>阿詩感人演出，連密友鄧九雲都流淚，阿詩說：「𠵱家上到台，知道全部人都同自己同一個信念，我覺得一啲都唔辛苦。」當中阿詩帶領群眾打大隻佬一幕，大隻佬是否代表惡法？她解畫說：「照你哋方法去諗、去寫、去睇，我覺得佢係代表一種希望，係一種團結大家嘅力量。」對於有內地粉絲力撐，她說：「據講我啲歌喺內地已經全盤下架，不過冇所謂，世界資訊好發達。」<br>採訪：盧妹<br>攝影：陳順禎</p></body></html>