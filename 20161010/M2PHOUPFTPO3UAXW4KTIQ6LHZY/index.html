<html><header><meta charset="utf-8"><title>阿倫做主打　樂隊落區JamViuTV孖環球　坐大音樂市場</title></header><body><h1>阿倫做主打　樂隊落區Jam<br>ViuTV孖環球　坐大音樂市場</h1><p>【ViuTV發圍】<br>開台半年的ViuTV，雖然首季蝕了6,800萬，亦暫未見對無綫收視造成衝擊，但卻勝在不斷作新嘗試，及未因蝕錢而閂水喉。據悉，ViuTV來年除製作新一輯《跟住矛盾去旅行》及《G-1格鬥會》等節目外，更將全力製作音樂節目，包括請來譚詠麟（阿倫）主持《譚校長談欣賞》，暫定十集，每次請來不同有份量嘉賓跟阿倫吹水甚至jam歌，已落實嘉賓包括張學友、劉德華、五月天及孫楠等。<br></p><p>明舉行發佈會</p><p>另外，ViuTV又將邀請歌手落區舉行音樂會，每次請來不同歌手聯同Dear Jane、C AllStar、RubberBand等四隊樂隊落區開騷，許志安便是其中之一。明日ViuTV將於灣仔演藝學院舉行「2017年節目發佈會」宣佈來年新節目，屆時阿倫、安仔、劉美君、Dear Jane、C AllStar、RubberBand、衛蘭及李幸倪（Gin Lee）等都會撐場，特別是環球唱片公司方面陣容最強大。事實上，月前無綫要環球唱片公司簽訂一世任用網上播放權，環球認為有欠公平，因而與無綫反面，亦因此加強了環球與ViuTV之間合作。<br></p><p>對於邀得阿倫和安仔等做音樂節目，ViuTV公關部王小姐昨回應說：「有關未來新節目內容會喺星期二發佈會公佈。」RubberBand成員泥鯭則表示暫時未收到消息，他說：「冇落實拍嘢住，落區玩音樂梗係有興趣啦，係就快啲呀，但12月前RB都會比較忙，因為要籌備音樂會，就到時間係可以嘅。」<br>採訪：魯吉、皓騫</p></body></html>