<html><header><meta charset="utf-8"><title>囝囝嘟咀獻吻勁Sweet　李嘉欣公開爺孫樂家庭照</title></header><body><h1>囝囝嘟咀獻吻勁Sweet　李嘉欣公開爺孫樂家庭照</h1><p>嫁入豪門嘅李嘉欣不時喺Instagram同微博等社交網站公開生活照，佢同老公許晉亨通常有正面相睇，至於囝囝許建彤（Jayden Max）就神秘啲，影背面多。<br><br>今日李嘉欣就突然貼咗張小JM同爺爺許世勳嘅錫錫相，睇相相信係喺車入面影嘅，小JM嘟到個嘴仔好長，哄埋爺爺度，嘉欣寫住「97 years old + 5 years old = tons of ♥」，真係唔使說明都知道件事有幾sweet 。</p></body></html>