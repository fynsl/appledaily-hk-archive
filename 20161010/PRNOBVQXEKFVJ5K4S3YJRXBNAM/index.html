<html><header><meta charset="utf-8"><title>張名雅馬場啜爆　嘉欣亨亨拉馬場常客 </title></header><body><h1>張名雅馬場啜爆　嘉欣亨亨拉馬場常客 </h1><p>W(王灝兒)周六同新歡Tarzan Ip(葉韋彤)，拍拖去馬場睇男友嘅愛駒「一支梅」出賽，雖然「一支梅」最後未能勝出，JW未有機會同Tarzan一齊拉頭馬。不過唔緊要，來日方長，相信JW一定有機會好似好多女藝人咁，同愛侶一齊入馬場，睇愛駒出賽，然後拉頭馬。<br><br>李嘉欣<br>本身係馬主嘅許晉亨，曾先後擁有多匹愛駒，但好多都已經退役，好似「一寶」、「快意」咁，所以佢都係馬場常客，周不時會同老婆李嘉欣入馬場睇愛駒出賽。<br> <br>張名雅<br>今年4月張名雅就俾《蘋果》讀者爆料，同律師男友蔡錦豪喺跑馬地馬場啜爆睇賽事，佢哋上月仲結埋婚！<br><br>黃婉曼<br>黃婉曼嘅老公係會計師兼馬主馮柏基，入馬場是常識吧！<br> <br>楊千嬅<br>千嬅去年大年初三就同老公丁子高抱住囝囝丁進諾（Torres），入沙田馬場，當日千嬅奶奶黃淑貞名下的馬匹「野孩子」，就係頭場勝出，一家人去拉頭馬，好開心。</p></body></html>