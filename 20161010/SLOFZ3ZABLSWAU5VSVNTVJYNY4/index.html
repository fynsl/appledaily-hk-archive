<html><header><meta charset="utf-8"><title>黎明金句讚美安全車4分鐘揸走BMW</title></header><body><h1>黎明金句讚美安全車<br>4分鐘揸走BMW</h1><p>黎明昨日重返中環海濱，以嘉賓身份出席電動方程式賽車（Formula E）活動，戴皮cap帽、黑超襯恤衫的黎明，在台上拋金句：「一陣我會盡量好安全咁揸車，因為跑道要留返畀嚟緊參賽者使用，加埋呢架係safety car，我會更多safe。」司儀叫他講解3個E代表甚麼，黎明指E等於Energy、Environment和Entertainment：「好環境會帶出有能量娛樂，代表呢個地方係香港。」</p><p>表現很有興趣</p><p>之後黎明坐上BMW I8的safety car，左摸右摸表現得很有興趣，而同行的F1賽車手Bruno幫黎明扣好安全帶，之後兩人讓傳媒拍照後，黎明即關門開車，前後現身不足4分鐘快閃。<br>另同場還有劉嘉玲、溫碧霞夫婦、王祖藍和老婆李亞男、何猷啟、何超盈、余文樂、張敬軒等，霍啟剛和老婆郭晶晶更拖手恩愛到場。<br>記者問樂仔有否興趣參與盛事？他耍手說：「唔想，覺得有啲危險，平時揸車喺街上有凹凸位，自己都試過差啲出事，又試過架車差啲跣親，覺得唔係賽車場，就唔係咁好，對我嚟講個人就有啲驚。」</p><p>樂仔避談買車</p><p>有傳樂仔早前豪擲650萬購入香港僅10部的「McLaren 675LT」限量超跑，他避答：「唔講呢啲。」更扯開話題跟軒仔談新碟，又說將開拍新戲《春嬌救志明》，但發生少少事故：「劇本未到手，因為本來計劃去外地三個地方拍攝，不過中間遇上一啲問題。」<br>採訪：卓寶花<br>攝影：仇志德</p></body></html>