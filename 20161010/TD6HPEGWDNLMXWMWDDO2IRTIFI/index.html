<html><header><meta charset="utf-8"><title>【紙紮舖轉型求存】祭品超市化　洋人掃「美金」留念</title></header><body><h1>【紙紮舖轉型求存】<br>祭品超市化　洋人掃「美金」留念</h1><p>重陽節處理殯葬～重陽赴會登高燒衣心安～重陽除了是登高望遠的日子，也是一眾孝子賢孫拜祭祖先的節日。華人傳統深信紙祭品，經洪爐燒成灰燼後，能從陽間帶到陰間供先人享用，亦因此紙紮業曾興旺一時。然而，香港舖租貴得離奇，經營紙紮舖的利潤又不高，老子號店舖相繼關門，紙紮業能否走出困局？　<br>記者：馮國康　攝影：馮峰、吉吉</p><p>「全盛時期有成廿幾間（紙紮舖）！」面前伯伯聲如洪鐘，一雙赤腳游走檔舖，在元寶蠟燭金紙佛香前左穿右插。他叫杜千送，在上環紙紮街（皇后大道西）經營紙紮舖三十八年，是第二代傳人，見證着紙紮業和這區的變遷。「以前啲地方冇咁矜貴，依家差唔多幾百倍升上去，好多舊樓都拆晒。」</p><p>杜先生邊跟記者談話，邊走到櫃枱端出紙祭品向客人推銷，款式中西合璧花多眼亂。「盡量搵多啲商機，希望做到類似超市咁，你要乜有乜，衣食住行都有，盡量滿足客人要求。」除了售賣紙紮品，他還會幫客人查通勝，看看哪些日子適宜搬屋、嫁娶。其中一項較鮮為人知的「服務」，叫查日腳。杜先生說：「呢啲都係我哋嘅範圍嚟，有陣時啲細路哥唔舒服，好多老人家教落，可能有時時運低，撞到啲污糟嘢，咁就拜一拜。唔係話要導人迷信，但拜祭吓亦無妨。」</p><p>然而，自從港鐵西營盤站開通，這區的舖租飆升，不少老子號店舖關門，有些被大財團收購店舖，用來興建高樓大廈。杜先生比較幸運，店舖是自己的，不用捱貴租，但假若他將舖頭租出，收入分分鐘比開舖更多，他說：「其實都有掙扎。但有時你做落去，啲客仔都有感情嘅，如果你突然間話唔做，好似對社會冇咗責任感。」亦因為這份信念，杜先生希望下一代能堅守，將家傳祖業傳承下去。</p></body></html>