<html><header><meta charset="utf-8"><title>【馮仁昭四圍超】Sammi病癒賀老友牛一</title></header><body><h1>【馮仁昭四圍超】<br>Sammi病癒賀老友牛一</h1><p>鄭秀文（Sammi）前晚孖老公許志安出席好友歐陽德勛嘅生日飯局，同場仲有蘇永康夫婦、張衞徤、雷頌德夫婦同吳國敬等。Sammi影大合照時就拉低口罩笑到四萬咁口，睇佢嘅笑容應該好得七七八八。<br>日前Sammi仲喺微博貼相話去做按摩同刮痧，條頸同背脊刮到又紅又瘀，希望真係可以幫佢去清身體嘅濕毒。<br>撰文：馮仁昭</p></body></html>