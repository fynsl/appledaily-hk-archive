<html><header><meta charset="utf-8"><title>何君堯：絕對唔係中聯辦栽培我</title></header><body><h1>何君堯：絕對唔係中聯辦栽培我<br></h1><p>【新丁巡禮】 <br>【本報訊】 經常語出驚人的何君堯，被認定是新一屆議會狙擊泛民重炮手，但他自稱是「道理捍衞者」，不應降Grade形容他是炮手。「西環契仔」之名抹不掉，他承認中聯辦支持參選，但非「畀票」，聲言：「絕對唔係中聯辦栽培我何君堯！」</p><p>「炮手形容我　係低幾個Grade」
</p><p>2008年法律界功能組別敗選、2012年新西直選落敗，打着反佔中旗幟，今屆終於新西以尾席當選，54歲的何君堯稱參選是因「使命感」，尤其亂世需要勇者：「當昇平時，多多人都想做（議員），我覺得你唔一定發揮得到；但𠵱家係需要多啲人去參與、需要『撥亂反正』」。<br>惹火言論數之不盡，例如回應初一騷亂警員開槍，認同指「非槍殺市民是槍殺暴徒」：最近曾嘲諷同樣於新西當選、涉被恐嚇的朱凱廸自製新聞。何君堯強調不怕網民抨擊，自稱夠膽講嘢；問及會否在議會任炮手，成為反擊泛民主將？「炮手似乎係分咗敵我，但我無，我會企喺事實嗰邊，我係一個道理捍衞者，炮手係有攻擊性、授命於某一個人，我係代表一個道理，用炮手形容我，係低咗幾個Grade。」<br>不避談中聯辦，何君堯直認中聯辦「精神上梗係支持（參選）啦」，「但𠵱家話係佢畀幾多票你，絕對冇咁嘅事，佢邊度有票箒？我要爭取嘅票，就在街上」。<br>何君堯指競選期間全天候拉票，凡事有自己看法，88年加入法律界後一直努力，「唔係中聯辦栽培我何君堯，搞清楚，亦唔係中聯辦幫我何君堯，係我何君堯行出嚟幫香港」。<br>多番提及「何君堯」的何君堯稱，「同西環無契嘅關係」：「如果話中聯辦幫何君堯嚟幫香港，可能你就睇得我好似大咗；又或者係咪淨係何君堯可以做到？又好似誇張咗！如果中聯辦專登嚟幫呢個何君堯、而何君堯根本無咁嘅能力，咁幫也幫不了」。<br>他承認獲不少建制組織支持，但自信支持來自個人，「何君堯本身建立咗一個風格」，「係咪（幫）一個無情白事何君堯，名不經傳？如果係咁就抹煞我之前30年嘅工作……（如果說）中聯辦支持何君堯、何君堯係西環契仔，所以先至成功，我覺得呢樣嘢對我唔公平，亦對投票畀我嘅選民，侮辱咗佢哋嘅智慧」。<br>■記者許偉賢</p></body></html>