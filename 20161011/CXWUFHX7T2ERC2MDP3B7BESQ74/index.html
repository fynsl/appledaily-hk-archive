<html><header><meta charset="utf-8"><title>展鵬定欣同場互讚「個個打嚟恭喜我」</title></header><body><h1>展鵬定欣同場互讚<br>「個個打嚟恭喜我」</h1><p>在7月宣佈跟陳明道（Terry）分手的胡定欣，最近盛傳跟陳展鵬暗交一個月，被影到在車內食糖水，還被定欣的「哎吔老竇」單立文取笑姣婆遇着脂粉客，昨日這對緋聞男女雙雙現身，前後腳到尖沙嘴出席周家蔚、曹永廉投資的護膚品牌活動，影大合照時天各一方十分避忌。</p><p>繼續柴可夫</p><p>當胡定欣受訪時，剛巧陳展鵬路過，記者叫他一齊合照，胡定欣卻閃走，之後再回來。問是否傳緋聞後首次同場？她說：「唔係，一齊開緊工拍劇，大家冇避忌。」對於袁偉豪笑言不敢駕車接載她，要留機會給陳展鵬，她笑說：「我都唔敢亂叫人車我，佢都有女朋友。」問到展鵬有否繼續做柴可夫？她坦言：「都有㗎，有時拍外景又夜，佢都想我安心離開工作地方箒，佢的確好gentleman，如果佢放低我喺荒山野嶺都唔車我，我就唔拍啦。」問到有冇發展機會？她說：「喺戲裏面囉。」</p><p>唐詩詠詐型</p><p>陳展鵬被問到兩人感情有否升溫？他同一口脗：「都係同事。」有否發展機會？他說：「好難答，定欣係好好女仔，可能係我自己問題啫，咁多年我都有好多緋聞，但都係假，可能係我多年怪癖，因為太集中精神工作。𠵱家個個打嚟恭喜我，以為我哋拍拖。」<br>同場的唐詩詠對於馬國明表示不介意跟她和洪永城三人行搵錢，她說：「吓，唔制，咁佢咪好着數。」問是否只肯和男友情侶檔？她笑說：「我要佢分番啲佣畀我先。」至於日前洪永城和傅嘉莉拍親熱戲，她說：「我覺得尺度OK，但男友鍾意畀驚喜我，大家明白工作，但有時講聲好啲囉。」<br>另外，佘詩曼拍內地真人騷做廚神，她說：「好多朋友約食飯要我親手煮，佢哋唔相信我嘅手勢，自己好唔忿氣，已經煮咗四、五餐，我要令佢哋心服口服。」<br>採訪：卓寶花<br>攝影：沈健程</p></body></html>