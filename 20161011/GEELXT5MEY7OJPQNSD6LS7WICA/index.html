<html><header><meta charset="utf-8"><title>訓練有素　見疑人即撲噬</title></header><body><h1>訓練有素　見疑人即撲噬</h1><p>【本報訊】月租萬元的狼狗身價不低，自然訓練有素，13個月大的「工作狼」羅克，雖剛成年，但已百般武藝，一般如坐、隨行等服從動作駕輕就熟，身為準警衞犬的牠，亦受訓學習吠叫及撲咬等防衞護主動作，確保一旦遇上賊人時「做到嘢」。<br></p><p>曾誤當屋主路人甲
</p><p>平時表現溫馴服從的羅克，見到穿上厚墊保護衣的「可疑人士」即狂吠，一秒間變成惡犬，待訓練員一鬆手，撲咬「獵物」，直至訓練員發出放口的指令，才鬆開口，企在一旁觀戰的記者，儘管有足夠心理準備，亦嚇了一跳。<br>鄧曄熙（圖）解釋，「我哋有時會夜晚訓練，穿上隱形衣，即厚墊保護衣唔係着喺面，而係着喺底，外面披件風衣，模擬現實情況」。富豪請警衞犬看門囗目標明確，不過鄧笑言屋主大多日理萬機，受僱的工作犬根本無見過僱主，好多時會誤以為老闆係路人甲，而無大無細，「狗唔同人，唔會知道邊個先係出錢請佢嗰個，試過屋主走出花園，隻狗狂吠，屋主唔熟狗性唔鍾意，但其實對狗嚟講，呢啲係自然反應」。<br>工作犬要執勤，生活有紀律，離開狗舍入住豪宅，會視照顧的工人或保安是主人，一般會跟隨工人6點半起床，由工人帶出去大小二便然後休息餵食，鄧稱「我哋會有10堂課教工人幫隻狗沖涼、剪指甲同清理耳仔等，早午晚3次散步」。夜晚是工作狼當更的黃金時間，通常由保安拖着行咇，「狗冇公眾假期放，但亦要定時休息，巡邏一個鐘休息半個鐘至一個鐘，梅花間竹，包月大宅過夜的工作狼，我哋一星期會有訓練員去睇一次，睇吓照顧成點同隻狗嘅狀態，畢竟租狗，有乜病痛我哋要負責」。<br>■記者呂麗嬋</p></body></html>