<html><header><meta charset="utf-8"><title>七級偽術：社媒好玩唔好做 - 彭瑪莉</title></header><body><h1>七級偽術：社媒好玩唔好做 - 彭瑪莉</h1><p>看了一篇有趣文章，作者為社媒和數碼推廣大員，彼說當今之世，尤其millennial朋友仔，秒秒手機不離手、所思所行同Instagram和facebook分享多過同朋友傾，不少更以為因為投入數碼生活，便視社媒推廣為事業發展的目標。大家也許身邊都有不少有這種想法的年輕人，但真的日日活在社交媒體的虛擬世界，就可保證你仕途暢通嗎？<br>呢位師兄就梗係話唔好咁天真，因為自己keep住connect社媒，同確保客戶產品專業有效、無誤地engage住顧客是兩碼子事。<br>首先，千祈唔好以為做digital marketing就等如只搞創作，也許後生仔個個自覺創作能力高似林日曦，只要機會來臨冇理由唔爆紅，不過如果還在靜候機會那些，不妨先扎實地學一點基本巿場分析學，真正的社媒高手，一定兼備數據分析和創意，analytics、metrics唔識番多少，好難做得出好campaign。<br>其實一般人上facebook掃幾掃，不外乎係想睇下中學同學reunion大合照、細佬個女又有乜搞笑video、網上又有些甚麼火熱話題在洗版之類，冇乜目的，更無壓力。<br>若你一旦入了行，社媒對你來說，意義完全不一樣，一邊掃，你會一邊諗：死喇，點解人哋條post、engagement rate會高過我噚天嗰條咁多嘅，是輸內容定輸timing呢？唔得，返去要同條team分析吓，話唔定係輸張圖，下次要點先幫到個客呢……<br>看，一掃一驚心，問你仲要唔要入行！<br><br>彭瑪莉<br>mailto:marypang2015@gmail.com</p></body></html>