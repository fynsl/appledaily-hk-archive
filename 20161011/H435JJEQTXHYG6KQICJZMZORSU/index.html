<html><header><meta charset="utf-8"><title>大談5年「上樓方程式」　當選晒千萬身家　女傑青遭圍插</title></header><body><h1>大談5年「上樓方程式」　<br>當選晒千萬身家　女傑青遭圍插</h1><p>【本報訊】今屆十大傑青選舉結果成為全城熱話，唯一一位女傑青、新鴻基尊尚資本管理高級董事黃仰芳，因在分享獲選感言時大談金錢觀及其「五年上樓方程式」，惹來網民圍攻指她甘為「樓奴」而否定一切，質疑是否有社會貢獻以配傑青之譽。主辦單位昨發聲明指，傑青由社會賢達以嚴謹機制及面試遴選，深信各人實至名歸。有學者指黃面對公眾的態度及價值觀「太晒命」、欠缺同理心，認為評審團需要重新檢視甄選準則。<br>記者：于健民<br><br>年約40歲的黃仰芳，前日在當選傑青後向傳媒大談價值觀，指自己為一圓置業夢，中學起便勤力當兼職；99年大學畢業後加入金融界拼命賺錢，04年便儲到百多萬買樓，2年「供斷」單位，從此一帆風順，至今有齊車、樓、舖，資產過千萬。</p><p>「10年睇唔夠5齣戲」</p><p>她述及成功之道時，先指自己要買樓的目標比任何人或事都要大、其次希望工作「係可以用最短時間，同一個做咗10年、20年嘅人平排」，故犧牲私人時間，甚至試過10年內「睇唔夠5齣戲同5個演唱會」，並寄語年輕人追夢要有放棄興趣、犧牲玩樂的心理準備，否則會虛耗人生。<br>但其言論不受網民認同，有人認為她過度崇尚金錢、視人際關係為「上位」捷徑，有網民更指「呢個係我睇過最不知所謂嘅傑青故事」。記者昨多次以電話及短訊聯絡黃，對方拒絕回應；惟她昨晚在fb發帖，再次感謝主辦單位及支持她的人。黃仰芳昨接受《明報》查詢時指，賺錢是回應當時家人生活需要，但她的夢想其實是創立青年發展平台，沒料到外界會聚焦其買樓經歷，希望網民可重新認識她。<br>傑青選舉主辦單位則發聲明指，所有候選人都經過由6位社會賢達組成的評審團遴選，並由德勤會計師事務所審核，但拒絕公開評審準則。</p><p>學者：太突出自己</p><p>黃仰芳有多年社會服務經驗，曾任少年警訊中央諮詢委員會委員，長大後也創立了香港東盟經濟合作基金會、中區扶輪社等，全力支持社區服務。而其政治立場不明確，翻查資料她在傘運期間，曾到佔領區與中區扶輪社成員擺「甫士」，拍攝黑白照，自稱為「Centralians（中環人）」；而2月旺角騷亂後，她也發文表示痛心、憤怒，「暴力行為不應發生在香港這福地，沒有可接受的藉口」。<br>理工大學社會政策研究中心主任鍾劍華認為，即使黃仰芳工作方面有過人之處，但面對傳媒及公眾時，態度顯得「太晒命」、「太突出自己」，過度以結果論衡量自身，「好似畀自己成就沖昏咗頭腦」。他指傑青的原意是希望獲選者以自身經歷鼓舞他人，而非炫耀自己，相信市民從媒體上看到她的表現後，感到她沒有同理心而圍起攻之，「當然，一定有部份網民有一種酸葡萄心態睇呢件事」，認為傑青評審團應檢視評選的準則，免再成為社會熱話。</p><p>識睇睇留言</p><p>Joey Kong：25歲議員，冇房扑嘢是廢青。29歲經紀，有樓供斷做傑青！<br>Yan Tang：佢呢啲叫生存，唔係生活，我窮但我窮得開心。<br>Bill Sie：黃小姐成功係有佢嘅理由，至於是否為大眾接受係另一回事，不過好多人接受唔到佢咁囂，所以才變成話題。<br>Kin Ho Ng：由頭到尾係黃小姐價值觀有問題，可能佢努力做到一個成功人士，但做傑青非常離譜，咁陳振聰一早囉咗啦。<br>資料來源：《蘋果》資料室</p></body></html>