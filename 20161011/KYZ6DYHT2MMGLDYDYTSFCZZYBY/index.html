<html><header><meta charset="utf-8"><title>【馮仁昭四圍超】發哥黑衫Loop</title></header><body><h1>【馮仁昭四圍超】<br>發哥黑衫Loop</h1><p>發哥周潤發最鍾意行山係人都知，不過唔行山嘅朋友想知發哥嘅去向都唔難。好似前日咁，發哥先去圓墩郊遊徑，然後再去西環源興隆麵檔醫肚，見到發哥當然嘅例牌動作係打卡同集郵。網民仲爆料話發哥唔係第一次去呢間麵檔食嘢，因為麵檔五十年代已經開業，麵食遵從六十年前風味。<br>不過，大家除咗見到發哥集郵，又有冇留意發哥一年起碼有300日，被「捕獲」時都係着黑色長袖透氣運動衫、戴黑色cap帽？即係無論佢喺郊野公園定屋企樓下，佢個裝束都係冇變過，就好似老夫子，或者無綫劇《絕代商驕》嘅黃子華（麥提爽）一樣，都鍾意日日着一式一樣嘅衫。</p><p>吸熱散熱快</p><p>發哥嘅友人就話佢自從行山、跑山後，發現呢身黑色Dri Fit運動裝非常舒服，吸熱同散熱都快，一年四季都着得，加上發哥鍾意黑色，所以叫發嫂一次過幫佢買咗10幾件一式一樣嘅衫，等佢可以日日着，所以基本上係分唔到邊日打邊日發哥去過邊度。<br>撰文：馮仁昭</p></body></html>