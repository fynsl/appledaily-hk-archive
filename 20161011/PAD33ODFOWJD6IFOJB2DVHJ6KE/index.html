<html><header><meta charset="utf-8"><title>馮盈盈十優狀元男友任內科駐院醫生</title></header><body><h1>馮盈盈十優狀元男友<br>任內科駐院醫生</h1><p>馮盈盈（Crystal）係新鮮出爐港姐冠軍，仲喺facebook出粗口post鬧不公義嘅事，又試過拍片時爆粗，有「粗口港姐」嘅稱號。不過「粗口港姐」都有個醫生男友，可能係鍾意佢夠真性情。<br> <br>呢位醫生男友叫Martin，中學讀喇沙書院，係05年嘅十優狀元，之後喺港大讀醫，o依家喺公立醫院任職內科駐院醫生。Martin同Crystal喺ig都有啲放閃相㗎，佢哋喺夕陽做背景之下嘴對嘴，又有錫額頭嘅相，真係好sweet！<br> <br>不過亦有爆料指，Crystal喺港大讀書時，有一個姓呂舊愛，有指嗰位舊愛外形比較毒，中學時候不修邊幅，上到大學先拍拖，Crystal亦都刪晒同呂姓舊愛嘅合照。仲有話Crystal同呂姓舊愛拍拖時，嗰樣同o依家有啲唔同，不過有冇整過就唔知喇。</p></body></html>