<html><header><meta charset="utf-8"><title>藝人愛寶島拍拖楊怡謙謙行夜市香香游夜水</title></header><body><h1>藝人愛寶島拍拖<br>楊怡謙謙行夜市香香游夜水</h1><p>做藝人忙到甩轆（紅嗰啲），要放假都難，何況去旅行呢！所以有見及此，唔少圈中藝人都會揀去短途旅行拍拖或者係度假充電，而台灣就正正係一個又平又近嘅選擇。<br> <br>岑麗香　Joshua（強強）：<br>31歲嘅香香公主同圈外男友Joshua（強強）拍拖1年幾，男友係加拿大一間證券公司的合夥人，成日分隔異地，放假梗係要sweet下啦！早前佢哋就去咗台灣拍拖，香香仲喺酒店被本報讀者「爆相爆片」捕獲，着住比堅尼嘅香香仲胸壓男友o添！<br> <br>楊怡　羅仲謙：<br>啱啱新婚嘅羅生羅太，拍拖多年都仲係咁sweet，去年10月羅生喺台灣拍電影《泡沫之夏》，當時仲係女友嘅楊怡知道男友忙於工作，仲特登人肉速遞飛去探班，仲被影到拍拖行饒河夜市。<br> <br>吳若希　Alex Ho：<br>比較近期嘅就有吳若希同前男友Alex Ho，今年7月佢哋喺曼谷拍拖被爆撻着，吳若希仲高調認愛，8月中又一齊出發去台灣旅行，仲着晒情侶裝晒恩愛o添！不過好境不常，喺9月中唔知係咪因為冇去旅行嘅關係，吳若希突然喺ig宣佈分手。<br> <br>胡杏兒　李乘德：<br>杏兒同老公上年年底結婚，度咗差唔多兩個半月蜜月先至復工，年中老公Philip去咗台灣出席朋友婚禮嘅時候，原本未能出席嘅杏兒專程由內地飛去台灣畀surprise老公。</p></body></html>