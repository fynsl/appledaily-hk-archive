<html><header><meta charset="utf-8"><title>骨妹vs肉女石川戀33D露肉過年</title></header><body><h1>骨妹vs肉女<br>石川戀33D露肉過年</h1><p>2017年日本藝人年曆陸續開賣，唔少艷星及AV女優都搶閘有年曆應市，有「暗黑林志玲」稱號嘅AV女優波多野結衣、AV界小天后三上悠亞等都慷慨露點，齊齊有全裸年曆上市搶飲頭啖湯。<br> <br>除咗一班AV女神剝衫搶客外，當然唔少得一班當紅女星，好似深田恭子、綾瀨遙、石原聰美、新垣結衣、廣瀨鈴都趕製全新年曆於秋天上架，而近日都有多款女星年曆相繼曝光，包括人氣女星桐谷美玲、吉岡里帆，仲有近年轉戰日本嘅前韓國女團KARA成員知英等，而23歲嘅上位偶像石川戀都以多款比堅尼上陣刺激銷情，比起包到冚嘅小骨女桐谷美玲大有睇頭。<br> <br>石川戀憑標緻靚樣及33D上圍受深男士歡迎，今年當地傳媒選為水着界「神7」之一，仲被睇中擔演香港導演梁華生執導之新片《一夜再成名》，拍住藤原紀香、中村雅俊、竹中直人等前輩合作，更拍埋生力清啤廣告，一於要做新一代性感Icon封亞洲級女神。</p></body></html>