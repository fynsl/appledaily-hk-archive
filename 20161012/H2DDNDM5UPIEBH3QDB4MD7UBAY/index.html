<html><header><meta charset="utf-8"><title>【先達收風】金色小米5平開$1,780　跌穿底價急清倉</title></header><body><h1>【先達收風】金色小米5平開$1,780　跌穿底價急清倉</h1><p>小米5都唔係出咗好耐，估唔到咁快就做落價，早個星期前街價大概在$2,080，不過最新下試機價為$1,780，不過只限金色機！</p><p>價錢抵買嗎？其實對好多舖頭來說，相當有災難性！因為上星期一般舖頭的來貨價為$1,800，現在街價平售$1,780，亦即好多行內人所稱的「穿底價」；今次落一落價，可能令唔少舖頭都要輸錢了！<br><br>機身規格其實都算高，處理器行頂級的Snapdragon 820，並唔係大家成日見開的大陸U；記憶體有3GB RAM配32GB ROM，一般操作絕對應付有餘；由於原設計是旗艦級機種，所以就連指紋解鎖都有埋，如果以價而論，同價位有齊以上功能的機種都幾難搵，最重要是「爆鑊」問題相對少，好多Sales話賣出後，回頭客需要維修小米5的人不多，用家放心之餘，賣機Sales又免咗好多麻煩。<br><br>如果真係想尋根究底，點解會突然玩落價？肥通收到風，在國內早於9月尾推出的加強版小米5s，預計可能短時間到港；處理器行Snapdragon 821配3GB RAM+64GB ROM。由於規格更上一層樓，預計好些手機迷有機會熱捧，所以舊款機急清倉，玩大落價都不無原因。<br><br>查詢：流動帝國（旺角先達廣場地下G67號舖）<br><br>記者、攝影：朱崇德</p></body></html>