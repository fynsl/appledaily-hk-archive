<html><header><meta charset="utf-8"><title>星二代狂冧外籍伴侶關禮傑大女帶埋男友出活動</title></header><body><h1>星二代狂冧外籍伴侶<br>關禮傑大女帶埋男友出活動</h1><p>可能係同教育文化有關，班星送啲仔女去外國讀書，甚至移民外地，令到佢哋啲仔女好大機會飲到洋水，加上文化交流問題，班星二代似乎都鍾情外籍伴侶。<br> <br>上山詩鈉愛女Hilary<br>身為中日混血兒嘅上山，本身都頗洋化，所以Hilary盡得佢真傳。喺美國讀書嘅Hilary樣甜又索，當然多人追，早排雖然話同佢中東男友Rafic Korban分手，但轉頭已見佢有新歡，同樣係外籍人士，Hilary現任男友Gunny係泰籍男子，同Hilary一樣喺波士頓讀書，兩個仲係同學仔，日日有得見。<br> <br>關禮傑大女關楓馨<br>啱啱大學畢業嘅關楓馨，因樣子甜美，近年備受關注，佢亦不時出席活動，上個月仲帶埋男友Kris Wood一齊現身高爾夫球賽記者會。<br> <br>梁家輝孖女Nikkie<br>影帝梁家輝家有索爆孖女Nikkie同Chloe，兩女喺加拿大讀書長大，性格似足「鬼妹仔」，其中大孖Nikkie不時喺Instagram放閃，大晒佢同外籍男友嘅恩愛出遊照。<br> <br>翁靜晶細女劉幸儀<br>相比起家姐劉萬儀，劉幸儀嘅知名度同曝光率相對地較低，不過，早前佢嗰一身筋肉人形象令人「眼前一亮」，雖然佢嘅「女子力」唔算高，但佢已獲意大利籍男友Roberto（蘿蔔）求婚，係名準新娘。</p></body></html>