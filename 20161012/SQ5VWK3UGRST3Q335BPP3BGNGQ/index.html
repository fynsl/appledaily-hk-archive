<html><header><meta charset="utf-8"><title>CY•Time Lies：689越早埋單越好 - 李八方</title></header><body><h1>CY•Time Lies：<br>689越早埋單越好 - 李八方</h1><p>大家仲記唔記得，梁振英上任前煲呔嘅施政報告係喺10月發表㗎？5年前嘅今日，當時特首煲呔發表佢最後一份施政報告，宣佈復建居屋。當時梁振英即刻飛撲出嚟領功，三度強調自己幾年前已經提出呢個訴求，仲話呢次政府肯做，「功勞係大家嘅」；就算被問到自己做到特首嘅話，可能要幫手「埋單」，佢都話：「如果要埋單，呢張單係十分好嘅單，越早埋越好。」<br>等八方講句公道話。呢幾年梁振英喺房屋上的確唔係冇做嘢，只係做咗一半囉，佢誇下海口嘅建屋量，最後只係埋到半張單，而近日嘅橫洲事件亦反映，房屋問題同市民利益佢似乎唔係放喺首位。套用梁振英嘅說話，如果有日梁振英冇得選、選唔到要埋單嘅話，好多人都會想講：「呢張單係十分好嘅單，越早埋越好。」</p></body></html>