<html><header><meta charset="utf-8"><title>傅嘉莉做第三者？洪永城搞到唐詩詠呷醋</title></header><body><h1>傅嘉莉做第三者？<br>洪永城搞到唐詩詠呷醋</h1><p>洪永城同唐詩詠呢一對，拍拖兩年，久唔久就傳洪永城花心，昨日又有周刊爆洪永城拍新劇《我瞞結婚了》，傅嘉莉不時放電，而洪永城又唔抗拒異性埋身，搞到女友唐詩詠呷醋。唔止咁，周刊又指洪永城月初同傅嘉莉拍濕身戲，任由洪永城攬攬，仲有親密床戲。其實唐詩詠早前出騷，被問知唔知洪永城拍劇有親熱戲，唐詩詠就話對方鍾意畀「驚喜」佢，大家都明白係工作，不過講聲好啲，寸男友冇事前講聲。周刊問過洪永城，未知洪永城係唔係知中招，就話事前有同唐詩詠備案，不過女友忙工作，又話只係講笑，佢同傅嘉莉只係工作伙伴。而傅嘉莉接受訪問時回應被指係第三者一事，就話周刊報道所有關於佢嘅相片都係劇照，當幫套劇宣傳。</p></body></html>