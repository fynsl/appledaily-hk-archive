<html><header><meta charset="utf-8"><title>啟謙：我死咗願捐器官</title></header><body><h1>啟謙：我死咗願捐器官</h1><p>【堅強面對】<br>「死咗就會去第二個世界，見唔到爸爸媽媽。」正等待善心人捐心續命的啟謙，在病榻中表現堅強，但同時更令媽媽心痛。鄧媽媽說啟謙一向很獨立，讀書成績不俗，不需她擔心，母親節更親手摺玫瑰花送給她。想到未知愛兒能否繼續陪伴在身邊，鄧媽媽的眼淚徐徐流下。<br></p><p>「長大學廚煮飯給媽媽」
</p><p>在港出生的鄧啟謙本來於內地讀書，去年10月讀三年班時因病情惡化停學，返港居住及醫病。鄧媽媽說：「佢一直都好堅強，就算驚打針，但話畀佢聽係可以醫番佢，佢都會即刻打。𠵱家只希望有人捐心畀佢，等佢可以重新生活，最簡單起碼可以出街食嘢。」<br>鄧太稱，啟謙一、二年班均考頭二、三名，更是孝順仔，「佢利是錢會儲起，舊年我生日佢會買個細蛋糕同我慶祝。」啟謙常常到廚房看她煮飯，稱自己長大後要學廚煮飯給媽媽吃，「唔知仲有冇咁嘅機會。」<br>鄧媽媽表示，啟謙曾表示希望自己死後可捐出器官，幫助有需要的人，「佢話佢等緊人哋捐心畀佢，如果佢死咗，都係埋喺地底，不如拎去救人」。<br>■記者陳沛冰</p></body></html>