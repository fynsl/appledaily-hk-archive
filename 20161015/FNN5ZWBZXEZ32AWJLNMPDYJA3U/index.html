<html><header><meta charset="utf-8"><title>學沖啡　好鬥女變沉實</title></header><body><h1>學沖啡　好鬥女變沉實</h1><p>【本報訊】邊青咖啡店或許令人卻步，但甫入咖啡店，原本坐在門外，正想抽煙的Ace見到客人，馬上說「裏面有位啊，可以入去坐」，順道為客人推開門，談吐有禮。22歲的Ace自小被欺凌，形成她以暴易暴的個性，「見人唔順眼就打，因為好介意別人嘅目光」，連老闆Amen也認為Ace是咖啡店中最難對付的一人。<br>Ace中五畢業後，做過的工種多到難以想像，但漫無目的，直至看到老闆Amen的故事，她到咖啡店便問，「我知你唔請人，我唔收錢，可唔可以喺度做，Amen話唔得，唔收錢過唔到自己嗰關，過咗幾日，就請咗我」。Ace願意做免費勞工，因為咖啡店的理念引起她的共鳴，亦因為她想學沖咖啡，「如果Amen做得到，都會幫到我改變，佢係令到我沉實咗」。對Ace而言，Amen是老闆亦是朋友，咖啡店亦令她尋回家的感覺。</p><p>逃學威龍：老闆似阿哥</p><p>19歲的Dee也是海圖店員，他自小逃學，中四已輟學，直至一年半前遇到老闆Amen，亦從此改變了他，「Amen唔似一個老細，似阿哥，佢會鬧，但鬧完嗰種感覺，令你知出發點係好」。訪問期間，二人在吧枱沖咖啡，Amen一直都叫他「細佬」。Dee直言因為Amen才到咖啡店工作，「覺得呢個人為自己嘅信念堅持，覺得呢個人好勁，好崇拜呢個人，以前都未試過有呢種感覺」。<br>■記者梁佩珊</p></body></html>