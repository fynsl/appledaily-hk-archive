<html><header><meta charset="utf-8"><title>大閘蟹菜式點煮先正？跟大師傅入廚房學嘢！</title></header><body><h1>大閘蟹菜式點煮先正？<br>跟大師傅入廚房學嘢！</h1><p>重陽過後，當造大閘蟹膏肥肉鮮，酒樓食肆的蟹宴紛出籠搶客。因天氣炎熱，供港大閘蟹較去年緊張，來貨價急漲兩成；但面對巿道疲弱，有酒樓首次推出食蟹送出蟹券招徠，以求客人食回頭蟹。有米芝蓮推介食肆一口氣推出10多款創新蟹菜，傳統、越式或意式任君選擇。<br><br>記者 蔡朗清<br><br>鴻星集團今年續推「兩皇一后」江蘇大閘蟹宴，鴻星中菜高級廚部主管何寶龍表示，10月重陽節過後，大閘蟹肉鮮膏肥，今年大閘蟹宴除每位可品嚐「兩皇一后」大閘蟹，套餐更新增兩道矜貴菜式官燕花膠羮及潮醬泡帶子，二人起每位460元，全日8折售368元，另有4位至12位用的蟹宴選擇。<br><br>何寶龍續稱，除套餐外，亦新推兩款蟹粉菜式，包括將去骨雞釀入火腿條及冬菇，再淋上蟹粉的「煎焗蟹粉鳳餃子」；另一款「金蟹戲雞鍋」更罕有將原隻大閘蟹斬件，連雞件放入鍋用薑蔥炆熟，「多一啲菜式俾食慣大閘蟹客人多啲選擇。」<br><br>鴻星集團企業傳訊經理魏利明補充，大閘蟹供應緊張，來貨價急漲兩成，但蟹宴只加價一成，另加入帶子、花膠貴價菜式；並首次推出食蟹宴送蟹券優惠，光顧6位用蟹宴送一張價值594元「兩皇一后」大閘蟹券，光顧12位用兩張，變相再八折，「蟹券要留番下次光顧用，料生意額會有一成增長。」<br><br>以京菜、淮揚招徠的帝苑酒店東來順則一口氣出逾10款創新的大閘蟹菜色，部份菜式更以越式或意式跟傳統大閘蟹Crossover。總廚施超群指出，相信大家試過蟹粉糯米飯，今次則以越式常用的椰汁糯米飯與蟹粉Crossover，變成「椰皇蟹粉蒸糯米飯」，「花咗個幾月去測試，效果出乎意料，食起嚟既椰香，又帶出蟹粉鮮味。」<br><br>施超群續稱，另一類意式大閘蟹「蟹粉焗蟹砵」，工序甚煩複，採用了意大利蛋，與油炸鬼同蒸煮至半熟，再放入蟹粉，食入口中感到滑蛋香味及蟹粉鮮甜，「呢啲大閘蟹菜式都係首次推出，畀食客試吓新嘢。」他補充說，東來順選用太湖大閘蟹，今年天氣比較熱，產量遜於往年，但售價與去年相若，如6兩重的清蒸大閘蟹售480元，「呢個月初已經有熟客嚟食大閘蟹，預計今年生意額同去年差唔多。」<br><br>荃灣帝景酒店也另闢蹊徑，推出蟹宴住宿計劃，入住酒店一晚連雙人蟹宴及自助早餐，1,488元起；發言人稱，兩位可享用合共5隻太湖大閘蟹，「可以慢慢食，食飽飽可以回房休息」。</p></body></html>