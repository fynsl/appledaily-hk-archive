<html><header><meta charset="utf-8"><title>梁38時薪是34.5的N倍 - 陳也</title></header><body><h1>梁38時薪是34.5的N倍 - 陳也</h1><p>一，就算是英籍，依然是中國人。李波單case，原來一直無教精梁君彥。直至九月三十日，國慶前。港燦嗅出敏感feel嗎？<br>二，689有時會忍唔住笑，對，就係梁三八得38票當選之時。梁38，邊個係立法會祝英台？<br>三，梁三八搞唔掂加料宣誓的議員，咁，宣誓無效，是否褫奪議員資格？C煙BB即刻從床上翻身，嘟嘴大叫，我可以參加補選咯！各位中坑阿叔，來，親一個！投一票！<br>四，宣誓無效，只准發言，唔俾投票。立法會多了幾個花瓶，花生友勁亢奮，因為花瓶好明顯是玻璃的，等住上映添美道爆樽悲喜劇吧。<br>五，建制派別笑得太早，假學歷比宣誓加料更大鑊，第一個被KO，極大機會是……等我查吓全世界的大學地址先，遲些再補充。<br>六，由0票到38票，梁君可以大口氣大晒所有基層勞工！38，如果係錢，勁過立法會同事廿蚊張！剛被通過加了兩蚊最低工資到時薪34.5元的公廁清潔工人，確實心情沉重！</p></body></html>