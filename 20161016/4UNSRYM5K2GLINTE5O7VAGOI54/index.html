<html><header><meta charset="utf-8"><title>吳岱融推張致恒上床網民：佢又想對個仔做咩</title></header><body><h1>吳岱融推張致恒上床<br>網民：佢又想對個仔做咩</h1><p>講到亂倫劇，大家會諗到邊套？相信就係最近嘅代表作《巨輪II》喇，因為演陳凱琳養父嘅吳岱融，要強姦陳凱琳，嗰場戲真係睇到大家都硬晒....個拳頭，套劇播到o依家陳凱琳都仲未被姦，但之後會點？好難講嘅，不過唔講陳凱琳嘅情節，可以講下另一個疑似強姦嘅情節。<br> <br>是咁的，喺日前嘅《亂倫II》吖...唔係...《巨輪II》先啱，出現咗一幕就係吳岱融鬧張致恒嘅戲，場戲係講張致恒同李佳芯有咗BB，但係做爸爸嘅吳岱融就極力反對，直指李佳芯係性工作者，人人畀錢都可以同佢上床，甚至吳岱融都同李佳芯上過床。<br> <br>呢一段戲吳岱融被網民力讚，讚佢演得好有力，大讚話： 「吳岱融，真係超級好戲，唔拎獎就浪費掉。」「巨輪前傳之鷲哥成魔之道。」「佢不嬲都好戲，當年殺兄同何家駒對手戲都勁。」不過因為場戲吳岱融要推張致恒落床，所以有網民睇到就話：「佢又掟個仔上床 我以為佢又想對個仔做咩。」「 高天鷲連個仔都推上床，佢又想...」「真心愛個仔 會上埋個仔？」</p></body></html>