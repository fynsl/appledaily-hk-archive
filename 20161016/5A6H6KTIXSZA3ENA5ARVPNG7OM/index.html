<html><header><meta charset="utf-8"><title>【親子手作】邊沖涼邊玩　自製泡泡沐浴球</title></header><body><h1>【親子手作】邊沖涼邊玩　自製泡泡沐浴球</h1><p>不少小朋友沖涼時最鍾意帶玩具入去玩，但玩來玩去都是那幾樣，有點悶，今次就教大家自製適合沖涼時玩的小玩意。沐浴球內含有屬鹼性的梳打粉和屬酸性的檸檬酸，兩者混合會產生化學作用，溶解並冒出大量泡泡，小朋友一定覺得好玩過癮。梳打粉含有清潔作用，檸檬酸則有效去角質，不傷皮膚，趁天氣還未轉冷，家長可以和小朋友一起試做，沖涼時慢慢玩。</p><p>材料：<br>1. 食用梳打粉150克<br>2. 粟粉50克<br>3. 檸檬酸75克<br>4. 公仔模具<br>5. 食用色素</p><p>做法：<br>1. 先將食用梳打粉、粟粉和檸檬酸倒入大碗內，並用篩篩走多餘粉粒。<br>2. 加入少量杏仁油，拌勻。<br>3. 再按個人喜好加入幾滴食用色素和少量清水，拌勻。<br>4. 將拌好的粉逐少倒入模具，牢牢壓實（否則脫模時會散），也可按個人喜好將小玩具混入粉內。<br>5. 放入冰格，雪15分鐘，脫模即成。</p><p>記者：黃子配<br>攝影：徐振國<br><br>tag: _mt_親子,親子手作,自製沐浴球,梳打粉,檸檬酸</p></body></html>