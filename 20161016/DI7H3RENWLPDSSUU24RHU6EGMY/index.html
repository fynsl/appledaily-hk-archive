<html><header><meta charset="utf-8"><title>Cammi面尖死撐：骨膠原流失</title></header><body><h1>Cammi面尖<br>死撐：骨膠原流失</h1><p>陳冠希舊愛謝芷蕙（Cammi）及袁嘉敏昨日到銅鑼灣出席美容院剪綵活動，大會安排兩位赤膊外籍男模向兩人獻花。近來主力做時裝生意的Cammi，經常會將近照放上個人網誌，亦因此被不少網民批評執相過度，對此她說：「我執相主要係校色，同埋上鏡肥啲想執瘦少少。」<br>對於有網民認為Cammi的樣貌每年都有所進化？她解釋：「女大十八變呀嘛！朋友話我係骨膠原流失，所以塊面越嚟越尖，我發誓冇整過容，我唔介意身邊嘅朋友整，但我唔會。」</p><p>袁嘉敏真「胸」</p><p>此外，以喱士露腰開胸裙性感現身的袁嘉敏，坦言因為喱士太薄，不能打底和貼膠紙，只好真空上陣，所以一步一驚心。跟外籍男友分手後，袁嘉敏至今一直單身，她直言始終較鍾情華裔男士：「之前成日都冇時間見面，佢又會睇報紙雜誌，覺得鏡頭前後嘅我好唔同，點解平時出活動咁性感，同佢出街就T恤牛仔褲，有好多誤解，所以下一個必定要明白我嘅工作。」<br>採訪：曹家誠<br>攝影：沈健程</p></body></html>