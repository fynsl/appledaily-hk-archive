<html><header><meta charset="utf-8"><title>通脹組成項目執位反映港人近5年消費喜好In ＆ Out</title></header><body><h1>通脹組成項目執位<br>反映港人近5年消費喜好In ＆ Out</h1><p>【財經專題】<br>加人工睇通脹，地鐵加價參考通脹，連iBond派息都要跟通脹，既然通脹與生活息息相關，究竟是如何計算？是否如實反映消費狀況？其實通脹反映消費物價指數變動，至於指數參考甚麼消費項目，就是靠每5年一次住戶調查。今年正夕是修訂年──租碟服務、倉魚、傳真機及空白光碟等已被剔走；足浴、陪月、黃花魚及西班牙語班等則被納入。每一種商品、服務背後，反映港人消費變遷，不少事物早已隱沒市面，當中訴說出不少故事。<br>記者：周家誠　陳洛嘉　林幗欣</p><p>人民幣貴　客人回流港按腳</p><p>港人北上揼骨多年前曾蔚成風氣，但隨着過去10年人民幣越升越貴，不少港人回流香港揼骨，連帶谷起港產足浴市場。香港足浴店越開越多，除小本經營外，大型連鎖足浴店「足君好」甚至已籌備兩年內上市。<br>足君好於2000年成立，今年再新開4店，令分店總數達14間。目前會員共5萬人，技師則有300人，其黃埔總店平日吸引不少太太幫襯。<br></p><p>足君好擬兩年內上市</p><p>「最初人民幣平，興去大陸揼骨，但香港人其實好忙，唔會來回花4粒鐘揼骨，就諗到不如喺香港開間」。足君好董事蒙偉明表示，在黃埔開設首間分店後，發現不少主婦湊完小朋友返學，下午茶時段喜歡「按part腳」，加上該區有不少退休人士，漸有穩定客源。<br>「雖然舊時大陸腳底按摩幾個鐘先收100蚊人仔（約兌130蚊港紙），不過有人話盤水係洗完一個接一個唔換」。行政總裁余錦昌指，北上揼骨衛生亦是一大問題，所以公司特地抬高地台安裝水管，引入「上水式」足浴盤，又向客戶提供樽裝水。<br>蒙偉明坦言，足浴一向予人較「低檔」感覺，所以他們不惜工本裝修。自人幣匯率上升後，不少喜歡按腳客戶回流香港，加上香港足浴業形象改善，市場漸壯大。<br>「以前無足浴店可以入商場，但做落口碑後，𠵱家新鴻基、信和都主動問有冇興趣進駐」。蒙偉明指，公司計劃兩年內上市，集資5億元擴大規模。「香港冇按摩休閒公司上市，希望足君好可開先例」。</p></body></html>