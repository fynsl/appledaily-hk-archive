<html><header><meta charset="utf-8"><title>隔牆有耳：岳少扮MC興　中環追芝士 - 李八方</title></header><body><h1>隔牆有耳：<br>岳少扮MC興　中環追芝士 - 李八方</h1><p>歷年嘅鼠戰中環活動，立法會議員都會組隊參賽，同一眾大企業代表攞住公事包決戰中環，今屆亦唔例外，民主黨涂謹申、公民黨楊岳橋、資訊科技界莫乃光同自由黨邵家輝夥拍傳媒代表出戰，佢哋今屆嘅衣着主題竟然係模仿工聯會王國興！<br>要扮MC興，格仔恤衫襯牛仔褲係少不免，岳少等仲束埋衫一絲不苟，之但係髮型就係爆炸頭，加埋一副大黑超，幫MC襯番個平實又夠潮嘅造型。呢隊「王國興隊」最終跑尾二！<br>政務司司長林鄭月娥為活動主禮，佢話好like呢項活動，今次係佢第5次、亦係最後一次以司長身份主禮，希望明年可以放低公職人員身份參賽，唔通暗示唔會跑馬仔？</p></body></html>