<html><header><meta charset="utf-8"><title>Benz跑燒成廢鐵　阮兆祥：傾緊有冇得和解</title></header><body><h1>Benz跑燒成廢鐵　阮兆祥：傾緊有冇得和解</h1><p>阮兆祥前晚駕駛其綠色平治接載女友往荃灣，準備為女友嫲嫲慶祝生日，豈料在沙田失事狂撼貨車車尾，全車繼而爆炸起火，並燒成廢鐵，祥仔同女友死裏逃生，但手機、銀包及身份證全付諸一炬。記者昨致電祥仔，他表示已出了手機，指很多朋友致電問候，有朋友甚至擔心到喊，祥仔說：「今次冇事真係好感恩。」對於起火原因，祥仔說：「我都唔知點解。𠵱家雙方傾緊，睇吓可唔可以和解。」</p><p>暫時不揸車</p><p>昨日祥仔到油塘出席劇集《巨輪II》宣傳活動，對於日前被發現逆線行車後，前晚座駕又焚毀，祥仔直指近日屬多事之秋，又謂：「噚日嘅事令我感覺到戲如人生，呢個不幸同我喺劇中經歷一樣，都係吉人天相！」對意外責任誰屬，祥仔避談，揚言已報案處理，又透露前晚午夜夢迴時，都有想起撞車一剎那，暫時自己不會駕駛，並為前晚引致道路大塞車感到抱歉。<br>採訪：魯吉</p></body></html>