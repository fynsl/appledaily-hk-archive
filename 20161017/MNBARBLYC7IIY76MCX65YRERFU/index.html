<html><header><meta charset="utf-8"><title>【馮仁昭四圍超】張啟樂俾細路嚇窒</title></header><body><h1>【馮仁昭四圍超】<br>張啟樂俾細路嚇窒</h1><p>張啟樂（Ben）同關伊彤噚日到將軍澳出席遙控車比賽活動，Ben話最近幫港台電視拍節目：「節目要我拍住大班10歲左右嘅小朋友，每次同佢哋討論一啲大人嘅話題，例如兩性關係、同性戀甚至結婚應唔應該擺酒都有傾。」小朋友表現如何？Ben話：「真係俾佢哋嚇親，佢哋仲會引用達爾文、愛因斯坦啲名句嚟拋書包，真係俾佢哋拋窒。」<br>撰文：馮仁昭</p></body></html>