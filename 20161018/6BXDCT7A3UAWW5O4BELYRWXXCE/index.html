<html><header><meta charset="utf-8"><title>【動畫●湯文亮網誌】合格投資者不要受樓市波動影響</title></header><body><h1>【動畫●湯文亮網誌】<br>合格投資者不要受樓市波動影響</h1><p>紀惠行政總裁湯文亮發表網誌，指當樓市上升，買樓的人毋須因樓價上升而亢奮；樓市跌，亦毋須因樓價跌而失落。如果要做一位合格投資者，必須放下這兩種情緒。<br>全文如下：<br>近日二手樓樓價飆升，那些昔日睇唔好，甚至唱淡樓市的人，今日都轉哂軚，不但睇好樓市，而且是非常勇猛，認為樓市冇機會下跌，最低限度在短期內不會下跌。<br>他們這樣說並不是掌握到樓市有甚麼大秘密，而是人性使然，現在樓市火熱，大家都可以睇到短期內是不會下跌，就算二手樓成交量減少，但由於二手樓業主防守力強，況且大多數業主都是只得一個自住單位，非到最後一刻都唔會賣走，在供應未大幅高於需求時，樓市仍然會向上攀升。現在買樓，短期內仍然可以享受到樓價上升亢奮，所以，很多沒有需要買樓的人都夠膽高追。<br>但當樓市下跌，就算有需要買樓的人都擔心樓市會繼續下跌，即買即蝕而唔敢買樓，隨時會錯失入市良機。其實，很少人能夠有運到可以撈底，亦不會很多人衰到摸頂。所以，當樓市上升，已買樓的人毋需因為樓價上升而亢奮；樓市下跌，亦毋需因為樓價下跌而失落。<br>如果要做一位合格投資者，必須放下這兩種情緒，樓市升升跌跌如日出日落，必然會發生的事，否則，就很難成為一位合格投資者。</p></body></html>