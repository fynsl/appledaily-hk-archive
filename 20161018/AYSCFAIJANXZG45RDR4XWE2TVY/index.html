<html><header><meta charset="utf-8"><title>邀TVB藝人明年5月入屋傲兒姊妹奇妙電視開餐</title></header><body><h1>邀TVB藝人明年5月入屋<br>傲兒姊妹奇妙電視開餐</h1><p>繼ViuTV之後，香港另一全新免費電視台奇妙電視將於明年5月中開台，使用數碼頻道77台全日24小時高清播放。為奇妙電視提供製作的有線團隊高層昨公佈開台節目內容，新電視台將以娛樂節目為主，除娛樂新聞、星級訪問及中日韓人氣劇外，更有旅遊飲食資訊節目，目標觀眾群為3歲至80歲。<br>過去幾年無綫撬走不少有線藝人過檔，今次輪到奇妙電視力邀無綫離巢藝人合作，包括陳倩揚、林芊妤（Coffee）、何傲芝和妹妹何傲兒等。其中陳倩揚將主持小朋友飲食資訊節目《細細Love》，何傲芝和何傲兒主持《何家姊妹何家餐》，到著名食府比拼廚藝，邀請林建名等名人藝人擔任嘉賓。</p><p>攻一家大細</p><p>有線節目發展及宣傳總監霍澤基昨說：「我哋想做得family啲，估計到大台rating出年一定跌，新電視台一定搶rating，2017年畀觀眾有得揀，我哋唔會做《真PK》呢類，太婆媽冇資訊性嘅節目我哋係唔會考慮。玩SM嘅節目唔會長久，我哋會製作一啲啱一家大細睇嘅節目，希望觀眾睇完有得着。」<br>另外，《帶阿媽去旅行2017》將由李司棋與女兒葉子青往東非，戚美珍與兒子苗俊到不丹等；而黎燕珊主持的《朝拜傲媽》則會邀請郭晶晶、吳婉芳等分享成功媽咪教仔心得，又有曾美華和趙海珠兩位前新聞主播主持《放試》，進行不同社會實驗等。據有線節目發展及製作總監陳詠萍透露，奇妙電視亦將有自家製劇集和音樂節目，詳情有待稍後公佈。</p><p>酬勞勝無綫</p><p>陳倩揚昨被問到倒戈時笑說：「又唔好咁講，只係有唔同合作平台，佢哋個節目好適合我，自己都好期待。呢個行業要百花齊放，大家終極目的都係想觀眾睇得開心，演員自己又多發揮空間。」問酬勞是否更勝無綫時，她說：「都會多過嘅，但唔係睇呢樣嘢，只要有機會、有發揮空間已經好開心。」<br>採訪、攝影：魯吉</p><p>【有乜睇？】Coffee討論性上癮</p><p>《吾男吾女》</p><p>林芊妤（Coffee）主持，每集找來城中型男gathering談兩性話題，例如何謂草食男和肉食女，甚至性上癮等，並跟觀眾互動一起談論。</p><p>《無『恐』不入》</p><p>歐錦棠和心理學家及催眠師主持，邀請嘉賓作不同恐懼考驗及體驗，然後由專家分析因由。</p><p>《細細Love》</p><p>陳倩揚主持，針對小朋友健康之四時飲食，並配合中西醫和營養師之設計，與觀眾分享特色餐單。</p><p>《朝拜傲媽》</p><p>主持黎燕珊邀請郭晶晶、陳美齡、曾華倩、吳婉芳等不同令人引以為「傲」的媽媽，分享教子女心得和秘訣。</p><p>《帶阿媽去旅行2017》</p><p>李司棋與女兒葉子青前往東非、戚美珍與兒子苗俊前往不丹，以及李彩華與媽咪前往印度。</p><p>《何家姊妹何家餐》</p><p>由何傲芝和何傲兒兩姊妹主持，到城中名人藝人至愛食肆比拼廚藝，並邀請不同嘉賓出席。</p></body></html>