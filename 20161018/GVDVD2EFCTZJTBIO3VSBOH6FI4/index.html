<html><header><meta charset="utf-8"><title>搏輸巴基之星未受影響！告東尼現場活捉皇太后盃亞軍</title></header><body><h1>搏輸巴基之星未受影響！<br>告東尼現場活捉皇太后盃亞軍</h1><p>練馬師告東尼剛剛搏輸「巴基之星」，心情自然講不上太好，但他出了名夠專業兼勤力，這天晨課一早露面督操之餘，仲幫手捉馬。<br><br>事緣告東尼旗下「期惑」這天在機坪踱步時，突然大發脾氣，拋下助手，之後四圍亂竄搞亂檔，仲一度想衝離機坪，好在那裏工作人員較多，咁啱告仔亦在現場截住，結果要勞煩他們合力搞了一輪，才將「期惑」捉回，檢查過人馬無恙之後，此駒再出內圈操練。<br>「期惑」在港21戰未勝，但卻係上季三級賽皇太后紀念盃亞軍，絕非冇質素，告東尼亦已作出變招，本月初重新交由雷神莫雷拉過檔試閘跑第三，走勢吸引，預料稍後將換上雷神出賽，相信應有機會打破悶局。</p></body></html>