<html><header><meta charset="utf-8"><title>【馮仁昭四圍超】龐景峰拍拖前後腳走</title></header><body><h1>【馮仁昭四圍超】<br>龐景峰拍拖前後腳走</h1><p>龐景峰同女友楊埕（Sabrina）離離合合，最近又再一齊，前日仲雙雙喺銅鑼灣食日本菜。大約下午4點幾，佢哋同友人喺希慎廣場一間日本食肆食壽司，其間不停玩手機，之後由景峰埋單，女友喺門外等候時全程低頭撳電話，攞住兩袋嘢嘅景峰將銀包放入手袋時有啲忙亂，不過Sabrina冇理佢，只係專心玩手機。佢哋同男性朋友say bye後，就前後腳落港鐵站，好似唔多熟咁，完全唔似熱戀中嘅戀人。<br>撰文：馮仁昭</p></body></html>