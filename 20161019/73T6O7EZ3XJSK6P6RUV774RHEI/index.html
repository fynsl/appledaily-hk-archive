<html><header><meta charset="utf-8"><title>苟姑娘炒車凌空打轉蔡思貝東廊危駕拍片</title></header><body><h1>苟姑娘炒車凌空打轉<br>蔡思貝東廊危駕拍片</h1><p>藝人為咗開工成日都要四圍去，學揸車自己做柴可夫就最方便喇，久而久之仲練到一手好「車技」，咁圈中有邊啲女藝人揸車有「一手」呢？<br><br>苟芸慧：<br>苟姑娘上年喺珠海參加賽車明星賽，不幸遇到意外，連人帶車反轉再反轉。大膽嘅苟姑娘冇俾意外嚇怕，一個月後喺同一個地方考到國際賽車牌，佢仲因為賽車認識到關係好親密嘅陸氏後人陸漢洋。<br><br>蔡思貝：<br>蔡思貝揸車資歷最淺，不過關於車嘅新聞就唔少，包括試過喺東區走廊一邊揸車，一邊舉機伸出車窗幫男友麥秋成影相。今年7月，蔡思貝又試過喺金鐘入錯線，再同的士相撞，不過冇影響到佢工作，同晚仍然換上長裙出席活動。<br><br>佘詩曼：<br>港姐揸車出意外嘅，仲有佘詩曼，00年佢揸住架寶馬喺清水灣失事，四輪朝天剷咗上路邊。一年後佢揸另一架紅色寶馬喺尖沙嘴加連威老道右轉彌敦道，失控撞到交通燈柱。未夠半年，佢再揸新寶馬車，因為閃避流浪狗，再次喺清水灣而撞車。<br><br>莊思敏：<br>莊思敏今個月喺中環參加過Formula E明星賽，同場仲有錢嘉樂、郭富城同方中信等等賽車明星，結果佢喺個次比賽排第14名，安全完成比賽，算係好叻女喇。不過咁，佢曾經喺社交網上載自拍照話塞車，但喺佢副黑超就連人影都冇乜，衰到應一應。</p></body></html>