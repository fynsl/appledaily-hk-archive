<html><header><meta charset="utf-8"><title>【馮仁昭四圍超】鄭俊弘撐吳若希新發展</title></header><body><h1>【馮仁昭四圍超】<br>鄭俊弘撐吳若希新發展</h1><p>鄭俊弘噚日到新城宣傳新歌，講到同公司嘅吳若希早前喺社交平台話想休息一段時間，兼發展另外嘅工作，惹來外界猜疑佢想退出娛樂圈，鄭俊弘話自己啱啱拍完旅遊特輯返香港，所以冇留意相關新聞：「我出發前都有喺公司聚會見過佢，唔覺有特別嘢，佢有乜嘢決定都支持，最緊要人開心。」佢又話唔會去八卦對方究竟發生乜嘢事。<br>撰文：馮仁昭</p></body></html>