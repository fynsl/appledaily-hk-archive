<html><header><meta charset="utf-8"><title>Ella驚爆有喜公司：時間到會跟大家分享</title></header><body><h1>Ella驚爆有喜<br>公司：時間到會跟大家分享</h1><p>台灣女子組合S.H.E出道15年，由少女變做人妻，o依家仲做埋媽媽o添！講緊嘅係同老公賴斯翔結婚4年嘅Ella陳嘉樺，今日《台灣壹週刊》就爆料，Ella喺年中嗰陣同一間烈酒廠商接洽傾代言，不過到last minute先至過唔合作，而原因就係因為Ella原來有咗BB。<br><br>報道仲話Ella未夠3個月所以未可以公佈，而佢2016年接咗多個內地真人騷嘅工作，o依家只係剩一個唱歌真人騷節目，所以佢嚟緊可以放心安胎咁話！<br><br>而Ella所屬嘅唱片公司華研表示：「謝謝大家關心。有什麼好消息，時間到了一定會跟大家分享。」似乎有所暗示咁喎！</p></body></html>