<html><header><meta charset="utf-8"><title>踢走陳凱琳蔡思貝李佳芯為上位放棄愛情？！</title></header><body><h1>踢走陳凱琳蔡思貝<br>李佳芯為上位放棄愛情？！</h1><p>大台新晉花旦李佳芯近日憑《巨輪II》被吳岱融掟錢鬧臭x一幕，而人氣急升，昨日周刊爆李佳芯喺年初同大台加簽咗5年合約，換取喺《律政強人》中擔正機會，結果就被佢成功跑出，就連新劇《踩過界》都係由佢做女主角，而備受力捧嘅陳凱琳同蔡思貝都要靠邊站。<br>不過，由有線過檔去大台、身為「余黨」成員之一嘅李佳芯，就被周刊爆佢最近俾大台高層余詠珊「照肺」，叫佢要同現時效力ViuTV嘅奀星陳炳銓要「保持距離」。李佳芯喺被照肺後就立即做嘢，對內就叫陳炳銓低調的，周刊引述陳炳銓身邊人士話，李佳芯冇話要分手，但就叫男友暫時唔好見住，不過陳炳銓似乎都已經打定輸數，預咗戀情凍過水，李佳芯亦已搬離兩人喺西貢嘅愛巢，，返筲箕灣娘家住。</p></body></html>