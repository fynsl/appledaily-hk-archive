<html><header><meta charset="utf-8"><title>志雲：佢精神好好六嬸坐輪椅出巡　嘆茶濕平</title></header><body><h1>志雲：佢精神好好<br>六嬸坐輪椅出巡　嘆茶濕平</h1><p>邵逸夫（六叔）離世已兩年多，其現年82歲的第二任妻子、「六嬸」方逸華心情漸平復，近年甚少現身公開活動，即使外出，只相約友人逛街或high tea。行事低調的六嬸日前又再偕胞妹及友人出動，先嘆茶後濕平，雖然六嬸全程坐在輪椅上，但精神很好。</p><p>三人扶落車</p><p>當日大約5時左右，六嬸跟友人出現中環四季酒店嘆下午茶，以輪椅代步的六嬸跟友人一直有講有笑。埋單後，友人推着六嬸離開餐廳，經秘密通道到停車場，然後上車直達金鐘太古廣場。抵達金鐘時，六嬸由友人加司機共三人扶着下車，六嬸的雙腳看似乏力，其後一行人走入商場的一間賣筆店。原來六嬸想買筆，店員即取出多款靚筆讓她挑選，她除細看每支筆的筆形，還試寫流暢度，最後揀得心頭好，展示四萬笑容。</p><p>買到心水筆</p><p>店員替六嬸包起筆時，六嬸忽然人有三急，友人馬上推她到商場的洗手間，方便完即折返筆店取貨，然後才上車離開。對於六嬸全程坐輪椅出入，未知是否身體健康出現問題，記者日前致電六嬸好友陳志雲，他說：「前幾日我喺ifc行街嘅時候，同方小姐偶遇，我哋都寒暄咗一番，佢精神好好。」<br>此外，六嬸5年前出現邵逸夫獎公佈得獎名單的儀式時，首次坐輪椅現身，她當年表示因左腳突然痛風症發作，所以聽醫生吩咐坐輪椅，她曾說：「費事跛吓跛吓，有少少痛。」講到對於坐輪椅感覺，她回答：「坐輪椅好舒服，人哋推，唔使行，哈哈！」<br>採訪、攝影：畢紹基、黃柏倫</p></body></html>