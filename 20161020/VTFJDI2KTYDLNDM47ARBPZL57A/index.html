<html><header><meta charset="utf-8"><title>林峯冇傾無綫</title></header><body><h1>林峯冇傾無綫</h1><p>林峯、譚詠麟、張敬軒、鄭欣宜和衛蘭等昨日出席港台《2016全球華語歌曲排行榜》發佈會，容祖兒以四個半獎成大贏家，男歌手則是各以四個獎封王的張敬軒與林宥嘉。林峯日前出席楊怡婚禮時獲無綫派員訪問，即傳出樂易玲有意斟他回巢，他說：「冇傾過，我都好驚訝嗰日會訪問我，因為都一段時間冇舊同事訪問我。」他指有舊公司監製想合作，但一切交由英皇傾談，並謂加盟英皇後合作愉快，仍會繼續合作，而昨日所見無綫未有再訪問林峯。</p><p>阿倫練腩肌</p><p>軒仔好開心今次憑廣東歌獲獎，問到是否因政治態度而影響內地工作？他說：「冇呀，一路都有做，嚟緊播放真人騷節目都係政府台搞。」譚詠麟近日開始忙登台演出，他笑指要控制每餐食三成飽，問到為何還有肚腩？他笑說：「係鍛煉出嚟嘅腹肌。」<br>採訪：馬建華  <br>攝影：陳俊強</p></body></html>