<html><header><meta charset="utf-8"><title>西環集中營：立會推政策難上加難 - 季陶</title></header><body><h1>西環集中營：<br>立會推政策難上加難 - 季陶</h1><p>今屆立法會只開了兩次會，民主派與建制派已「開大片」，建制為阻青年新政梁頌恆、游蕙禎宣誓，不惜玩流會。有官場中人直言，從現時局面看，今屆立會建制派較上屆團結，對政府或有好處，但另一方面民主派與建制派矛盾較上屆更嚴峻，加上一班新世代本土派，以及快將進入特首選舉期，他預計政府要在立會推重大項目將更困難，「直到下屆新特首上台，政府冇乜嘢可以喺立法會入面成功推到」。<br>多名官場中人分析，今屆立會少了自由黨田北俊後，自由黨對特首梁振英的態度有改善，從選主席到阻梁游宣誓，自由黨均有跟建制派大隊，可見今屆建制派將較上屆團結，「冇咗田少喺立法會，起碼少咗俾自由黨插政府，亦唔怕自由黨忽然扭計，政府要數建制派嘅票，會比上屆易咗」。<br>不過政府可以箍緊建制派40票，是否代表較易推動有爭議政策？另一官場中人卻認為未必，新一屆只開了兩次會，建制、民主派已「打大交」，兩大陣營根本各不相讓，民主派沒了一班「大佬」，加上新世代本土派加入，民主派立場只會較上屆更強硬，政府要推動有爭議的重大項目只會更困難，「以前或者同民主派仲有得傾吓，𠵱家怕且傾都好難傾，個個唔會肯妥協」。<br>更令該官場中人擔心，現時民主、建制已「紮行馬」各不相讓，未來兩大陣營衝突只會不斷升級，「隨時連冇爭議嘅嘢都因為兩大陣營開火受拖累過唔到」，所以他對未來有多少政策可通過立會並不樂觀，「除非出年特首選舉有突破情況，否則睇唔到有乜出路」。<br><br>季陶<br>周一、三、五刊出</p></body></html>