<html><header><meta charset="utf-8"><title>游蕙禎上午連身裙宣誓下午黑白裙見記者</title></header><body><h1>游蕙禎上午連身裙宣誓<br>下午黑白裙見記者</h1><p>青年新政新科議員游蕙禎上星期「加料」宣誓引起牽然大波，激到建制派星期三突襲「玩嘢」拉大隊離場觸發流會。青政兩位議員原本打算點樣重新宣誓，誓詞內容已經不得而知，但八方覺得游議員已經好有誠意準備再宣誓，點解？睇吓佢條裙就知！<br><br>外表出眾嘅游議員係個「女漢子」似乎已經係公開嘅秘密，平時雖不至於不修邊幅，但長期都係白Tee黑長裙或者黑色短裙示人，星期三朝早竟然以淺藍色修腰連身裙現身議事堂，即時成熟莊重咗唔少，仲唔算嚴肅同尊重呀？<br><br>可惜最後一班「愛國愛港」議員決定浪費納稅人好多好多罐午餐肉，游議員宣誓不成，到黃昏再見記者嗰時，已經換番黑白色裙喇，可能着唔慣過份斯文，換衫即刻成身輕鬆晒。</p></body></html>