<html><header><meta charset="utf-8"><title>老樓周記：買樓睇三關鍵因素 - 劉兆昌</title></header><body><h1>老樓周記：<br>買樓睇三關鍵因素 - 劉兆昌</h1><p>股神畢菲特有句金句「別人貪婪我恐慌、別人恐慌我貪婪」，今次樓市反彈前完全體現了這投資心法，最怕的場面也同時出現了，便是「別人追價我加價、別人加價我追價」，業主、發展商貪婪癮起，加到你唔信，賣樓賣到下一個跌浪來臨前，正所謂「有得食唔食，罪大惡極」！<br>今次加價，越加越有人買，元朗Grand Yoho累售1,000伙，更締造多個分層銀碼和呎價紀錄，連環購買力即刻爆發，見到買樓客買完樓後個個好開心，覺得「好彩」之外，亦覺得全球印銀紙，息口未必加得咁快，傳統智慧買樓長線實賺的道理永遠適用，令購買力源源不絕。<br><br>老樓了解買家矛盾的心情，自己亦經常陷入困局，未買樓前想樓市跌、買咗便想樓市升，通常在樓市十字路口徘徊。當明白低入高賣很難掌握時，便要主力看三個入市時機，一是首期、二是工作、三是需要，當三者碰在一起時，便是買樓最佳時機，買了便不要再回頭看，以免後悔。<br>現時可以買到樓的人少過買不到樓的人，因為樓價回升後令負擔能力增加，通過銀行壓力測試的難度同步增加，最近連價值3,000萬的豪宅新盤也有人撻定，便可見撻定並不是上車盤買家的專利，盲搶與盲目只是一字之差。<br><br>劉兆昌<br>資深地產傳媒人<br> http://www.HKLau.com <br>本欄逢周五刊出</p></body></html>