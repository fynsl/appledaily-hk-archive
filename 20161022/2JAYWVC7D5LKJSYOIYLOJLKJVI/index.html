<html><header><meta charset="utf-8"><title>呂良偉曾撐場！850萬千里馬　風雨中氣定神閒</title></header><body><h1>呂良偉曾撐場！<br>850萬千里馬　風雨中氣定神閒</h1><p>上季最貴拍賣馬，賀賢馬房、內地型男馬主劉玉文的850萬愛駒「京京千里」，周日(23日)將第二次上陣爭第六場三班1200米草地，續配潘頓。<br><br>「京京千里」今朝八號風球懸掛中止晨課前，由助手跳兩段，晨操專家積奇指此駒沿欄按住輕鬆走返，馬身喼得靚，走來唔急唔躁，風雨中氣定神閒，是成熟進步表現，而日前試大閘則從後自動加速竄上奪勝，狀態表現甚出色。<br><br>4歲澳洲馬「京京千里」上仗一出即大勝四馬位，技驚四座，當日藝人呂良偉亦有拉頭馬。查上季香港拍賣馬，暫有3駒一出即勝，除了「京京千里」，其餘兩匹是「巴基之星」、「可人兒」，後兩駒一出即勝後，再出都非冠即位，所以「京京千里」相信亦力足再建一功。</p></body></html>