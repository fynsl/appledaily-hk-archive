<html><header><meta charset="utf-8"><title>林憶蓮低調撐恭碩良</title></header><body><h1>林憶蓮低調撐恭碩良</h1><p>恭碩良（Jun）前晚在灣仔伊館舉行個唱，邀請JW做嘉賓，其中林保怡、曹星如、側田等來撐場，Jun的女友林憶蓮低調現身，不過完騷後在後台顯得大方得多，Jun搭實女友膊頭與友人笑晒合照。<br>演唱會中，Jun唱了《Nothing Compares 2 U》向美國歌手Prince致敬，他表示當時知道Prince過世的消息，喊了兩小時：「點解咁多人唔揀要揀佢，為樂壇做咗咁多嘢，我同女朋友講不如我哋努力唱好啲，雖然我同其他歌手差幾皮，但我打鼓同彈結他都ok。」完騷後，Jun接受傳媒訪問時透露昨日要同憶蓮去深圳做巡迴演唱會，未知會否受颱風影響行程，記者笑他與女友風雨同路，他笑笑口：「你想我咁講咪咁講。」<br>撰文：唐如</p></body></html>