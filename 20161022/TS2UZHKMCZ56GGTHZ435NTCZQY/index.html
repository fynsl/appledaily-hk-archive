<html><header><meta charset="utf-8"><title>【修圖過度出事？】Hani驚變蛇精男</title></header><body><h1>【修圖過度出事？】Hani驚變蛇精男</h1><p>韓國女團EXID人氣成員Hani憑一段粉絲拍嘅《Up&amp;Down》影片而爆紅，除帶挈組合上位之外，Hani亦憑性感嘅舞姿同靚樣被封為宅男女神。<br><br>雖然Hani一向都係眼大大、瓜子面，不過完全冇違和感。但前日Hani喺Instagram晒新相時，未知係修圖過度定角度問題，相中Hani個下巴明顯比之前更加尖，顯得有啲奇怪，立即有網民指Hani撞臉大陸網絡紅人「蛇精男」劉梓晨！ </p></body></html>