<html><header><meta charset="utf-8"><title>范太不想青政二人做議員：炒熱港獨利梁連任</title></header><body><h1>范太不想青政二人做議員：<br>炒熱港獨利梁連任</h1><p>【本報訊】全國人大常委范徐麗泰再向青年新政梁頌恆、游蕙禎開火，除炮轟兩人兒戲，更直言自己不想梁、游兩人成為立法會議員，她更揚言若再炒熱港獨議題，只會令北京選擇信任的人做下屆特首，而特首梁振英正是北京信任人選，暗示有關爭議變相幫梁連任。前議員湯家驊及時事評論員林和立皆認為，港獨問題激化確會增加梁連任機會。<br>記者：呂浩然<br><br><br>范太昨接受商台訪問，再向青年新政梁頌恆、游蕙禎開火，批評兩人用兒戲態度對待莊嚴宣誓，「結果達到乜呢？就是破壞，不斷咁破壞」，指兩人將港人原有東西「一樣一樣咁粉碎」，「香港社會仲有乜剩？」又批評兩人拒絕反省，「以為自己就係啱晒嘅」，直言若青政有一天能執政，「（青政）佢哋就係最封建、最獨權（裁）嘅人」，表明「呢啲咁嘅人，我真係冇辦法，我個人真係好唔想佢成為立法會議員」。</p><p>稱中央信得過梁特</p><p>范太更揚言港獨議題若越炒越熱，會有利梁振英連任，因中央傾向找信得過的人，而「梁振英特首自從佔中之後，中央就覺得佢係信得過嘅」，她亦失笑稱：「講出嚟都冇人信，冇佔中呢，中央就未必對梁振英咁欣賞，有咗佔中呢就特別欣賞。」<br>對於建制派議員要求立法會主席梁君彥押後青政兩人宣誓的議程，曾任立會主席的范太形容是無辦法中辦法，另一前立法會主席曾鈺成昨日也表明贊成押後兩人宣誓，也避免主席一旦讓兩人宣誓後，「最後法院裁決話佢當日已經失咗資格，就變咗你俾佢宣誓呢件事就越權」。<br>身在台灣的梁頌恆反駁范太指，他還未開始議員工作，「就梗係未（對香港）有好處」，反問「邊個非法唔畀我做嘢呢？」自言青政執政「點都好過𠵱家班港共政權」。對於范太指中央覺得梁振英「信得過」，梁頌恆指這正是香港問題所在，「就係有一班人從來都冇將香港人利益擺喺第一位」。<br>隨香港大律師公會訪京的湯家驊形容，今次與京官見面後令他「有少少心淡」，因今次京官對特首選舉問題「絕口不提」，顯得「非常小心」，故認同港獨問題再炒熱、民主派再擺出「無得傾」、「港獨自決係至高無上」的態度，只會令北京「無可奈何」，梁振英連任機會「牌面好咗」。<br>熟悉中國事務的林和立亦覺得范太的說法「合乎邏輯」，指梁振英以司法覆核處理議員宣誓是利用港獨議題「搞局」，估計若最終青政兩人失去議席，引起其支持者很大反彈，就算兩人參與補選亦未必能全部當選，屆時又再觸發激烈事件，令梁振英有機會「表演」，透過激化矛盾去增加連任機會。</p></body></html>