<html><header><meta charset="utf-8"><title>大劉愛送鑽石千金秀樺秀盈「鑽石圖鑑」</title></header><body><h1>大劉愛送鑽石<br>千金秀樺秀盈「鑽石圖鑑」</h1><p>大劉劉鑾雄多紅顏知己人人皆知，佢唔單止對女朋友們出手闊綽，佢對自己啲囡囡——真係同伴侶呂麗君及陳凱韻（甘比）所生嘅女兒出手更闊。<br> <br>現年14歲嘅劉秀盈（Zoe），係大劉同呂麗君所生，大劉前年分別喺蘇富比同佳士得拍賣所，先後以當時巿值2.5億同6,500萬投得巨型藍鑽石及紅寶石，並將之命名為「The Zoe Diamond」及「Zoe Red」，令當年只得12歲嘅秀盈，成為擁有3億幾身家嘅富家小姐。另有指大劉曾送出兩艘共值1.5億元嘅遊艇畀秀盈。<br> <br>至於大劉同甘比所生、現年8歲嘅劉秀樺（Josephine）似乎更得大劉歡心，平日啲小禮物，用作獎勵佢讀書叻嗰啲唔在講，秀樺同同父異母嘅家姐秀盈一樣，獲父贈鑽，大劉喺舊年11月，於拍賣會上合共豪花6億港元，先後買咗兩顆鑽石，送畀秀樺，更分別命名為「The Sweet Josephine」同「The Blue Moon of Josephine」，連同大劉喺09年、以當年巿值7,400萬喺日內瓦蘇富比買入重7.03卡嘅稀世藍鑽，並命名為「Star of Josephine」，送畀秀樺當生日禮物，小小秀樺嘅身家已經非常可觀。</p></body></html>