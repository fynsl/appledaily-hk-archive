<html><header><meta charset="utf-8"><title>【騎師梁家俊太太】J2直播節目咆哮爆粗！索女主持阿Kit遭停職</title></header><body><h1>【騎師梁家俊太太】J2直播節目咆哮爆粗！<br>索女主持阿Kit遭停職</h1><p>依家咩年代呀，講粗口、扑嘢當然唔係男人專利，繼靚靚游議員話搵唔到地方扑嘢後，另一位靚女阿Kit李潔瑩，喺10月16日沙田賽事主持J2台直播賽馬節目期間，疑似同另一主持王若舜嗌交，阿Kit未熄咪就大聲咆哮：「Sorry，我冇L……」講完個L字跟手被滅聲三幾秒，節目突然又穿崩，王若舜爆咗句：「咁邊個辣起先吖！」<br><br><br>爆粗事件惹起網上熱話，據知唔少觀眾向馬會投訴阿Kit爆粗，馬會亦立即有相應行動(節目是馬會製作再以買時段形式在J2播放)，由今期周日（23日）賽事起，將涉事兩位主持暫時停職，唔使佢哋再做直播，直至另行通知，暫由另一馬評家朱鎮輝頂替佢哋職務。<br><br>其實上述兩句穿崩出街冇頭冇尾，好多人唔知發生乜事。經查探後原來阿Kit同王若舜素有積怨，當日王若舜疑似開汽水，啲泡沫濺到阿Kit成身同手袋都係，跟手阿Kit心有不甘，亦以汽水還擊互濺，之後遂出現上述一幕爆粗。<br><br>阿 Kit喺馬圈公認靚女，亦騎師梁家俊太太，佢哋今年七月先結婚。而王若舜就係前騎師，掛靴後轉任馬評家。應屆港姐馮盈盈早前亦被揭發爆粗，不過唔係電視直播節目，當然冇阿Kit咁大鑊啦！不過阿Kit有老公仔養，咪當休息放吓假囉！</p></body></html>