<html><header><meta charset="utf-8"><title>霆鋒王菲離婚後世紀復合Sam安唯獨對方不可取替</title></header><body><h1>霆鋒王菲離婚後世紀復合<br>Sam安唯獨對方不可取替</h1><p>吳若希上月就高調喺社交網到話自己回復單身，即係話佢同澳門闊少Alex Ho分手，但係分咗手唔夠一個月，佢哋又閃電復合啦！咁過圈中都有好多金童玉女分完再合，o依家仲要過住啲幸福快樂嘅婚姻生活o添！<br> <br>謝霆鋒、王菲　<br>霆鋒同王菲03年分手後，彼此都有了另一半，組織各自嘅家庭，但又各自離婚回復單身，至14年竟世紀復合，霆鋒仲被拍到喺王菲北京嘅香閨共聚四天，事件轟動中港台。<br> <br>鄭秀文、許志安<br>早被公認為一對嘅Sammi同安仔，04年曾分手，安仔其後拍過兩次拖。至11年3月，被《蘋果》撞破撐枱腳而公開復合，到去年承認已婚。彼此尋覓二十幾年，始發現唯獨對方不可取替。<br> <br>陳慧琳、劉建浩　<br>Kelly同Alex早在美國讀書時相戀，98年卻因聚少離多而鬧分手。兩人在情路離離合合，終於至08年，Kelly在演唱會尾場宣佈嫁給Alex，o依家仲有埋蝦餃仔同小龍包一對囝囝。<br> <br>周慧敏、倪震       <br>相當傳奇的一對。08年，倪震被拍得同大陸大學生張茆激吻，周慧敏毅然跟他分手。不過分手幾天後，佢哋就公佈婚訊。<br> <br>吳雨霏、洪立熙　<br>Kary同網球王子洪立熙（Brian）係青梅竹馬嘅戀人，其間曾三度離合，13年第二度分手時，Kary就同余文樂撻着，惟戀情僅數月便玩完。後來，Kary火速翻撻Brian，佢哋去年仲喺美國註冊結婚。</p></body></html>