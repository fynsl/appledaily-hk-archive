<html><header><meta charset="utf-8"><title>勵志！八両金月搵18萬大陸撈得掂掃4層樓</title></header><body><h1>勵志！八両金月搵18萬<br>大陸撈得掂掃4層樓</h1><p>61歲嘅八両金，97年經歷金融風暴，經濟陷困境，99年嘅時候婆八両菜就走佬，八両金一個人照顧住囝囝，慢慢生活開始上軌道，昨日仲有雜誌訪問八両金，原來佢喺大陸撈得好掂。<br> <br>八両金指o依家主力喺大陸拍網絡電影，仲話今年有5、60套網絡電影搵佢拍，佢就接咗11、2套，其中仲有啲有成2千萬點擊。除咗拍網絡電影之外，八両金仲有唱下歌搵下錢，佢話自己唱三首歌已經有6、7萬人民幣，一個月做3場，都搵到18萬人民幣。<br> <br>o依家搵到錢，八両金對屋企人都好咗，仲喺訪問中大爆土豪金句：「請工人照顧媽媽，同埋個仔，都用唔到6萬。」「自己一個月使3、4萬。」、「最少都搵到18萬。」又話最近喺大陸都買咗3、4個單位，遲啲等阿仔大個咗，就買層樓畀個仔。<br> <br>八両金仲話，囝囝今年21歲，師拜潘美辰學唱歌。依家八両金上大陸登台或者出TV Show時都會帶埋個仔，睇嚟八両仔已ready子承父業。八両金話，自己樣衰，寫佢咩無所謂，只希望大家對個仔手下留情。八両金又稱，之前已和解的前妻，早前因為有啲報道，再次離家。<br> <br>如果o依家畀個機會大家再揀一次，八両金個樣可以月入18萬，你肯唔肯？</p></body></html>