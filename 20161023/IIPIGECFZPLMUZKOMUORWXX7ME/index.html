<html><header><meta charset="utf-8"><title>吳若希送上門翻撻男友等嫁</title></header><body><h1>吳若希送上門<br>翻撻男友等嫁</h1><p>入行以來是非及緋聞多多的吳若希，上月自爆與澳門闊少男友Alex分手後，本月10日又忽然在微博暗示要暫別娛樂圈好好休息，因而一度傳她懷孕。不過，據本報了解，吳若希原來已火速跟男友復合，近日她便到澳門陪男友享受二人世界，大肚傳聞實屬流料。</p><p>意氣嗌分手</p><p>據了解，Alex想與吳若希到美國結婚生仔，拍拖沒多久已求婚，今年初曾於社交網展示百萬支票，揚言要養女友一世，甚至提出幫女友與公司解約，但偏偏篤信風水的吳若希，深信師傅所講要在2018年後才可結婚，由於Alex不停催婚，吳若希為此問題經常與男友嗌交，二人大吵一鑊後，吳若希一時意氣下嗌分手。<br>不過，吳若希嗌分手後感到極不開心，不停在社交網暗示掛住Alex，據知情人士說：「吳若希主動過澳門搵Alex，好快就復合咗，跟住一人讓一步，Alex唔使女友去美國，吳若希就同無綫請咗一年長假，過去澳門陪男友，不過吳若希堅持2018年先結婚，佢覺得𠵱家仲養得起自己，唔使睇人面色做人，如果佢唔自己賺錢傍身，第時有乜事佢咪食屎。」</p><p>購900萬豪宅</p><p>至於吳若希大肚傳聞，知情人士指實屬流料說：「佢都唔想咁快結婚，點會畀自己大肚呢？而且佢之前去旅行，如果大肚仲點可以玩潛水同skydive？」據知本月中吳若希更榮升業主，豪擲9百多萬購入何文田新盤何文田山畔細單位作投資，又在澳門與友人合作搞生意，其男友Alex還陪她在澳門睇舖位。記者日前就復合等事致電吳若希求證，她透過短訊回覆說：「我放緊假，唔喺香港，唔會回應任何新聞。」<br>採訪：皓騫</p></body></html>