<html><header><meta charset="utf-8"><title>吳若希惹第三者罪名疑似Alex：我當Toby係X</title></header><body><h1>吳若希惹第三者罪名<br>疑似Alex：我當Toby係X</h1><p>愛情係會令人盲目嘅，就正如當澳門闊少Alex Ho愛上咗香港歌手吳若希後，為咗表明心跡，唔想女友懷疑佢嘅愛，Alex就用咗一個字，嚟形容舊愛Toby Sin，如果這是情……你又會唔會好冧呢！<br> <br>今年7月，吳若希就被《蘋果》讀者爆同澳門闊少Alex蜜遊泰國，跟手吳若希就好Sweet咁公開佢同Alex嘅愛侶關係，但突然就殺出個程咬金，Alex被爆原來已經有個model女友Toby，咁即係話吳若希係第三者。<br> <br>吳若希當然會嬲嬲豬啦，咁Alex即刻就深夜發聲明力證自己係單身，但係話口未完，就再爆出Alex原來同Toby有肉體轇轕添，吳若希當然就嬲到震啦！咁Alex就即喺拎住袋Chanel，坐直升機過來香港負荊請罪。<br> <br>正當大家以為事告一段落嘅時候，又有爆出一個疑似係Alex嘅facebook，喺吳若希私人fb留言話：「我真係當Toby先係x~買花買禮物都係為咗補償佢～佢埋我身都係為咗依個目的～佢係X！」<br> <br>段留言仲講到，疑似Alex承認追求吳若希嘅時候，依然同Toby有路，但佢就只係當佢係X！呢位何生不段以X來形容自己同Toby嘅關係，而Toby亦喺Instagram到留言話：「多謝提早給我看看世界……朋友們不要截圖給我了！因為事過境遷，毫無意義又不上心！」</p></body></html>