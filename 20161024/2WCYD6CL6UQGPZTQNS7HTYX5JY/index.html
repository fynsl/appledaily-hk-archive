<html><header><meta charset="utf-8"><title>智取大市：輕鬆賺人仔貶值 - 晉佳</title></header><body><h1>智取大市：輕鬆賺人仔貶值 - 晉佳</h1><p>人民幣星期五加快貶值，A股竟然先跌後回升，港股黑期亦似乎對於人民幣貶值冇乜反應，呢個現象，帶來兩個新訊息，第一，大家似乎接受人民幣以一籃子滙率作基準之下，兌美元持續慢跌，只要美元並非強到單邊狂升，單純滙率因素就唔容易對股市構成好大嘅負面影響；第二，中央接受人民幣貶值程度比市場預期更高，資本市場唔怕人仔貶值的話，中央調節滙率政策就更得心應手。喺咁嘅情況下，對於人民幣貶值受惠股更為有利。<br>人民幣貶值受惠股不外乎以人民幣為成本、收取其他貨幣為收入嘅公司，創科（669）、申洲（2313）、互太（1382）等等係即時諗得起嘅股份。<br><br>創科主攻園藝、地板護理電動工具產銷，美國係主要市場，今年上半年純利升11.6%，至1.77億美元；營業額升8.6%，對於優質股嚟講，市盈率大約20倍本來只係不過不失。不過，人民幣貶值或許比預期之中更能持續，自然幫到創科獲得持續同更可觀嘅業績增長，令股價有重拾升軌嘅潛能。<br>創科近期守穩30蚊嘅密集支持位，慢升之下，稍後有權挑戰34至36蚊，預料3至6個月之內可到價，向低難度取分。<br><br>晉佳<br> http://www.fb.com/advanceguy1 <br>本欄逢周一、三、五刊出</p></body></html>