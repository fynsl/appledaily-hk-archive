<html><header><meta charset="utf-8"><title>「手多」評游蕙禎長髮捱轟</title></header><body><h1>「手多」評游蕙禎長髮捱轟</h1><p>【本報訊】青年新政游蕙禎的一把長頭髮，不但吸引宅男，連人稱何姨姨的何秀蘭亦高度關注。何早前在facebook發文，指外界關注游的「扑嘢論」，但其長髮影響更大，因要用大量食水保持整潔，損害環境，惹來網民負評，游亦撰文諷刺「派少啲微膠粒」；何秀蘭對此直認「手多」，表述或未夠清楚：「我將好緊張嘅環保議題寫埋落去，可能畀咗大家一個聯想：吖，係唔係你輸咗唔抵得呀？」</p><p>指「扑嘢論」無問題
</p><p>一直蓄短髮的何秀蘭解釋，「見親人哋長頭髮，好似長毛，我都話：好唔環保、剪咗佢啦」，強調地球氣溫變化，即將到達不可逆轉地步，希望減少耗費能源，故特別關注別人的長髮。<br>至於游講述年輕人性生活的困局時提及「扑嘢」，她認為完全沒問題，「中國人社會對性有好大禁忌，所以當一個年輕人用俚語、俗語、潮語去形容性行為，嘩，大家就睇到眼都突……我覺得呢個好冇必要（即對此譁然），每一代嘅語言都會慢慢咁變。」<br>她說近日翻看《香港回歸歷程—鍾士元回憶錄》，亦發現歷史在重演：「書入面話鍾士元話91年直選後，議員用俚語、俗語譁眾取寵，咪即係講緊𠵱家嘅（立法會）老鬼囉」，強調「每一代都覺得新一代唔順眼，其實只係語言同生活方式唔同咗啫」。<br>■記者許偉賢</p></body></html>