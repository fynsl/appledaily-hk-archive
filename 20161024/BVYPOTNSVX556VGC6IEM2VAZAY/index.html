<html><header><meta charset="utf-8"><title>中環在線：岳少三女3,350萬掃兩豪宅 - 李華華</title></header><body><h1>中環在線：<br>岳少三女3,350萬掃兩豪宅 - 李華華</h1><p>城中富二代輪住做業主。繼賭王四太千金何超盈同何超欣早兩日獲贈13億山頂豪宅之後，噚日到麗新集團老闆林建岳三女、今年29歲的林顥伊（Evelyn）買千萬豪宅。對於成為業主，Evelyn笑笑口咁話「開心、興奮囉！」</p><p>做業主「開心、興奮囉」</p><p>噚日麗新同新地前主席郭炳湘合作發展將軍澳新盤藍塘傲開賣，員工可優先認購，不過每個員工就限購一間。市場流傳老闆之一嘅林建岳家族成員，合共用咗接近3,350萬元買咗兩間高層四房單位，每間價值超過1,660萬元，面積近千呎，同樣向南，望將軍澳海景，有指其中一個買家就係Evelyn。<br>首先出來面對傳媒嘅麗新高層潘銳民，俾人問到太子女係咪入市時，只係話：「私隱嘅嘢，我哋就唔可以講出嚟。」至於其後現身嘅Evelyn，被問到有冇買樓呢樣嘢，早初一度滿面尷尬稱：「唔知講唔講得。」其後確認家族購2伙藍塘傲大戶消息屬實，「係呀，買咗兩間」，對於成為業主感覺「開心、興奮囉！」<br>29歲嘅林顥伊，原名林愛兒，最令人有印象，應該係佢同賭王千金何超盈相當老友。她曾在香港大學完成工商管理學位，再去中文大學讀法律，舊年取得博士學位，然後加入家族企業幫手。<br><br>李華華<br>mailto:LiWaWa@AppleDaily.com</p></body></html>