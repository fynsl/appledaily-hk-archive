<html><header><meta charset="utf-8"><title>【馮仁昭四圍超】袁潔儀要同老公洗腦</title></header><body><h1>【馮仁昭四圍超】<br>袁潔儀要同老公洗腦</h1><p>袁潔儀同葉家寶等噚日喺又一城出席電影《極鬪2》首映，講到潔儀加入無綫已快半年，佢話客串咗兩套劇集，不過開工時間唔穩定，老公有冇詐型？佢笑住話：「我會洗佢腦，不過佢好容易適應，其實科技咁發達，而且小別勝新婚，個心喺佢度咪得囉。」提到亞視欠家寶7位數字款項，家寶話：「上星期收到通知，今個月底可以盡快解決到。」<br>撰文：馮仁昭</p></body></html>