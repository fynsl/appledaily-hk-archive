<html><header><meta charset="utf-8"><title>【馮仁昭四圍超】送驗孕棒畀姊妹留念Ella認陀B三個月</title></header><body><h1>【馮仁昭四圍超】<br>送驗孕棒畀姊妹留念<br>Ella認陀B三個月</h1><p>現年35歲嘅女子組合S.H.E成員陳嘉樺（Ella），同老公賴斯翔結婚4年終於有喜，前晚佢喺facebook宣佈懷孕，噚日S.H.E就合體，Ella同Selina（任家萱）及Hebe（田馥甄）一齊出席台北World Gym活動。<br>雖然Ella有咗BB，但噚日仍然跟Selina及Hebe一齊做健身操。Ella話：「我懷孕3個月了，是等一切穩定，才跟大家分享，我很開心跟驚喜，等下次記者會，我們自己的場子，一定有問必答。」跟住就話星期五記者會，佢就會公佈BB性別。</p><p>下月停工養胎</p><p>Ella又話8月21號連用兩支驗孕棒先至清楚確定有BB，為咗同姊妹分享喜悅，佢再買兩支驗孕棒，等S.H.E拍廣告時，就送咗畀Hebe同Selina留念。Hebe話嗰日喺餐廳收到驗孕棒時，真係不知所措，想喊但又驚俾侍應發現，而Selina就話：「我驚訝到，如果有人拍我一下，眼珠會立刻掉下來，隨後眼淚噴到鍋裏。」Ella話𠵱家胃口好好，冇害喜症狀，下個月佢完成工作後，會安心養胎。<br>撰文：馮仁昭</p></body></html>