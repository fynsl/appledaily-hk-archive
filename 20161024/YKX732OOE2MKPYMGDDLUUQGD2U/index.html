<html><header><meta charset="utf-8"><title>主播太太剛被停職！策曾志偉愛駒墮馬送院　梁家俊曾失去知覺</title></header><body><h1>主播太太剛被停職！<br>策曾志偉愛駒墮馬送院　梁家俊曾失去知覺</h1><p>靚女評馬人李潔瑩的28歲騎師丈夫梁家俊，這天於沙田馬場開場後一直表現麻麻，跑到第五場泥地短途1200米，更於直路中段墮馬，當時其座騎沈集成馬房曾志偉愛駒「卡加動力」突然失控急速撞向內欄，人馬雙雙失重心倒在地上，而倒地後人馬均動也不動，「卡加動力」亦看似已暴斃。此場賽事結果由雷神莫雷拉座騎「盈利駿馬」勝出。<br><br>據報，梁家俊落地後一度失去知覺，隨即被扛上救護車送往威爾斯親王醫院接受治療，其後才回復清醒，傷勢暫未明。梁家俊因此之故，這天未能繼續餘下賽事，他原本跑罷這天賽事停賽兩期。<br><br>梁家俊與太太阿Kit李潔瑩近日行衰運，身為馬評家的阿Kit，10月16日沙田賽事主持J2台直播賽馬節目期間，疑似同另一主持素有積怨的王若舜互濺汽水嗌交，阿Kit直播時未熄咪就大聲咆哮：「Sorry，我冇L……」，王若舜亦穿崩爆咗句：「咁邊個辣起先吖！」結果兩人被停職，之後阿Kit更說她已辭職，皆因自己承受唔到網上熱烈討論的壓力，撐唔到落去。<br><br><br>【騎師梁家俊太太】J2直播節目咆哮爆粗！索女主持阿Kit遭停職 <br> http://bit.ly/2ewtBO1 <br><br><br>職已辭！爆粗阿Kit唔會復職：我撐唔到落去 <br> http://bit.ly/2eHcLfJ </p></body></html>