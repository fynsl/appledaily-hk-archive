<html><header><meta charset="utf-8"><title>高C9手記：港鐵一定要近你屋企？ - 高淑嫻</title></header><body><h1>高C9手記：<br>港鐵一定要近你屋企？ - 高淑嫻</h1><p>港鐵（066）觀塘延綫通車，不少人批評何文田站跟愛民邨距離遠，居民要步行20分鐘才可以到達何文田站，我好奇問一句：誰說港鐵車站要開在你家門前？<br>我家住荃灣，娘家在青衣，兩個地方都有港鐵站，但我現在每日要日曬雨淋步行20分鐘才到港鐵站，以前就要坐巴士或小巴接駁到青衣站，因此，讀報見到九龍城區議員批評由何文田港鐵站，經接駁天橋行到愛民邨耗時20分鐘，我大惑不解，有乜咁大不了（荃灣、青衣都有老弱婦孺吧）？<br>我不明白的是，區內又並非只得港鐵一種交通工具，如果覺得不方便，可以選擇你覺得舒服方便的交通工具，你是有選擇的，有甚麼好批評。<br>以娘家青衣為例，相信除了盈翠半島、灝景灣等幾個貼近青衣站的屋苑，大部份青衣居民想搭港鐵，都要坐接駁巴士、小巴或步行一段短時間。<br>需知道興建鐵路涉及大量建築技術問題，翻閱資料，何文田站是港鐵網絡中最大及最深的轉乘站，依山而建有8層高，除了觀塘延綫，有一層是連接沙中綫，可想而知，隧道挖掘與站口選址應有一定複雜性，站口是否接近愛民邨應該只是其中一個考慮。<br>今時今日，批評變成家常便飯，彷彿所有事情，大家也可以找到批評的點子，看得人都累了。<br>批評本來可以帶來進步，但如果係又鬧，唔係又鬧，便令人麻木；情況好似阿媽鬧仔一樣，當阿媽日日惡形惡相、聲嘶力竭鬧仔，久而久之，阿仔就當阿媽日日開rock &amp; roll演唱會，鬧甚麼都當耳邊風。<br>其實批評不要緊，最重要是附帶有建議性的建議，想到更好的做法才鬧，可以嗎？<br><br>高淑嫻<br> https://www.facebook.com/koc9nine </p></body></html>