<html><header><meta charset="utf-8"><title>【馮仁昭四圍超】肥媽恨抱契孫</title></header><body><h1>【馮仁昭四圍超】肥媽恨抱契孫</h1><p>肥媽同契仔陸浩明噚日喺鰂魚涌為健康食品拍廣告，陸浩明指早前同女友去澳洲慶祝拍拖五周年，但此行未有求婚，佢話：「想準備得好啲，我同肥媽講搵多啲廣告畀我拍吓。」佢仲希望肥媽以8,000蚊一個月，租一間800呎屋畀佢，肥媽即刻話：「你咁快病入膏肓。」但肥媽表示如果陸浩明結婚，一定會送龍鳳鈪同金豬畀契新抱，仲希望想快啲抱契孫。<br>撰文：馮仁昭</p></body></html>