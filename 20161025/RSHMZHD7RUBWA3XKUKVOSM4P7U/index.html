<html><header><meta charset="utf-8"><title>【Office偷閒】玩到笑出聲　10款日系騎呢遊戲app</title></header><body><h1>【Office偷閒】玩到笑出聲　10款日系騎呢遊戲app</h1><p>有時返工返到攰或者搭車冇嘢做，都會手痕機癮起，《Pokemon GO》冇重大更新，不如試吓和風迷你小遊戲。近排日本興玩無厘頭風格，廠商hap推出嘅《Hidden my game by mom》玩密室解謎，尋找俾阿媽收埋嘅遊戲機。頭一、兩關都叫正常，玩到後尾阿媽會匿埋喺牆入面、間房仲有七龍珠叫神龍，每關都玩到忍唔住大叫「做乜箒你」。遊戲喺下載榜打入頭30名，其實同廠仲有唔少騎呢選擇，以下挑選十款偷閒小遊戲，記者就試過多次喺返工個位同搭車途中玩到儍笑，受到同事歧視，最正係有趣得嚟每局都係幾十秒玩完，開心完都冇人知你「吞卜」，如果你工作累了，不妨一玩。</p><p>1.Hidden my game by mom  （平台：iOS、Android　售價：免費）<br>常見嘅密室解謎遊戲，要搵出隱藏嘅遊戲機，但屋內有各式騎呢機關，俾阿媽發現又或者遇到特殊情況就會gameover，有乜特別情況？會踩到釘、俾蛇咬、俾差佬捉你偷銀包等等，間屋仲有大象、鱷魚、神龍等等，甚麼都有可能。<br><br>2.Crazy Freekick （平台：IOS、Android　售價：免費）<br>射自由球嘅足球遊戲，控制射門方向避開防守，但除咗有防守球員同守門員，仲有高達、炸彈、鐵血戰士、蜘蛛俠等古怪事物，玩落發現每一關有提示要射邊個位，騎呢得嚟考觀察力。<br><br>3.Behind You!!（平台：iOS、Android　售價：免費）<br>音樂遊戲，跟節拍按鍵跳舞，但中途阿媽會入房偷睇，呢個時候就要按住中間暫停掣扮嘢，其實記者好多時都會喺房入面做啲唔想俾屋企人見到嘅嘢，玩落有共鳴。<br><br>4.Crazy Chaser（平台：iOS、Android　售價：免費）<br>跟蹤女生，對方回頭時要篤芒避開，考反應之餘仲成日會用假動作fake你，玩到後面會有感人ending講點解要跟蹤，唔係痴漢game。<br><br>5.貓跨欄（平台：iOS、Android　售價：免費）<br>跳躍避開障礙物，簡單易玩，障礙物成日會做出出乎意料嘅舉動，不過就算搞到你gameover都只會笑，唔會嬲。<br><br>6.副隊長（平台：iOS、Android　售價：免費）<br>《Crazy Freekick》射怪獸版本，要喺怪獸殺晒球場上觀眾前射低佢，每隻怪獸都有特別動作模式，有啲要攻擊時先露出弱點，畫面低能，但其實幾考操作技術。<br><br>7.大根窰㺨禆𥮴禩禀女子高生（大根）（平台：iOS、Android　售價：免費 ）<br>只需用一隻手指篤芒，連按爬上蘿蔔，放手停下，小心中途會有蘿蔔絲打走你。<br><br>8.𤦎莜燑耯𦒘肧𠤖渪莜（馬之王子）（平台：iOS　售價：免費）<br>戀愛遊戲近年講男女平等，女追男唔奇怪，但呢款《馬之王子》女主角追求嘅係人面馬，餵蘿蔔之外還可以同佢傾偈增進感情。<br><br>9.𦂃秆朥肧（大叔怪物）（平台：iOS　售價：免費）<br>將Pokemon大叔化，玩法只係掉精靈球收集大叔，越多大叔就越多錢，勝在儲錢後可幫城市升級，之後有更多種類的精靈大叔。<br><br>10.Pineapple Pen（平台：iOS、Android　售價：免費）<br>PPAP出了很多趕潮流嘅小遊戲，當中以呢款《Pineapple Pen》最好玩，要睇時機射穿生果，意外地幾高難度。<br><br>記者：司徒港燊<br>攝影：梁志永</p></body></html>