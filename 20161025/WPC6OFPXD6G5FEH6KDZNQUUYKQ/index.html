<html><header><meta charset="utf-8"><title>【馮仁昭四圍超】洪欣轟莫少聰：兒子傷透心</title></header><body><h1>【馮仁昭四圍超】<br>洪欣轟莫少聰：兒子傷透心</h1><p>洪欣同莫少聰分手多年各行各路，惟莫少聰日前忽然喺微博翻舊賬，否認自己棄子嘅傳聞，又指常被幫洪欣出頭嘅「寫手」喺微博罵。沉默多日嘅洪欣，噚日終於喺微博反駁莫少聰，叫佢唔好再傷害其家人：「莫先生！說實話我沒有留意你的新聞，怎樣可能找水軍去攻擊一個我已經遺忘了的人呢？」<br>洪欣強調自己從來冇喺孩子面前講過一句傷害莫少聰嘅壞話：「所以當你在微博上私訊孩子，孩子才會回應你！基於禮貌的回應卻換來你這次的做法，令他傷透心，他沒想過你會如此這般利用他，希望你不要再傷害我的家人！」<br></p><p>老公打氣</p><p>洪欣老公張丹峰貼一家三口相，力撐老婆：「謝謝老婆帶着女兒來陪我拍戲，讓我收工之後還能感受家庭的溫暖，最可惜的是兒子要上學，不能來……有沒有想粑粑呢！」洪欣同莫少聰所生嘅兒子張鎬濂回覆：「根本是要我吃醋，我比較想妹妹，哈哈！妹妹離開我一個月了，快點回到我的懷抱……爸爸媽媽快點回來，一家四口開開心心，幸幸福福就好了！」<br>撰文：馮仁昭</p></body></html>