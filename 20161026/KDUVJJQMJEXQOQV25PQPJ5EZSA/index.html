<html><header><meta charset="utf-8"><title>憔悴出院自稱成手損晒關淑怡疑失戀酒後墮海</title></header><body><h1>憔悴出院自稱成手損晒<br>關淑怡疑失戀酒後墮海</h1><p>現年50歲的關淑怡（Shirley）昨日凌晨時分在愉景灣墮海！警方及消防員於凌晨4時54分接報到場，將她救上岸，當時神志清醒的Shirley被送往北大嶼山醫院治理。警方表示女事主跟朋友在海灘散步，其間突然走入海游水，由於叫極不返，友人向保安員求救要求報警。警方初步以有人墮海案件處理，經調查後列作有人情緒不穩。據稱，Shirley曾透露因工作問題不開心。</p><p>「我想食支煙」</p><p>昨日早上約11時，Shirley由友人陪同步出急症室，素顏的她戴口罩遮樣，披頭散髮十分憔悴，對傳媒追訪表現不耐煩：「可唔可以excuse me，好唔好呀？等等先講，真係借借。」問到事發情況？她說：「自己行落個海囉！」最近有甚麼不開心？她說：「你哋令我唔開心，見到你哋幾個cameras好唔舒服，你畀個private time我好唔好！」Shirley走到門外的保安崗位，再說：「我想食支煙，我係藝人，我都有right（權利），please！」友人陪她走回醫院並從秘道離去。<br>事後Shirley向經理人報平安：「我唔係情緒有事，我係行沙灘，行吓行吓跌鬼咗落去，𠵱家成手……其實我係飲咗杯……唉！唔好再提酒喇……𠵱家成手損晒。如果情緒不佳，就唔會成手損晒啦！」4年前Shirley曾於社交網留言想輕生，對於今次被指情緒不穩墮海，據知可能跟老外dancer男友感情出問題，有指男友提分手令她受打擊。昨Shirley出院後在社交網貼燈泡照，寫道：「U light up my......career.」</p><p>曾志偉慰問</p><p>曾志偉昨日表示自己也找不到關淑怡，也希望送上問候，又稱自對方的演唱會後沒見過面，並覺得她落海只是發脾氣，但他認為不應拿生命來開玩笑，而且她還要照顧小朋友。王馨平透過短訊希望對方一切安好：「我會找一些寶記的朋友看看可以做些甚麼！」湯寶如則在電話說：「我建議佢睇吓醫生，如果咁樣真係好危險。」<br>採訪：皓騫</p></body></html>