<html><header><meta charset="utf-8"><title>【柏豪做啱咗】心理學家：以靜制動可杜絕飛來蜢</title></header><body><h1>【柏豪做啱咗】心理學家：以靜制動可杜絕飛來蜢</h1><p>「任由柏豪，他不選我，有他的理由，我沒有他也是活得好。」呢句對白出自歌手周柏豪一位女粉絲岑小姐的留言。</p><p>話說，岑小姐近日不斷到柏豪fb留言，言詞間講到自己同對方係情人關係咁密切，令到好多網友都睇得津津有味，就連本身不是柏豪fans的人都為了湊熱鬧like了柏豪fb關心吓這段ff「戀情」的每日進展。反觀柏豪，雖然密密出po，但就一直都未有對岑小姐作出過回應啦。對付這類飛來蜢，柏豪呢招以靜制動原來係好正確的！<br><br>英國心理周刊《Psychologies》集合咗不同心理學家的說法，指擊退飛來蜢有三大要點：<br>1. 不回應不解釋<br>不接受可以坦白講清楚但唔使解釋太多，乜嘢未放低個ex同你性格唔啱之類原因，只會令對方繼續等落去，或改變自己近合你！<br>2. 不要攞對方的情意來開玩笑<br>人家向你表白已經用咗很大勇氣啦，如果再攞對方的心意來開玩笑，就實在太傷人心了。<br>3. 不要內疚!!!<br>唔鍾意對方唔係你的錯，你要繼續自己的生活，一旦內疚又與對方聯絡或對對方好一點，佢好容易又誤會自己有機會㗎喇！<br><br>所以，唔想令自己跌入無限輪迴，各位面對飛來蜢的朋友，都係要夠忍心、夠決絕啦。<br><br>記者：容慧心</p></body></html>