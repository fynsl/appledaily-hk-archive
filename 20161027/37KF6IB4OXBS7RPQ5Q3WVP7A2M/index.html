<html><header><meta charset="utf-8"><title>孫慧雪傳愉景灣海濱白教堂行禮嫁有米男友？</title></header><body><h1>孫慧雪傳愉景灣海濱白教堂<br>行禮嫁有米男友？</h1><p>咩話，雪雪BB結婚？冇錯，早喺8月嗰陣畀本報影到佢同有米男友Edwin Lo去咗銅鑼灣買戒指，仲一連行咗三間名店，最後由男友埋單，不過當時雪雪BB以WhatsApp回覆就話：「都冇買到，我哋拍拖係有咁嘅方向，如果係結婚，我會同大家宣佈。」<br> <br>而昨日有讀者爆料，指孫慧雪昨日喺愉景灣結婚行禮，咁突然？《蘋果》仲即刻搵嚟雪雪BB了解，原來只係一場誤會啫！雪雪BB回覆《蘋果》話：「o依家係城大，七點會去柴灣去青年廣場出席903活動！」之後佢再補充話昨日全日都喺城大，仲有好多學生見到佢，之後佢仲喺城大自拍做證明o添！原來只係一場誤會！</p></body></html>