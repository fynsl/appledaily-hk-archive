<html><header><meta charset="utf-8"><title>網上教煮飯因一個男人</title></header><body><h1>網上教煮飯因一個男人</h1><p>【本報訊】35歲靚女人妻Norma自小「入得廚房出得廳堂」，美國讀書時已喜歡睇電視烹飪節目鑽研菜式，回流香港後，毅然放棄滙豐銀行的高薪厚職，開設線上平台教「港女」煮飯，機緣全源於背後一個男人。<br>Norma憶述，4年前她男朋友Sam正惆悵送甚麼生日禮物給自己，當時她正研究分享食譜的平台，於是Sam替她找夥伴搞網站，「佢當時話『你想點玩就點玩，個budget（預算）就係相當於一個3萬蚊嘅手袋』」。Norma指一開初她是為興趣才在網上分享食譜，由構思、拍片、剪片都自己一手一腳做，不過後來粉絲人數增加，滙豐的工作亦越沉重，由於不喜歡「半桶水」，她便放棄正職，全程投入日日煮經營：「唔鍾意後悔嘅感覺，如果第日有個Night Night Cook出現，會好後悔當初冇做」。<br>Norma稱當時給自己兩年限期，如果創業不成功就「食回頭草」重投銀行業，但她只花了1年半時間，日日煮便達收支平衡，2014年更投放6位數字開拓內地業務，目前香港及內地員工數目分別有20及60人。<br>Norma亦成功留住男友的胃，二人於2013年底結婚，她笑稱「ABC（American-born Chinese）」丈夫婚後亦被她感染，不再只懂烹調熱狗、pizza及意粉，反而成為日日煮忠實粉絲。「佢等我（出差）返嚟嘅時候會練煮嘢食，上兩個禮拜問我想唔想食蟹，學完就會share（分享）上去我哋WhatsApp群組度」。說完即向記者展示日前老公為她炮製的「100分薑蔥蟹」相片。雖然Norma現時九成時間專注內地業務，甚少留在香港，但她稱無阻與丈夫感情，「現代社會好多方法可以keep in touch，唔會因為少見而感情冇咁好，反而更珍惜」。</p></body></html>