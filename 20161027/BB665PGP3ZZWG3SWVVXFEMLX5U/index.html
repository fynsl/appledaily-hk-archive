<html><header><meta charset="utf-8"><title>做監製有着數？錢國偉捧起唔少女　老婆都娶埋</title></header><body><h1>做監製有着數？<br>錢國偉捧起唔少女　老婆都娶埋</h1><p>錢國偉係大台節目監製出身，負責過唔少綜藝節目，好似《美女廚房》同《味分天下》等等，共通點係女女女......唔係《巨輪II》個隻，而真係好多女藝人參與啲花瓶助手角色。後來錢國偉轉行做導演，最出名嘅一定係《喜愛夜蒲》系列，簡單啲講，佢真係培養咗好多女藝人出道：<br> <br>賈曉晨（JJ）：<br>《美女廚房》嘅「美少女廚神」冠軍，之後參加埋錢國偉另一套《味分天下》，做助手「梳打」，因為佢有對長腿，加上性格單純，大台啲遊戲節目都必定預佢一份。<br> <br>何佩瑜（Jeana）：<br>同JJ一樣，都參加過《美女廚房》嘅「美少女廚神」比賽，亦拍過《夜蒲》系列。一直以性感女神作招徠，錢國偉新戲《辣警霸王花》當然唔少得佢個份。<br> <br>陳靜（DaDa）：<br>《夜蒲》女陳靜原本叫「百香園E神」，佢嘅E cup巨乳就得到錢國偉賞識，拍咗第一集《喜愛夜蒲》。不過13年佢突然神隱，三個月後又宣佈復出，打亂咗《喜愛夜蒲3》嘅部署，錢國偉仲明言永不錄用。<br> <br>連詩雅（Shiga）：<br>連詩雅除咗係位歌手，其實都係第一代《夜蒲》女，佢仲憑呢套戲獲提名第31屆金像獎最佳新演員。<br> <br>陳宛蔚：<br>曾經係《味分天下》擔任助手嘅「雜果賓治」陳宛蔚，待遇絕對係最特別嗰個，因為佢同錢國偉傳緋聞足足傳咗6年咁耐，直到12年先認拍拖，上年仲拉埋天窗。</p></body></html>