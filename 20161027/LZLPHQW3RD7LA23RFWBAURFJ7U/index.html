<html><header><meta charset="utf-8"><title>【起晒雞皮】撒嬌的男人好命啲？港女：乸型！打佢囉！</title></header><body><h1>【起晒雞皮】撒嬌的男人好命啲？<br>港女：乸型！打佢囉！</h1><p>【三個粉絲追韓劇】戲都有得做，話《撒嬌的女人最好命》！但係睇《我們結婚了》嘅假想夫妻Jota同珍京，竟然係老公撒嬌氹老婆，連Jota自己都頂唔順連番大叫，不過觀眾就覺得Jota好可愛。如果你身邊嘅男生們撒嬌，會唔會好命啲？會冧死女定係想煎把佢？</p><p>事實上，港男港女都唔buy男人撒嬌，女話：「明星就得，普通人會好乸型、想打佢囉！」，男話：「好核突囉！男仔應該有返啲性格！」動主播阿仙話只係頂得順男朋友同自己撒嬌，Viu韓劇導賞員阿愁就話鍾意強勢男，撒嬌呢家嘢咪搞！<br><br>的確同人唔同命，韓星撒嬌先稱得上係可愛，冧到fans暈陀陀！今集就請嚟韓國新晉男團APL四位成員Seoin、Hyuk、Tin同Daniel（同時係Viu韓劇導賞員）示範點樣撒嬌，bb聲、高八度、扭扭擰擰...出埋「飛機餵飯飯」，可愛定起晒雞皮？你睇片咪知囉！</p><p>APL成員Hyuk話，因為韓劇嘅關係，出現咗「친대래 남자（傲嬌男）」呢個形容詞。傲嬌男即係表面上扮哂cool，唔理自己鍾意嘅女仔，但係喺背後默默為佢付出。簡單啲講，就好似《太陽的後裔》第二男主角徐大英（晉久　飾），成日擺款、扮cool、扮型，其實勁緊張尹明珠（金智媛　飾）！又好似《奶酪陷阱》嘅男主角劉正師兄（朴海鎮　飾），對洪雪（金高恩　飾）愛理不理，其實處處為佢著想。</p><p>不過，近期最hit嘅一定係「暖男」，因為《雲畫的月光》拍到男主角世子李韺（朴寶劍　飾）係超級暖男，對洪樂瑥（金裕貞　飾）愛護有加，佢嘅關心同痴情迷倒萬千粉絲！有港女都話鍾意「暖男」多過「傲嬌男」，至少唔使估男朋友諗乜，只係接受佢對自己好就得喇！有港男又話自己係「暖男」，話女朋友病咗會照顧佢，知道戲院凍又會帶定外套畀女朋友着咁話喎！</p><p>主持：動主播阿仙、Viu韓劇導賞員阿愁和Daniel<br>記者及繙譯：卓惠媛(Joyce)<br>攝影：陳家文、李錦鏵<br><br>《我們結婚了》片段由Viu提供：<br> https://goo.gl/Yx13PE <br><br>【三個粉絲追韓劇】<br> http://hk.apple.nextmedia.com/enews/animation/kfans/  </p></body></html>