<html><header><meta charset="utf-8"><title>上內地節目易彈起？鄧紫棋變宇宙巨G.E.M.話咁易</title></header><body><h1>上內地節目易彈起？<br>鄧紫棋變宇宙巨G.E.M.話咁易</h1><p>大陸咁多歌唱節目，好多本地藝人見喺香港冇咩成績，都會上大陸節目博一博，博掂咗就有「錢途」喇。<br> <br>鄧紫棋 G.E.M<br>第一個緊係要數「宇宙巨G.E.M.」啦！本身G.E.M.喺香港都已經有「小巨肺」之稱㗎喇，唱功係有嘅，識得飊高音咪啱晒大陸觀眾口味囉！喺《我是歌手2》入面，G.E.M.挑戰唱汪峰嘅《存在》，大騷Quali，多次爆高音，唱到啲觀眾都喊晒口，咁就紅咗喇。<br> <br>李克勤<br>克勤唱功就不置疑啦，《紅日》、《我不會唱歌》、《高妹》、《大會堂演奏廳》，呢啲歌相信大家都會記得講得出，不過喺香港就好似唔係好紅，拍過劇又做過主持《殘酷一叮》。15年上《蒙面歌王》，戴住個面具化身「白棱鏡」，最後贏埋冠軍，咁就翻到身喇！<br> <br>許志安<br>安仔以「鐵皮人」形象參加《蒙面歌王》第二季，一開口觀眾都認得，唱《安靜》嘅時候，嗰種沙沙地嘅聲線加埋啲鼻音，真係ip都唔使check就知係許志安。<br> <br>陳樂基 Rocky<br>陳樂基係香港獨立樂隊KillerSoap嘅主音，KillerSoap贏過多個比賽，喺08年仲贏得世界性比賽——Global Battle of the Bands(GBOB)嘅中國區冠軍。可惜，贏過咁多比賽喺香港都係冇咩知名度。喺14年，Rocky參加《中國好聲音》第三季，唱《月半小夜曲》升Key爆高音，而且唔係一味「X叫」，打入16強。當時Rocky參加《好聲音》有好大迥響，從此騷價上升，仲成日出騷o添！</p></body></html>