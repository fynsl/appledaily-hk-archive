<html><header><meta charset="utf-8"><title>三點式激露晒泳姿Sulli性感冇底線</title></header><body><h1>三點式激露晒泳姿<br>Sulli性感冇底線</h1><p>韓國女團f(x)前成員Sulli日前喺Instagram晒相又出事，因為真空着住件白衫而搞到飛釘，更惹嚟唔少網民抨擊。<br> <br>不過Sulli就未有收歛，呢兩日繼續喺Ig上載新相新片，當中佢就孖認識11年嘅女性朋友去咗希臘同意大利旅行，佢又大晒泳照，展示喺水中嘅泳姿，可見着上比堅尼嘅Sulli喺海中暢泳，不過鏡頭一向下移，原來Sulli喺好淺水嘅地方，佢雙手仲掂到地下，不過粉絲都大讚佢好勇敢，事關佢一直都好怕水，睇嚟佢終於克服心魔，終於唔怕水。<br> <br>而其他片段都可以顯示佢同女性朋友玩得好開心，兩人不時喺街頭跳舞，Sulli又留言：「雖然對你來說我係好鬱悶好蠢嘅朋友，但從我剛到首爾嗰時候開始，謝謝你一直喺我身邊。」</p></body></html>