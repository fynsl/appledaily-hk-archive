<html><header><meta charset="utf-8"><title>三人行冇問題鄧兆尊同大王安德尊爭女！</title></header><body><h1>三人行冇問題<br>鄧兆尊同大王安德尊爭女！</h1><p>今年49歲、坐擁逾億身家嘅鄧兆尊，入行咁多年最令人記得嘅，除咗係佢同阿媽祥嫂（洪金梅）嘅家庭恩怨之外，仲有梗係佢啲感情事，喺01年有傳佢同陳彥行因為拍處境劇《皆大歡喜》而撻著，嗰陣已經成日俾人影到佢哋出雙入對，點知冇耐再傳佢同安德尊鬧出「雙尊爭子」。<br> <br>呢個「子」就係當年仲係做緊安德尊助手嘅車厘子，嗰陣已經傳佢哋關係曖昧，好難講話究竟係拖友關係抑或係助手同藝人嘅關係，點知冇耐話兆尊加入咗呢段關係，結果爆發咗呢段「雙尊爭子」嘅爭女戰，最後兆尊成功撬牆腳，車厘子移情別戀兼變咗做兆尊助手。之不過嗰陣兆尊已經有一個正印女友Carmen喇。<br> <br>據知Carmen係邱淑貞老公沈嘉偉啲親戚，曾經喺永祥大廈同兆尊同居，正所謂一山不藏二虎，車厘子同Carmen兩個梗係水火不容，但係話晒兆尊同Carmen十幾年嘅感情欲斷難斷，冇耐兆尊終於冧掂Carmen，再加上兩個女人都睇開咗，所以近年佢哋已經可以和平共處，仲試過多次俾人影到三人行添！<br> <br>除咗陳彥行、車厘子同Carmen之外，喺曾經參加過女優嘅歐陽海璇，自爆與兆尊曾有一段情，甚至鍾嘉欣當選華姐加入拍攝處境劇《皆大歡喜》，亦曾經同兆尊傳出緋聞。</p></body></html>