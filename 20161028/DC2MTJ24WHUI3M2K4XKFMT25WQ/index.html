<html><header><meta charset="utf-8"><title>攞500蚊去英國書李中寧獨自面對生活被欺壓</title></header><body><h1>攞500蚊去英國書<br>李中寧獨自面對生活被欺壓</h1><p>年屆61歲嘅李中寧，係家中嘅獨子，有一個同父異母嘅妹妹葉童，正正因為生於複雜嘅家庭下，李媽媽當然會望子成龍。<br> <br>李中寧口中嘅媽媽，對佢嘅管教好嚴厲，但佢都可以好從容面對，當年佢接受專訪時笑問記者：「我左手遞高的速度好快的，想知道原因嗎？」之後佢就娓娓道出由來，李中寧說：「讀小學五年級時，因為要應付升中試，媽媽強迫我計加減乘除四則數，五分鐘內完成一百題。」<br> <br>無錯，要五分鐘內做一百題，因為李媽媽聽說當時官中的學生，可以在五分鐘內計數超過一百題。之後佢再說：「每當計數時，媽媽即在背後以巨靈之掌『啪』的一聲摑下來。」於是佢就練成一身好武功喇！<br> <br>講起媽媽嘅培訓，李中寧滿頭傻氣，但講到英國嘅留學生活，佢就顯得有啲無奈。他說：「拿着五百塊錢走到一個無親無故的地方，上學、工作，獨自應付生活上一切瑣事。」<br> <br>半工讀嘅生捱，李中寧形容當時係受盡中國人欺凌同剝削，明明開六日工，出糧嗰陣被扣糧，同佢哋理論，佢哋反問你:『你只係做咗五日咋？』咁仲有咩好講？」</p></body></html>