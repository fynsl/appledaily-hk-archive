<html><header><meta charset="utf-8"><title>中環在線：財經界多香香fans - 李華華</title></header><body><h1>中環在線：財經界多香香fans - 李華華</h1><p>瑞銀（UBS）輪證團隊噚日舉行周年酒會，往年佢哋都有請來電視台小花做嘉賓，今年唔例外，有黃心美做主持，加埋岑麗香做嘉賓。</p><p>瑞銀董事總經理于正人（Johnny）話，諮詢過身邊友好，唔少建議佢請香香做嘉賓，佢都覺得對方高貴大方，所以就邀請香香到場，一如所料，現場有好多嘉賓搵香香合照，股評人黃德几上台玩遊戲時，亦企咗喺香香旁邊好耐囉。<br>Johnny反而好搞笑，佢同兩位靚女影相時，明顯係成身硬晒軚，亦唔敢周圍望，好似好擔心人哋會誤會佢哋有啲乜嘢咁。<br>今年已經係瑞銀第八年舉行周年酒會，佢哋舊年喺四季酒店搞，今年轉場去置地某間餐廳，目測應該有200人捧場。<br><br>李華華<br>mailto:LiWaWa@AppleDaily.com</p></body></html>