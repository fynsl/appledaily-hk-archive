<html><header><meta charset="utf-8"><title>爆兆尊仲有個揼骨女友祥嫂評車厘子：傻夾戇</title></header><body><h1>爆兆尊仲有個揼骨女友<br>祥嫂評車厘子：傻夾戇</h1><p>慈善伶王新馬師曾（鄧永祥）大仔鄧兆尊年近半百，有指佢坐擁逾億身家，係城中鑽石王老五，身邊有兩個女友相依10幾年，分別係正印Carmen同前助手車厘子。<br> <br>御女有術嘅鄧兆尊，同媽咪祥嫂嘅關係時好時壞。舊年11月，祥嫂就忽然開記招，力數四個仔女。<br> <br>祥嫂當日仲大爆大仔鄧兆尊，除咗有正印女友Carmen、車厘子兩個女友外，原來仲有個幫佢揼骨嘅女仔做女友。「一個叫Carmen，一個叫車厘子，呢個傻夾戇，佢嚟過同我拜年，另一個係揼骨，揼揼下就揼咗返嚟，唔使吓吓去骨場，佢又諗得到喎，唔知佢慳時間定慳腳力。」<br> <br>祥嫂仲話鄧兆尊曾經問過阿爺有幾多個老婆，祥嫂話：「我當時答佢話有5個，問佢想點，佢喺度笑，佢阿爺有個咁叻嘅仔幫佢養晒老婆，我問佢『你啲老婆邊個養』！」</p></body></html>