<html><header><meta charset="utf-8"><title>至今見過三次葉童談李中寧　關係疏離</title></header><body><h1>至今見過三次<br>葉童談李中寧　關係疏離</h1><p>現年61歲的李中寧是葉童的同父異母哥哥，他由昔日銀河十星到拍三級片，退隱後現擔任保安工作。葉童昨日與陳志雲於北角綵排舞台劇《莎士对比亞》，提到同父異母哥哥李中寧，葉童表示從來不知道他在香港，她說：「關於呢位親人，從來冇接觸，都冇乜見過，我一生人見過佢三次，一次去英國探佢，一次係爸爸過世，另一次係我結婚。」</p><p>「命運就係咁」</p><p>葉童續謂：「一直以為佢喺英國，唔知佢喺香港，都冇搵過我哋，而我哋電話係冇變過嘅！」她又說：「命運就係咁，命運令我哋唔可以選擇父母同性別，命運令我今日企喺度答你哋問題，我哋係有血緣關係，但比較疏離，見面要睇緣份。」<br>問葉童是否不會主動聯絡這位哥哥？葉童重複指一直不知他在香港。有指李中寧工作的地方跟她綵排位置很近，葉童表示：「香港咁細，如果有緣份一定會重遇同見到面。其實睇到報道，見到佢都好開心，我會好尊重我哋呢種空間，亦都冇必要，佢又唔係跳出嚟話我𠵱家返咗嚟，最重要大家認得佢，關心佢，會尊重佢嘅決定！」<br>李中寧來自一個不愉快家庭，每次受訪都嘆自己孤苦伶仃，又指自己是小丑，在英國留學亦受盡欺凌及剝削。</p><p>不愉快家庭</p><p>87年做過電子廠貨倉管理員的李中寧，當時月薪得1,800元，承受很大生活壓力，至90年三級片大行其道，他先後與亞姐邱月清、陳寶蓮、秦虹演三級片，處男作《三度誘惑》更錄得千萬票房，他曾透露當時片酬有六位中數。<br>最近返大台拍劇的吳岱融，昨日出席活動時表示沒有跟李中寧合作過，但感到藝人總會有起有跌，自己都沉澱了多年。<br>採訪：張俊銘<br>攝影：陳慧安</p></body></html>