<html><header><meta charset="utf-8"><title>麥明詩請食檸檬Dominic拖Candy遊台定情</title></header><body><h1>麥明詩請食檸檬<br>Dominic拖Candy遊台定情</h1><p>鴨王何浩文（Dominic）被爆偕任職空姐的「高版糖妹」唐紫瓊（Candy）蜜遊台北撐枱腳，當時Dominic未肯承認對方是正印，強調同行分房瞓。之後Dominic與「十優港姐」麥明詩先後合作拍劇《賭城群英會》及電影《失戀日》，麥明詩男友林作常被爆媾女，有傳Dominic乘勢狂追麥明詩，兩人似互有好感，關係曖昧。</p><p>呻搵錢辛苦</p><p>有指Dominic雖將Candy降呢作次選，但對方仍對他死心塌地，同時Dominic未能奪得麥明詩芳心，故Candy又重返正印位。今日是Dominic的28歲生日，他日前與Candy重遊台灣，並在Instagram貼相晒幸福，一齊食牛肉麵兼看荷李活新片《奇異博士》（Doctor Strange）。Dominic昨日在電話中表示此行主要去探朋友，並大讚女友Candy說：「兩個人一齊最緊要舒服，我需要一個了解我嘅人，Candy係一個幾好對象，佢好肯聽我講同分享，同我分擔。」<br>被問是否公開拍拖？Dominic說：「拍唔拍拖睇吓點樣定義，有啲人覺得要力追先算係拍拖，個人唔鍾意追嚟追去，我要為自己銀行戶口去負責任，嚟緊開舖頭，冇時間去力追，你知我要自己搵錢係比較辛苦。香港基本上有九成人係辛苦，咁就大家一齊努力。」<br>麥明詩昨日在中環出席活動，直言看報道才知道Dominic拍拖。問到是否Dominic口中的「力追」對象？她說：「都係朋友囉，之前拍戲拍劇見得多咗，追求都係睇報紙先知。」會否接受新戀情？她說：「隨緣啦，𠵱家好忙，下星期仲要準備入劇組。」<br>採訪：陳杰</p></body></html>