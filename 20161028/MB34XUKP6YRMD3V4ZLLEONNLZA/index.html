<html><header><meta charset="utf-8"><title>李中寧博盡演三級片處男作票房過千萬</title></header><body><h1>李中寧博盡演三級片<br>處男作票房過千萬</h1><p>曾是千萬票房影星，61歲的李中寧，在90年三級片大行其道的日子，他與亞姐邱月清、陳寶蓮(已歿)、秦虹做對手戲合演三級片，處男作《三度誘惑》更錄得千萬票房，佢喺戲中嘅「三級超人」更是一鳴驚人。據91年李中寧接受訪問稱，當時拍三級片，片酬係六位中數。<br> <br>由臨記晉身娛樂圈嘅李中寧，遭無綫棄用後轉戰三級片。但李中寧自言，拍三級片不止是為酬勞，而係佢覺得，一般男演員演這類電影，演得太差。<br> <br>睇番呢個成廿幾年前嘅訪問，當時李中寧話，嗰啲三級片男星(當然指香港)，「遮遮掩掩、晤自然，又唔夠勁度。」李中寧認為自己可以做得更好。「拍三級片已經唔再係單單為咗錢，錢固然重要，不過能夠令自己更有代表性就更好。」<br> <br>為錢賣命、賣色相，李中寧直認不諱。但提到經營副業，李中寧就話:「我賣命、賣色相都可以搵到晤少，根本唔需要為小數目去做。」但李中寧並不是「道德能」，做副業，冇問題。「大家都係出賣自己嘅身體，無乜唔同。我可能係打生打死，多兩處傷痕，都係用自己身體嚟換錢，只係揀嘅方法晤同。唔通將自己由二樓撻落嚟會光榮啲咩？」<br> <br>李中寧個point係，陪客同撻落樓同樣可悲，咁點解唔可以搵一個令自己舒服啲嘅賺錢方法？<br> <br>李中寧有自己的執著，包括——女藝人向高層投懷送抱———佢覺得呢啲係競爭手法之一，無可厚非，但對於啲人咁樣做，李中寧覺得係生命中的恥辱。</p></body></html>