<html><header><meta charset="utf-8"><title>獲選最Like代言人Eason：鍾意先投入到</title></header><body><h1>獲選最Like代言人<br>Eason：鍾意先投入到</h1><p>陳奕迅（Eason）代言過無數品牌，他的至理名言是要鍾意自己代言的產品，換言之，即是要跟代言產品做朋友。Eason昨日出席在北角海逸君綽酒店舉行的「壹傳媒創意廣告大獎2016（Next Digital Creative Awards 2016）」頒獎典禮，獲頒公眾投票選出的「蘋民最Like廣告代言人」大獎。</p><p>製三間白飯魚</p><p>Eason在台上跟司儀楊洛婷分享他的無限創意，被問到過去做過甚麼有創意的事？Eason說：「相信好多人細個都會做過，因為冇錢，都要着『白飯魚』（白布鞋），都會喺鞋身上面，畫一啲自己喜歡嘅牌子圖案，我自己唔係hard sell，我當年呢，就真係畫咗三間上去，所以𠵱家好開心，做到真正嘅代言人。」Eason認為生活的創意，可以來自不同的地方，例如老夫子都可以是啟發他的靈感泉源。<br>作為「蘋民最Like廣告代言人」，Eason覺得首先代言人一定要真正喜歡自己代言的產品，他說：「自己唔鍾意，除非係酬勞好豐厚，咁就逼自己真係鍾意佢，否則你一定要好鍾意品牌先會投入去做。」Eason還以自己作例子，他說：「我就好八卦嘅，好有興趣知道牌子嘅歷史，記得以前做利賓納代言，知道品牌係來自英國好悠久歷史，品牌叫我作一首歌，自己仲諗住作一首好紳士嘅歌，着住踢死兔，攞住士的咁，點知之後先知道係品牌改包裝。」台下即刻傳來一陣陣的笑聲，Eason續說：「好彩當時首歌叫《打得火熱》，都配合到囉，因為首歌都好輕快。」<br>採訪：曹家誠<br>攝影：陳俊強</p></body></html>