<html><header><meta charset="utf-8"><title>做倉務員月薪$1,800李中寧悲歎：幾難聽嘅說話都聽過</title></header><body><h1>做倉務員月薪$1,800<br>李中寧悲歎：幾難聽嘅說話都聽過</h1><p>61歲李中寧，在訪問中多次強調自己是一個不快樂的人，「我其實唔留戀，我唔留戀我人生，過去又唔光彩，內心又黑暗，經歷又痛苦，唔開心0架！」<br> <br>同一番話，其實李中寧早於廿幾年前訪問中講過。當時他仍是當紅小生，無綫為其塑造陽光男孩傻傻憨憨的形象，但李說:「可能只有經歷人生苦難嘅人，先至有本領做一個成功嘅小丑。」<br> <br>李中寧來自一個不愉快家庭，每次受訪，總禁不住歎自己孤苦伶仃一個人，「係一個小丑」:「雖然我成日拍喜劇，但我唔係一個快樂嘅人。歡樂實在難尋。」<br> <br>當年在英國留學期間，李中寧憶述:「受盡欺凌，剝削，假如係受外國人嘅氣真係無話可說，但中國人竟然欺壓自己同胞，好似明明工作六日，出糧嗰陣被扣糧，同佢哋理論，佢哋反問你:『你只係做咗五日咋？』咁仲有咩好講？」<br> <br>「我經歷過好多嘢，對於閒言閒語，我唔會再記喺心，幾難聽嘅說話都聽過。」李中寧說。<br> <br>做臨記之前，其實李中寧做過電子廠貨倉管理員，87年，人工得$1,800。「社會根本就係咁樣，咪睇香港越來越繁榮富，其實草根階層仍然好艱辛，物價飛漲，所承受生活壓力真係好大。」今時今日只有更差。<br> <br>獨行俠一樣的李中寧，廿幾年前已經好少朋友，佢用《陸小鳳》自比:「葉孤城曾經話過，一個越去得高嘅人，就越唔需要朋友。我已經預咗。」感情方面呢？李中寧都係好灰:「我都好想有一個摯誠嘅女朋友，但，依家似乎好難搵到。」人到中年，如今的李中寧，似是更加自困……</p></body></html>