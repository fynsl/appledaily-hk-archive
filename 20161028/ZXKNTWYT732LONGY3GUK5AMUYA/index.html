<html><header><meta charset="utf-8"><title>女神tea time：奇峰化纖仲有得去 - Fifi</title></header><body><h1>女神tea time：奇峰化纖仲有得去 - Fifi</h1><p>港股近期真係靜到一個點，每日成交得幾百億元，一隻股要有爆發力，背後支持嘅理據，牌面上一定要好solid！<br>今日要講講隻奇峰化纖（549），公司10月頭公佈， 控股股東吉林化纖考慮將公司私有化，對奇峰化纖H股進行全面要約收購。 <br>如果以溢價全購，大家當然有so！問題𠵱家幾錢全購先？呢單刁可做個參考！<br>翻查記錄，上年奇峰化纖，計劃以每股1蚊人民幣，配售6億股新股，相當於擴大後股本40.92%，接貨嘅係吉林鐵投，不過到8月公佈交易取消，然後就出咗上述嘅私有化計劃。咁估計公司好大機會都係用咁上下價錢私有化，即係兌番港紙1.1元至1.2元。<br>奇峰股價近日已keep住向上行，不過以上邊個價做參考，明顯仲有得去。<br><br>Fifi<br> http://fb.com/lovefrystock <br>本欄逢周五刊出</p></body></html>