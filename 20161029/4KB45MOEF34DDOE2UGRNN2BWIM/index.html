<html><header><meta charset="utf-8"><title>傲兒伴舞　許冠文放笑彈阿Sam送肉嘴　歌迷狂呼</title></header><body><h1>傲兒伴舞　許冠文放笑彈<br>阿Sam送肉嘴　歌迷狂呼</h1><p>現年68歲歌神許冠傑（Sam）一連三場紅館個唱前晚開鑼，唱盡《印象》、《梨渦淺笑》等經典金曲，其中不少歌更是與糖妹、J.Arie和陳凱彤合唱，而何傲兒為《十個女仔》及《先敬羅衣後敬人》伴舞外，更大顯身手為《滄海一聲笑》彈古箏。阿Sam一向愛與歌迷互動，前晚個唱上他不停圍住舞台與粉絲握手甚至咀嘴，令粉絲high爆。<br>每次阿Sam開騷，其兒子懷欣、懷谷及胞兄許冠文例必上台力撐，前晚阿Sam跟兩子演唱《摩登保鑣》和《賣身契》等電影歌曲後，許冠文便上台棟篤笑。許冠文指手機的發明令人與人之間變得冷漠，他說：「𠵱家出到街個個都耷低頭，就算出到去同朋友食飯，個個都係一樣，淨係喺度睇facebook同WhatsApp，同啲唔喺度嘅人傾偈，反而唔同身邊嘅人講……真係似足死鬼老竇，佢未行之前，阿媽唔同佢講嘢，到老竇走咗，阿媽去拜山就鬼咁多嘢講。」最後，許冠文大彈過去十年情歌水準下降，並以《江南Style》為例，他邊跳馬舞邊說：「歌詞話『性感的女人呀，你着咗衫好睇過你唔着衫，性感的女人呀，快啲過嚟同我騎馬』，都唔知係乜嘢情歌嚟！」全場拍手大笑。</p><p>阿倫唯一偶像</p><p>阿倫譚詠麟前晚為阿Sam個唱擔任嘉賓，二人合唱《沉默是金》，將整晚氣氛推至高潮，阿倫說：「可能我係好多人嘅偶像，但係我嘅偶像只得阿Sam一個！」阿倫指他的《雨絲情愁》與阿Sam的《是雨？是淚？》很夾，希望將來可以合作將兩首歌crossover。安哥時，Sam最後以一曲《浪子心聲》結束演唱會。<br>採訪：曹家誠<br>攝影：沈健程</p></body></html>