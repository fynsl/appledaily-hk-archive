<html><header><meta charset="utf-8"><title>玩社交網站要小心「連Piece雅」俾人笑一世</title></header><body><h1>玩社交網站要小心<br>「連Piece雅」俾人笑一世</h1><p>好多藝人都會玩社交網站同fans接觸，公佈活動，同埋做宣傳。不過有時一個唔小心就引爆笑彈，俾網民抽水，有時仲會笑一世o添！<br> <br>連詩雅<br>唔知大家記唔記得，連詩雅(Shiga)仲有一個名，就係「連Piece雅」。事源係13年，Shiga喺instagram貼相悼念男星Paul Walker時，caption寫咗「Rest in Piece」，當時有網民發現Shiga喺陳僖儀嘅葬禮紀念冊上又係寫上「Rest in Piece」。Shiga就回應話對唔住兩位。「連Piece雅」呢個名真係笑成世。<br> <br>周柏豪<br>周柏豪除咗「比比鳥」，仲個有名叫「大文豪」。事源12年周柏豪喺facebook貼咗張打爛水杯嘅相，然後寫咗178字感賞，話自己事後用咗30分鐘去欣賞。點知篇文就變成潮文，網絡上不斷俾人抽水改寫，連陶傑都話「佢o依家都係寫番點追女仔好過喇。」<br> <br>李彩華<br>李彩華(Rain)就唔係寫字出事，而係貼相出事。今年7月，Rain喺微博post咗張大頭自拍，不過疑似ps過度，執到自己個樣成個宮雪花咁，之後急急刪相。另外，喺12年Rain喺微博post自拍照，點知就不慎露點，事後有網民提醒佢先至刪相。</p></body></html>