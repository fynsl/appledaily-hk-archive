<html><header><meta charset="utf-8"><title>藝人多贊助　羅仲謙結婚ig晒各種Sponsor</title></header><body><h1>藝人多贊助　羅仲謙結婚ig晒各種Sponsor</h1><p>藝人除咗用社交網站講下感受，唔覺意派下笑料，仲會貼多謝贊助同廣告嘅post做宣傳。<br> <br>楊怡同羅仲謙今年結婚，加上兩個人嘅知名度，各式各樣嘅產品都有送sponsor俾佢哋，就咁睇羅仲謙ig，除咗放閃之外，差唔多張張相都係贊助嘅產品，有衫、食物、護膚品，應該都幫佢哋個婚禮慳到唔少。<br> <br>周柏豪大隻又型仔，而且着衫又有潮味，加上佢又係打籃球嘅，所以好多品牌都有sponsor佢。掃一掃佢ig，久不久就見到佢多謝運動鞋品牌嘅post。<br> <br>古天樂比較活躍用微博，不過都有開facebook page，微博上古仔就鍾意講下自己感受，寫嘅字數都比較多。不過喺facebook page方面，就鍾意講下代言嘅產品，同埋拍咗咩廣告。<br> <br>Sammi鄭秀文早前喺9月先開完演唱會，近排又多廣告，所以喺佢ig除咗做運動，綵排演唱會嘅相之外，好多都係廣告同埋sponsor嘅相。</p></body></html>