<html><header><meta charset="utf-8"><title>座駕夠方便　何傲兒周子揚被「照田雞」撞破</title></header><body><h1>座駕夠方便　何傲兒周子揚被「照田雞」撞破</h1><p>「十優港姐」麥明詩同前男友林作喺車廂中短敍，雖然上車食宵夜就……獨特咗啲，但係勝在空間窄窄哋，距離近番啲，又有番少少私隱，傾咩又冇其他人聽到，所以係個好選擇，其實以往都有好多藝人試過玩車廂短敍。<br> <br>何傲兒、周子揚<br>有「爺爺」林建名照（顧）住嘅何傲兒，喺舊年9月被發現同西貢地王太子爺周子揚於車廂中密會4小時，點知遇着警察「照田雞」被撞破。<br> <br>林師傑、Gwen<br>前年仲同緊女歌手鄧穎芝（Vangie）拍拖嘅「木偶哥」林師傑，被發現喺西貢短敍，更被Vangie當場捉到，最後Vangie怒斬情繼，狠飛林師傑。<br> <br>文頌嫻、男友Jason<br>一向低調嘅女星文頌嫻，喺08年被撞破同男友Jason喺車廂內激吻纏綿，最後兩人修成正果，於12年奉女成婚。<br> <br>林莉、韓姓富商<br>港姐林莉喺11年被拍到喺台灣夜會韓姓珠寶富商，更有指二人有親密行為，其後林莉喺香港出席活動時否認消息，指當日係食完飯，並喺車內為一個台灣嘅珠寶廣告試鏡。<br> <br>梁潔華、同事<br>黃日華嘅前藝員老婆梁潔華喺00年被揭疑與同事關係曖昧，幸好華哥最後決定原諒老婆。</p></body></html>