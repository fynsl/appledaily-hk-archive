<html><header><meta charset="utf-8"><title>改名轉行避世彤叔紅顏Cindy被數臭姑媽控訴：佢趕我走</title></header><body><h1>改名轉行避世<br>彤叔紅顏Cindy被數臭<br>姑媽控訴：佢趕我走</h1><p>新世界發展名譽主席鄭裕彤（彤叔）上月29日於家中辭世，除了元配妻子周翠英，陪伴彤叔8年的知己顧美蓮（Cindy）亦成為焦點，其姑媽、活躍娛樂圈兼被稱為「金牌媒人」的Boe媽（顧紹芬），大爆Cindy將她由舊屋趕出，承諾每月給她的6,000元資助沒有再付且失蹤，嬲爆的她指Cindy過橋抽板：「她招報應的！」</p><p>上月辭世的鄭裕彤，生前曾表示多年來不敢娶妾，因太太會「閹咗佢」。不過，彤叔身邊紅顏不少，當中包括現年約30歲、已陪伴彤叔身邊8年的顧美蓮（Cindy）。有指Cindy因為乖巧、好靜少說話，甚得彤叔歡心，2012年初更被影到她陪彤叔去中環巡舖，惟同年彤叔中風後便未有再見她露面。<br></p><p>斷6000蚊資助
</p><p>據知，Cindy與彤叔關係始於2004年，由其活躍娛樂圈、被稱為「金牌媒人」的姑媽Boe媽，將她介紹給彤叔認識，其後Cindy入住新世界服務式住宅，出入有司機接送，至2012年再傳彤叔送了一個位於土瓜灣傲雲峰500呎單位給她。Boe媽向周刊爆料，指自己被Cindy趕出這個單位，又指Cindy本來答應每月支付6,000元，補貼她在同屋苑租屋住，可是最近3個月完全無影兼失去聯絡，呻Cindy疑過橋抽板。<br></p><p>Boe媽與不少圈中人熟稔，包括譚玉梅、章小蕙及楊恭如都是她朋友。昨日Boe媽向本報透露Cindy現任職保險工作，英文名改為Michelle，她說：「佢咁樣對姑媽呀！我由哈爾濱將佢帶嚟香港，佢咁對我，你話啱唔啱呢？Cindy趕我出嚟，趕我搬出嚟，佢話新世界要收番，我就搬咗出嚟，佢話幫我交6,000蚊租，我自己交一萬，又幫我簽一年生約、一年死約租樓，𠵱家交咗差唔多一年，6,000蚊都唔幫我交，佢同我反面喇，我未同佢鬧過交、冇同佢拌嘴，都唔知發生乜嘢事，佢就趕我出嚟！」<br></p><p>照顧患癌夫</p><p>Boe媽續謂，Cindy現將她本來入住的單位以16,000元租出，「係彤叔送畀我住，彤叔寫Cindy個名，我都唔知，佢話物業係新世界，佢呃咗我。」Boe媽又指自己有「三高」：糖尿、膽固醇及血壓，越說越激動的她表示：「根本都唔係新世界，係佢名下，咁樣呃我。彤叔送畀我住㗎！因為我老公有鼻咽癌，我有三高，囝囝本來喺澳洲讀書都要返嚟。」<br>對於周刊稱Cindy不理Boe媽，因為覺得她養小白臉，Boe媽則指內地歌手羅邏聖有才華，才幫對方出碟及接登台工作。Boe媽斥Cindy說：「有報應！招報應的！人在做，老天在看，她招報應的！好景時，我幫佢買衫、買鞋，乜嘢都畀佢，最好嘅嘢都畀佢，佢咁樣對我。」<br>此外，本報致電向新世界方面查詢，欲求證有關Cindy持有物業是否由彤叔送贈，惟截稿前未回覆。<br>採訪：陳杰</p></body></html>