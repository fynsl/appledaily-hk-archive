<html><header><meta charset="utf-8"><title>揸男友座駕買消夜麥明詩林作車廂短敍</title></header><body><h1>揸男友座駕買消夜<br>麥明詩林作車廂短敍</h1><p>【爆相爆片】早前「十優港姐」麥明詩突然喊爆稱與林作分手，但中秋節正日又被本報撞破與林作家人在中環食飯團圓，似轉玩地下情。前日讀者周先生透過本報「爆相爆片」，踢爆麥明詩大前晚11時半，在紅磡德民街與林作短敍。 <br>周先生表示當晚見到麥明詩駕着白色車，隔一會林作揸紅色車抵達，之後林作上了麥明詩座駕，原來麥明詩一早買定食物，兩人在車上慢慢嘆。周先生說：「林作好避忌成日周圍望，上咗麥明詩架車之後，態度明顯放鬆咗，大家有傾有講，食咗約半個鐘，各自揸車走人。」 麥明詩在今年7月與哥哥夾份買了一部約值70萬元Tesla新車，但當晚轉揸白色Alfa Romeo，據車輛登記資料顯示，該車登記車主是林作，與林作駕駛的紅色Alfa Romeo屬一個車廠，似乎一切盡在不言中。</p><p>Dominic孖女友遊台</p><p>事後麥明詩透過短訊回覆：「日常生活瑣碎事唔同大家交代，專心工作，但開心搵到更適合我哋嘅相處模式。」林作則表示不回應。而麥明詩的緋聞男友何浩文（Dominic）在Instagram貼與女友蜜遊台灣相，問是否想示威？Dominic說：「被撞到孖住出嚟呀，咁唔小心呀。示威？我唔做呢啲嘢，留番啲人上街做。生日願望係有，但怕講咗唔靈。」<br>採訪：嵐山、陳杰</p></body></html>