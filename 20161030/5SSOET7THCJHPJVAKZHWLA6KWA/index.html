<html><header><meta charset="utf-8"><title>【爆相爆片】戒夜蒲目標結婚吳浩康拖女茶記擦蟹</title></header><body><h1>【爆相爆片】戒夜蒲目標結婚<br>吳浩康拖女茶記擦蟹</h1><p>現年33歲的吳浩康（Deep）過往夜蒲「闖禍」，早前在訪問中聲言要修心養性，表示：「搬早啲去玩，咁就冇嘢。」他的感情生活多姿多采，先後跟胡定欣、莊思敏拍拖，其後戀上鍾舒漫更到談婚論嫁階段，但因婚前被爆連媾六女，婚事撻Q，分手收場。Deep早前承認有新戀情，並謂適婚年齡，拍拖都以結婚做目標。</p><p>穿街坊裝</p><p>拍拖未夠半年的Deep，被讀者施小姐透過本報的「爆相爆片」，分享了大前晚孖新歡在順利邨撐枱腳擦蟹。<br>施小姐形容Deep的新歡樣子平凡，是年逾30歲的熟女。當時穿上T恤短褲街坊裝的Deep，孖女友到一間門口有養海鮮的舊式茶餐廳開餐。Deep與新歡手拖手，先在門外水缸揀了幾隻蟹，然後便入餐廳坐卡位，兩人排排坐，齊齊背着門口，未知是否怕被看到食相。</p><p>「幫我好多」</p><p>記者昨日致電Deep，他大方承認和女友撐枱腳：「同我食飯嗰個女仔係我女友，呢段時間幫我好多。」Deep近日忙着替ViuTV拍歌唱節目及打理唱歌學校工作，他很感謝女友在身邊支持。他未有仔細講及兩人拍拖的甜蜜事，他說：「都係生活點滴，我同佢知就OK，至於將來，我哋會好好去經營一下先。」並自爆與女友因為跟同一位唱歌老師而認識，那麼女友可會出道做歌手？Deep說：「佢自己諗喇，如果佢需要support，我就會幫手，暫時我都係做番自己工作先。」 <br>採訪：非非、皓騫</p></body></html>