<html><header><meta charset="utf-8"><title>【咁至叫豪宅】天鑄四房現樓曝光　貴氣細節逐個數</title></header><body><h1>【咁至叫豪宅】<br>天鑄四房現樓曝光　貴氣細節逐個數</h1><p>今時今日，全部新盤都自命豪宅，不過要被市場認同做真正豪宅嘅，至少單位質素、私隱度、交樓配置、景觀同物業管理，呢幾方面要返有一定水準。<br> <br>新地(016)何文田天鑄，平均每個單位成交價超過4,000萬元，藉觀塘延線近日通車，多個何文田及紅磡新盤積極展開宣傳攻擊，新地日前亦開放一個現樓交樓標準單位予傳媒率先參觀。<br> <br>單位是7座25樓C室，四房雙套間隔，實用面積1,581方呎，另設儲物室及廁所，料用作工人房之用。單位空間佈局偏重客飯廳及兩間套房，感覺寬敞，但其餘兩間睡房面積僅約50方呎及63方呎，而工人房面積亦不大，擺放一張單人床之後再無多餘空間。<br> <br>景觀方面同樣側重大房同客飯廳。例如站在露台放眼四望的景觀頗為開揚，正前方是東何文田配水庫遊樂場，享都會開揚城市景及罅海景，而大廳及主人睡房都有曲尺大窗採光入屋，而近廚房的細睡房則只能從狹位望愛民邨公屋樓景。<br> <br>發展商指交樓前會有三重檢驗確保物業質素，現場所見，施工質素確無甚可挑剔，而物業多處的圓滑牆角或者柱角，例如淋浴間牆角， 施工難度高，成品有水準。用料上，雙扇大門用上黑檀木皮、地板是北美胡桃木皮、主人浴室採用歐洲雲石。<br> <br>而私隱度方面，物業大堂配備Cognitec面容辨識保安系統，發展商介紹系統時指，能夠同時辨識和追蹤多個臉孔，記錄訪客的逗留時間，並會將資料儲存在數據庫，不速之客難以進入。<br> <br>至於單位家電家具配置，當時發展商賣樓時多次強調的Armani/Dada Tivali系列餐櫃，於上址亦有擺放。珍珠白色拉趟門能夠單手拉開，路軌順暢，內裡的6種電器屬德國名牌Bosch及Gaggenau，現價總值約17.2萬元。</p></body></html>