<html><header><meta charset="utf-8"><title>低胸透視婚紗勁性感白雲嫁前港男「唔想只做少奶奶」</title></header><body><h1>低胸透視婚紗勁性感<br>白雲嫁前港男「唔想只做少奶奶」</h1><p>現年28歲的「神獸天使」白雲昨日與拍拖5年的前港男、現職建築師的江俊霖（Kelvin）拉埋天窗，於尖沙嘴洲際酒店筵開38席，李晉強、朱晨麗、劉溫馨等擔任兄弟姊妹團，食物及衞生局局長高永文及妻子、艾威、陸詩韻等亦有到賀。</p><p>「朝早有啲激動」</p><p>一對新人在晚上6時半會見傳媒，新娘子白雲大騷35E激凸身材，穿上一件露肩Deep V婚紗，胸口有一層薄紗，透現4吋事業線，與Kelvin五度錫錫。問到新郎哥會否怕老婆太暴露？Kelvin說：「唔怕，健康性感都OK。」<br>為了今次婚宴，白雲和Kelvin特別拍攝了一條8分鐘長的短片及幾張以電影海報為藍本的海報，當中有一張是二人疑似沒穿衣，用枕頭遮住重要部位，白雲笑說：「等大家諗吓，我好鍾意電影，之前揀咗喺雪山影婚紗相。」他們透露婚宴上會跳舞，Kelvin直言有點緊張，白雲則說：「我都OK，係朝早有啲激動，見到老公簽紙嘅時候眼濕濕，我就OK啦。」<br>問到婚後是否不設防生BB？白雲說：「等伴娘生咗先到我，佢係我最好朋友。」白雲表示未考慮生幾多個，反而想專注事業，她說：「唔想只係做少奶奶，老公都想我繼續做嘢，如果有啱嘅角色同劇本，唔介意繼續性感。」</p><p>過三關接新娘</p><p>昨日早上，Kelvin帶同一班兄弟到酒店接新娘，玩了三個遊戲，包括Kelvin腿張開讓兄弟在胯下食爆谷、飲伏特加及用絲襪笠頭再打結寓意「永結同心」，有姊妹講笑說：「對絲襪係朱晨麗着過㗎！」朱晨麗即否認，而劉溫馨成功搶到花球，她說：「我冇去搶㗎，個花球從天而降。」<br>採訪：羅慧敏　<br>攝影：陳慧安</p></body></html>