<html><header><meta charset="utf-8"><title>宜「白紙黑字」列明裝修細則</title></header><body><h1>宜「白紙黑字」列明裝修細則<br></h1><p>經歷四個月風波不斷的單位翻新工程，屋主Johnny亦有一點領悟。首先，深切體會到凡事「白紙黑字」相當重要，「最緊要係簽裝修合約嗰時，一定要寫施工過程，幾時完工、同埋如果真係遲咗邊個賠償」。<br>其次，Johnny強調即使聘用裝修公司，有些事亦應親力親為，經常到單位視察情況不可少， 「要親身嚟到工地現場，有啲細節位真係要親身嚟望住師傅做。唔係話信唔過人，只係有啲小問題，無謂拗」。<br>除此之外，與裝修公司的溝通亦非常重要，尤其是時間方面，例如家電的送貨時間，過早送貨會妨礙師傅進行工程，電器也容易損毀，不過，太遲送到則有機會遇上安裝問題。<br>消委會對裝修工程有數項建議，其中之一是提醒消費者在選擇工程承辦商時，不妨多邀請兩、三間公司提供報價，以及參考公司的往績和顧客口碑。Johnny裝修前曾經查詢至少五間裝修公司報價，亦都有上網參考評價才扑槌。對於消委會的建議，Johnny認為，「每間公司喺網上擺得出嚟，多數都係好嘅嘢。當有人留言話差嘅，我諗好快都見唔到個留言」。<br>另外，消委會發言人表示，今年首9個月接獲32宗有關裝修工程延誤的投訴。消委會的角色是以調停方式處理投訴人和商戶之間的糾紛，提供溝通平台讓各有關人士共同謀求解決辦法。</p></body></html>