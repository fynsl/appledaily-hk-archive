<html><header><meta charset="utf-8"><title>趣趣地：肌佬C朗唔怕惡搞</title></header><body><h1>趣趣地：肌佬C朗唔怕惡搞</h1><p>基斯坦奴朗拿度（C朗、圖）上周五喺ig上載張只披住大褸、露出胸肌同腹肌嘅相，對眼仲要放晒電咁。不過唔知大家係咪睇唔過眼，英格蘭前鋒高治同拜仁慕尼黑都忍唔住轉發張相嚟玩佢；拜仁轉發C朗呢張相時，就配咗一段查維馬天尼斯忍唔住笑嘅片。至於高治話如果球迷想佢複製C朗呢個甫士就轉發推文，不過網友就唔等高治找數，直接將佢個頭key落C朗個身度。 </p></body></html>