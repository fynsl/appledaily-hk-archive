<html><header><meta charset="utf-8"><title>梁浸浸Cute爆扮花隋棠未出世B女都有長腿</title></header><body><h1>梁浸浸Cute爆扮花<br>隋棠未出世B女都有長腿</h1><p>鄭希怡（Yumiko）囡囡梁子柔（梁浸浸）係圈中出名嘅萌B，佢每次喺Instagram出現，都吸引好多網民俾like或share，難得媽咪Yumiko又大方分享囡囡嘅近況，真係好照顧大家嘅喜好呀。<br> <br>昨日Yumiko又喺ig貼圖喇，相中見梁浸浸托住頭半挨喺梳化，唔知諗緊乜，但見到Yumiko隨相寫嘅留言：「陪爸爸剪頭髮。」仲加多幾個瞓覺嘅圖案，應該係梁浸浸好悶喇！不過好快梁浸浸就搵到解悶方法喇！因為轉個頭，Yumiko又喺梁浸浸嘅ig貼咗張囡囡扮花嘅相，話：「今日扮我契爺最鍾意的花花。」之後仲見Yumiko貼咗張有3本書分別有煮食，顏色同一本教父母激發潛能嘅相，話要喺假期研究下，唔知Yumiko諗住點樣啟發梁浸浸嘅潛能呢？<br> <br>另一方面，喺上個月宣佈有咗第二胎嘅台灣模隋棠，昨日喺fb貼咗一張老公Tony孭住囝囝Max嘅相，留言話：「醫生說妹妹也是個長腿的」，之後再寫#兩個都要步上爸媽後塵、#坐教室最後一排與垃圾桶為伍，睇到Max對腳真係好長，將來佢哋一家四口出嚟時候，一定高人一等呀！</p></body></html>