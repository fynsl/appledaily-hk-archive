<html><header><meta charset="utf-8"><title>梁朝偉入市賺半億家燕姐死城舖勁蝕九成</title></header><body><h1>梁朝偉入市賺半億<br>家燕姐死城舖勁蝕九成</h1><p>賭王四太梁安琪之前豪花13億買咗4個大宅俾超盈超欣，話想俾個機會兩個女學投資。既然要學，可以試下跟于文鳳咁睇千呎舖位，又或者向以下呢班藝人做功課，分分鐘賺夠可以買番幾個單位送番俾四太：<br> <br>古巨基<br>資深投資者羅家寶12年以1.228億元買入中環擺花街22及24號兩個地舖，三個月後交吉摩出，接手嘅正係古巨基。基仔入貨後冇轉手，選擇放租回本，今年6月以8萬數租金，租咗俾一間化妝品店。<br> <br>謝霆鋒<br>同樣都係擺花街，不過比古巨基更早入市，喺05年開始以1.2億買咗3個地舖，12年楊受成再用9120萬元買咗28號地舖 ，轉送咗俾霆鋒。不過貴為「擺花街舖王」冇收手，霆鋒再喺13年以1.17億買入26號舖。<br> <br>梁朝偉<br>梁朝偉除咗係影帝，投資都有一手。佢08年首次以私人名義入市，買入中環威靈頓街73號地舖連閣樓，當時作價係2880萬元。偉仔等咗四年之後，以7950萬元沽出舖芝，賬面億超過半億。<br> <br>薛家燕<br>投資有賺有蝕，家燕姐就試過失利，佢92年以250萬買入咗佐敦廣場兩個舖位，雖然喺旺區，不過商場管理不善，又搵唔到其他業主，結果想翻新商場唔成功，變咗做一代死場。佐敦廣場喺10年俾財團睇中，家燕姐乘機賣舖，但加埋只係收得番約27萬，總共蝕咗226萬，賬面勁蝕9成咁多。<br> <br>洗米華<br>買舖可以做投資，亦都可以當做禮物咁送俾人。太陽娛樂揸弗人周焯華（洗米華）經常四圍飛，陪完Mandy又要o氹番洗米嫂。洗米華今年就試過購入七千萬澳門地舖，送俾洗米嫂，非常大手筆。</p></body></html>