<html><header><meta charset="utf-8"><title>細過超人33年 仰慕李嘉誠　周凱旋刻意扮成熟</title></header><body><h1>細過超人33年 仰慕李嘉誠　周凱旋刻意扮成熟</h1><p>彤叔鄭裕彤紅顏知己除有鄺美雲及契女葉璇之外，由Boe媽穿針引線介紹的哈爾濱姑娘、被指「貌似鞏俐+章子怡」的Cindy一度成為彤叔身邊紅人，直至2012年彤叔宣布退休，希望跟太太環遊世界，Cindy才正式消失。   <br> <br>除咗彤叔，不少城中名人都有紅顏知己為其運籌帷幄打點公私事，不得不提當然是「超人」李嘉誠與紅顏知己周凱旋，兩人關係既是戰友，亦是密友，06年8月兩人被拍得拖手漫遊羅馬、李嘉誠更親自蹲下來為周充當御用攝影師，令兩人關係浮面。<br> <br>比李嘉誠年輕33年嘅周凱旋，刻意打扮成熟，愛穿沉色Chanel套裝。兩人關係始於92年，當年周凱旋跟董建華表妹張培薇創立維港公司，為董家與長實合作之北京東方廣場項目做顧問，因此深受李嘉誠賞識。<br> <br>98年底周凱旋出席李嘉誠接受城市大學頒發榮譽博士學位典禮，幫佢影相；翌年周凱旋再陪李嘉誠到劍橋大學領取榮譽法學博士學位，又為其打傘擋雨，體貼入微。<br> <br>同年周凱旋提議成立TOM.COM，李嘉誠為大股東，周為第二大股東，更令周凱旋瞬間晉升百億女富豪。至06年李嘉誠偕周凱旋往意大利總部開會。二人首次被傳媒拍到十指緊扣閒遊羅馬大街小巷，今次更由李嘉誠親為女伴擔遮擋雨，雨中漫步好不浪漫。<br> <br>近年周凱旋備受重用，李嘉誠的私人事務亦由周氏安排，且陪同在側；一次李嘉誠被傳媒問及會否再婚，他曾稱︰「或者有一日我change my mind。」<br> <br>周凱旋亦不避嫌公開大讚李嘉誠，比喻之為唐吉訶德般有俠義心腸，更稱對方有份「忘我的熱情」，而佢自己「能做好隨從桑丘已經好唔錯」，盡現仰慕之情。<br> <br>除咗誠哥，大劉劉鑾雄一樣紅顏知己無數，包括李嘉欣、關之琳、袁潔瑩等等，緋聞不絕於耳，直至邂逅過呂麗君及甘比後，緋聞幾成絕響。<br> <br>至於自爆「已經處理婚姻狀態，正處理家事」的王維基，除有曾被拍到「撐檯腳」嘅紅顏知己香港總商會總裁袁莎妮外，近年出現在其身邊最多的是年約25歲私人女助理鄭蔚藍(Hazel)出雙入對，甚至睇戲消遣，工作上亦拍住上，但兩人至今未公開承認任何關係。</p></body></html>