<html><header><meta charset="utf-8"><title>魚樂無窮：十倍奉還變身股 - 唐牛</title></header><body><h1>魚樂無窮：十倍奉還變身股 - 唐牛</h1><p>好快update一下曾推介嘅股份︰錦藝（565）發紅股除權日期推遲至本月中，睇實50日線，逢低吸納等再破頂；先達物流（6123）自動波破位，睇嚟賣盤有好消息跟尾，斬邊留邊最穩陣。<br>華富國際（952）停牌，有望再次搵到戶好人家，同業威華達（622）以及富強金融（290）亦聞雞起舞，券商股有價有市乃不爭嘅事實。 下一隻接力炒嘅股，我睇好賽特（153）。「喂！賽特做鋼結構同預製構件喎，關乜事呢？」<br><br>是咁的，賽特上星期宣佈，有意收購兩間港資資產管理公司不少於九成股權，總代價不超過7,500萬銀，一間有4號（就證券提供意見）及9號牌（資產管理），一間就4號、9號外仲有埋1號牌（證券交易）。通告指進軍金融業可為建築項目提供融資支持，如果落實收購，會設立金融服務部門，專注於香港提供多種金融服務，呢個伏筆值千金！<br>睇番基本因素，賽特現價市盈率僅三倍，股息率達3厘，市賬率0.5倍，變相半價大平賣，如果今次轉型成功，隨時十倍奉還，𠵱家處於上市水底價，潛在回報肯定遠大於風險！<br><br>唐牛<br> http://www.fb.com/tongcow88 <br>本欄逢周二、四刊出</p></body></html>