<html><header><meta charset="utf-8"><title>【科技透視】蕭定一拓OTT《泰西》擬用VR技術</title></header><body><h1>【科技透視】蕭定一拓OTT<br>《泰西》擬用VR技術</h1><p>香港連多一個免費電視台都容不下，但OTT（Over-The-Top）電視卻一間接一間加入戰團。繼Netflix、樂視、電盈（008）的Viu以及TVB（511）後，蕭定一旗下的HMV數碼中國（8078）計劃最快12月進軍OTT市場，主打「香港喜歡的電影」，他更揚言「（OTT）呢個餅根本未開始」。<br>蕭定一深信OTT才是未來，認為收費電視的模式將轉向OTT，現時只是一個轉化過程，「喺香港（觀眾）真正會畀錢嘅就只有電影同體育」。為了新平台，蕭定一明年可能會開拍《一路向西》續集《泰西》，當中更會用上VR技術，以此為賣點吸客，「到時再送VR眼鏡」，他指即使沒有中國市場的戲亦會去做，因為大家尋求中國市場的時候，「呢啲咁好玩嘅題材就冇人拍，呢啲就係樂視、TVB、Netflix做唔到嘅嘢」。<br></p><p>盼首年有20萬用戶</p><p>對於有指港人習慣網上免費娛樂，未必肯「真金白銀」畀錢，蕭定一反而對港人十分有信心，認為「只不過係佢覺得無一個方便而優越嘅平台去畀錢」，他又指市場上的對手提供的內容並非港人喜歡，「呢個餅根本未開始，我都唔知大家做緊啲乜」，強調自己的平台將真正迎合港人口味，首年將花200萬美元買版權，着力買一些本土喜歡的內容。<br>「我哋會有好新嘅戲，同戲院同步嘅戲，一落畫就上嘅戲」。至於如何令到片商願意網上同步播放，蕭定一解釋，本港戲院及座位有限，「好多好電影，你想去睇已經落咗畫或已經冇場，呢啲戲就會偏向做網上平台嘅分賬」。他透露，其OTT平台將行月費模式，每月一百多元，同時會送點播卷，用作收看最新的電影，目標第一年有20萬用戶，他指現時公司旗下的HMV Play、oleGok等App已經有12萬用戶，再加上實體店每月4.5萬單交易，故有信心可以用O2O的途徑吸客，他的終極目標是有100萬用戶以上。<br>觀乎主要對手電盈及TVB上半年業績，其OTT的業務都仍要蝕錢，蕭定一對此表現得非常有信心，指以20萬用戶的目標計，每人收取100元月費，每月已經有2,000萬元收入，已有足夠的彈藥去打這場OTT大戰，至於何時回本，蕭定一就表示最快要都兩至三年。<br><br>記者：梁偉聰</p></body></html>