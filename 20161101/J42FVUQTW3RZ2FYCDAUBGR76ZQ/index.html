<html><header><meta charset="utf-8"><title>蕭定一批評對手內容唔夠本土</title></header><body><h1>蕭定一批評對手內容唔夠本土</h1><p>【本報訊】提到現有的OTT競爭對手，新入場的HMV數碼中國（8078）主席蕭定一就有如《破壞之王》中斷水流大師兄上身，豪不客氣逐一指出其不足之處，「佢哋唔集中去做香港人喜歡嘅內容」！<br>蕭定一指出，TVB（511）的myTV Super只是以TVB的內容為主導，「TVB就淨係做自己嘢，唔會有好香港嘅內容，播吓佢啲倉底電視劇，播吓舊嘅勁歌金曲，連《使徒行者》（電影）都冇」。他提到，自己亦有申請myTV Super，但至今已經一個月，仍鼓不起勇氣去開，「冇嘢吸引我去開」。又指myTV Super有不合理的限制，「一定要用機頂盒睇，喺街用電話睇唔到，好奇怪」。<br>至於內地的樂視，蕭定一直指「除咗英超外就冇嘢」，認為其他的內容不是很適合香港人，國產內容較多，在港出現「水土不服」的情況，即使有外國電影亦以樂視在內地發行的為主，「唔係香港人喜歡嘅內容」。<br>他指，市場上「係咪觀眾想要嘅嘢？我覺得大家只係做緊小眾市場，就算韓劇都只係小眾，真正爆嘅一年都冇一部」。認為主打韓劇的Viu難做到收費模式，而唯一獲蕭定一認同的就只有Netflix，認為其劇集內容於全球有市場，但始終美劇在港從來非主流。</p></body></html>