<html><header><meta charset="utf-8"><title>強攻美容市場　親自睇裝修楊秀惠開分店再做老闆</title></header><body><h1>強攻美容市場　親自睇裝修<br>楊秀惠開分店再做老闆</h1><p>【荃灣】近日在無綫劇《來自喵喵星的妳》中色誘陳豪的楊秀惠，雖然今年才32歲，但已懂得為未來生活打算，明白演藝工作未必能長久，所以邊做幕前邊做生意。繼前年與家人投資過百萬代理美容品牌生意、於銅鑼灣開設樓上舖後，月前她又於大坑開設沙冰店，並且不時到舖頭做生招牌打躉。</p><p>女強人模樣</p><p>據悉楊秀惠有見美容店和沙冰店開始上軌道，於是打算再進軍商場，在荃灣千色匯商場開設美容店。日前記者發現楊秀惠巡視裝修，當時她於一間圍上木板的店舖內跟裝修工人研究裝修進度，又跟舖頭的sales講解工作流程，其間她不時指手劃腳、擒高踎低，事事親力親為，一副女強人模樣。</p><p>再投資百萬</p><p>記者問楊秀惠是否再開舖時，她大方承認說：「其實前幾年自己喺星馬嘅美容生意做得幾好，所以想試吓香港市場，喺荃灣開舖，因為銅鑼灣啲熟客嚟開買嘢嗰陣，問我幾時會喺荃灣開，咁啱睇中呢個舖位，咪試吓囉！」<br>問楊秀惠瓣數多多，同時開美容店和沙冰店做老闆娘會否難以兼顧時，她笑說：「其實沙冰舖係同朋友夾份，當學吓嘢，美容先係我主打生意嚟！今次同上次一樣，都係投資咗7位數！」 <br>採訪、攝影：朱志聰</p></body></html>