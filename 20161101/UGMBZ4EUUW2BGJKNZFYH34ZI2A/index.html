<html><header><meta charset="utf-8"><title>執到幾多得幾多 - 李碧華</title></header><body><h1>執到幾多得幾多 - 李碧華</h1><p>《城市論壇》討論特首選戰，劉小麗直斥689是「港獨之父」。節目中途休息，有戴藍帽男子向她猛力掟鞋，袋維穩費的偽保衛香港運動「收工男」等人，指稱只是組織的新相識云云。<br>暴力事件必須報警辦理及懲處，如果有驗傷報告有片有真相，仍逍遙法外，就不公平！<br>小麗老師受梁游小學雞及窩囊孖膶主席梁伯所累，至今仍未可重宣誓，眾目睽睽下又遭襲擊，689何止港獨之父，根本是「亂港之父」。氣數已盡仍有小奴才協助亂局，可見臨尾執到幾多得幾多啦，好快冇得撈。<br>689乾等中央表態，其班子及建制陣營都拒絕挺梁連任，生怕下錯注押錯寶。但那些庸劣高官都是他一手「提攜」的呀！各人竟騎牆自保執住先？有個一事無成專職遊埠視察的梁粉創科局長還暗示，「邊個邊個做」都好，就算換特首，他也想留任──厚顏！樹倒猢猻散，誰看得起？<br>通常不理會所謂人大政協的廢言。不過有某剛領大紫荊勳章者，大讚胡國興是個「好正直嘅人」（三次）、曾俊華是個「好好嘅人」、葉劉只是「世交」、689僅屬「識咗佢30幾年」──剛執到勳章也沒好話？看來是挺唔落了。</p></body></html>