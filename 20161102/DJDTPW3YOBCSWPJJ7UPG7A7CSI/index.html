<html><header><meta charset="utf-8"><title>鄭中基個唱加場還飛債</title></header><body><h1>鄭中基個唱加場還飛債</h1><p>鄭中基（Ronald）昨日宣佈加開一場於明年1月27日（農曆年三十晚）的演唱會，信用卡優先訂票於今天開始，至於公開發售門票時間，要再留意他的facebook及主辦方公佈。Ronald為開20周年個唱，欠下一堆飛債，還找太太余思敏分擔責任：「我自己都好手緊，有諗過上網幫朋友㩒飛，但諗到同歌迷上網爭，我又唔忍心！𠵱家每日接電話都好緊張，朋友打畀我，我都講唔好意思，演唱會飛太太全權負責。」<br>Ronald表示囡囡Emma開始籌備上台做特別嘉賓：「Emma有少少音樂天份，會自己作歌仔填埋詞，同我一樣已開始為演唱會揀歌，每日都會改變主意要唱另一首，所以到時唱乜歌，要上台先知。」<br>撰文：非非</p></body></html>