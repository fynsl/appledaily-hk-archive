<html><header><meta charset="utf-8"><title>【馮仁昭四圍超】王菀之騷前忍食</title></header><body><h1>【馮仁昭四圍超】<br>王菀之騷前忍食</h1><p>王菀之噚日去商台宣傳新歌《相牽》，近來正密密為明年2月同張敬軒嘅演唱會排練，佢話：「因為勤健身，練到下盆某部份嘅肌肉比較發達。」同時佢又話要好好控制自己食慾：「因為個騷喺農曆新年後舉行，我係超級鍾意食年糕，飯後都可以食大半底，所以Wyman（黃偉文）已經叫我忍吓口，做完個騷可以食番雙倍，但好明顯冇乜嘢阻嚇性。」<br>撰文：馮仁昭</p></body></html>