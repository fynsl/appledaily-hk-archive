<html><header><meta charset="utf-8"><title>樂香園：投行版諸神的黃昏 - 密西比</title></header><body><h1>樂香園：投行版諸神的黃昏 - 密西比</h1><p>全球收緊金融市場監管之風，在港颳起十級暴風。瑞銀於第三季業績報告內，自行公佈10月獲證監會通知，正調查該行新股保薦人業務，雖報告內並沒有再披露其他資料，但無論從瑞銀的「級數」、抑或從相關調查嚴重性看，今次事件，絕對有資格躋身香港2016年十大財金新聞。<br>有投行高層跟密西比說，事件一定有「下文」。他說：「好簡單，第一，若果件事唔係事關重大，點解要喺業績報告內主動披露？第二，通常大行都唔想壞消息蒲面，會盡量拆惦佢，除非真係搞唔惦；第三，啲新股唔單只係得一間投行做，雖然其他唔係主力，但都叫有份做，好難話完全唔關事。」<br>證監借機向反對上市改革業界殺雞警猴？投行高層輕笑一聲後說：「你諗得太多，因為雖然話喺10月收信，但睇番佢今年只係做得一單上市，即係一早已聞到燶味，晨咁早自己收緊接生意門欄，所以生意咪少咗咁多囉，同上市改革無關。」<br>事件將成為投行版「諸神的黃昏」？該高層又笑一聲並說：「你話呢？」<br>最新消息，渣打（2888）亦被證監調查，看來這場十級暴風，還會繼續好一段日子……<br><br>密西比</p></body></html>