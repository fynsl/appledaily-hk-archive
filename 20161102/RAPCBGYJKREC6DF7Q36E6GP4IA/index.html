<html><header><meta charset="utf-8"><title>冇搞種生基樂園黃宗澤：種菜都唔識</title></header><body><h1>冇搞種生基樂園<br>黃宗澤：種菜都唔識</h1><p>黃宗澤（Bosco）演出的新劇《幕後玩家》正在熱播中，劇中飾演公關公司創意總監的他，後來得到財團支持到馬來西亞搞地產生意。想不到現實生活中，Bosco也是頻頻飛馬來西亞傾生意，昨日就有周刊報道，指他與玄學家司徒法正在大馬搞種生基度假樂園，該項目預計投資超過2億港幣，潛在利潤高達30億。</p><p>指與拿督食飯</p><p>昨日本報向司徒法正求證，他指度假村計劃已經構思近兩年：「我冇份投資，係拿督佢哋用我個名箒！其實種生基本身好貴，郁吓都要過百萬，起度假村係想呢樣嘢可以大眾化啲，可以惠及更多人，到時我會喺入面教人做靈修、打坐。嗰晚Bosco請我同拿督食飯，都有問我種生基嘅嘢，Bosco同拿督佢哋好熟，知佢哋仲有傾電影發展嘅嘢！」<br>司徒法正講到好含糊，始終沒清楚提及Bosco有否參予投資，昨日記者直接問了Bosco，他否認說：「種菜，我都唔識，唔好話種生基吖！」Bosco續說：「呢啲嘢我又唔識，更何況都未輪到我！」</p><p>似足劇集情節</p><p>其實在大馬投資地產生意是《幕》劇的劇情發展，Bosco昨開玩笑說：「呢啲報道好配合《幕後玩家》兩個禮拜後嘅劇情，好似同我做宣傳，不過𠵱家出早得滯！」<br>Bosco又說到與司徒法正不熟，只是有次與朋友來到他的餐廳吃飯，彼此打了個招呼，影了一張合照，他表示：「嗰次佢嚟我餐廳食飯先正式認識同影咗張合照，但同佢冇傾過合作搞生意嘅事。」<br>採訪：鍾國仁</p></body></html>