<html><header><meta charset="utf-8"><title>來港住300呎單位Cindy 8年升呢揸5千萬豪宅</title></header><body><h1>來港住300呎單位<br>Cindy 8年升呢揸5千萬豪宅</h1><p>「彤叔」鄭裕彤月前於家中辭世，享年91歲。除咗元配妻子周翠英，陪伴彤叔8年嘅紅顏知己顧美蓮(Cindy)，近日亦俾姑媽Boe媽(顧紹芬)翻舊賬，指Cindy過橋抽板云云。<br> <br>早喺2004年，彤叔就同呢個嚟自哈爾濱嘅女仔，即Boe媽嘅姪女有不解之緣。當年喺哈爾濱參加美少女選舉拎冠軍嘅Cindy，嚟港後再參加周刊選美，得Boe媽介紹，結識到彤叔，當時彤叔欣賞女方似鞏俐同章子怡，Cindy因而甚得彤叔歡心。<br> <br>當年Cindy唔想做明星，最初被安排入住新世界300幾呎服務式住宅單位，月租不過9,000港幣。<br> <br>不過嚟港後，經過幾年大翻身，Cindy無論個look同得寵程度，都有提升。有傳彤叔送過物業俾Cindy，而Cindy名下的確有3個物業，分別係06年購入嘅干德道30號低層單位，11年9月以$1,350萬賣出。<br> <br>現時Cindy仍有兩個物業揸手，分別係10年11月以價值$429萬買入嘅土瓜灣傲雲峰同11年9月買入價值$3,800萬舊山頂道翠峰園低層單位，出入都有司儀接送。</p></body></html>