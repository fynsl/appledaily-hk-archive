<html><header><meta charset="utf-8"><title>媾13男戰績彪炳許亦妮男友非富則貴</title></header><body><h1>媾13男戰績彪炳<br>許亦妮男友非富則貴</h1><p>2011年港姐季軍許亦妮，事業嚟講真係唔算精彩，不過佢感情生活呢，真係好睇過大台啲劇，資料顯示佢截2016年已經有連媾13男嘅記錄，當中有唔少係富二代級。<br> <br>健身中心太子爺陸征宏<br>有指許亦妮透過陸征宏介紹認識無綫高層樂易玲，亦有指樂小姐想簽佢做藝員，不過許亦妮就要求先參加港姐打造高貴形象。  <br> <br>物流太子爺孔樂勤<br>雖然家族經營空運物流，不過孔樂勤修讀室內設計，家底好兼夾夠晒靚仔嘅孔樂勤梗係夠晒吸引，有指許亦妮係撬走唐貝詩當時係佢男友嘅孔樂勤。<br> <br>證券公司董事施俊威<br>許亦妮當選港姐季軍後同年，被傳媒影到與天大證劵董事施俊威（Ray）拍拖撐枱腳，不過離開餐廳時卻面燶燶。<br> <br>前太陽集團高層盧啟邦<br>許亦妮喺2013年被影到同當時被指係大陽娛樂老闆周焯華（洗米華）愛將盧啟邦（Andrew）約會斷正，及後有指當時Andrew早有正印女友蔡一鳳 ，最後許亦妮被飛。<br> <br>除此之外，仲有旅行社太子爺李尊豪、林建名兒子林孝信 、楊超成幼子楊嘉傑，而最近期嘅就有肥仔男友，不過年中佢就被影到同位身型略伴嘅男士喺澳門夜蒲，而當日佢仲親眼見到男友同一位長髮索女狂啜，而許亦妮接受訪問嗰陣就話嗰位唔係佢男友咁話！</p></body></html>