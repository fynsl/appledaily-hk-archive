<html><header><meta charset="utf-8"><title>拍戲被數4宗罪許亦妮都曾經風光過</title></header><body><h1>拍戲被數4宗罪<br>許亦妮都曾經風光過</h1><p>許亦妮近年完全冇工開，劇集、電影都見唔到佢嘅蹤影，對上一次活動，都已經係上年6月嘅事，但喺佢消失之前都曾經風光過。<br> <br>2011年許亦妮參選港姐，得到咗季軍同最上鏡小姐，一場嘅時候，佢驕人身材令人眼前一亮，入咗大台之後，頭幾年都係做下主持咁，到咗2013年就第一次拍劇，喺演《老表，你好嘢！》，當時佢凸到對眼大一大嘅一幕，都可以話係代表作。<br> <br>之後就分別係《師父，明白了》、《舌劍上的公堂》同《潮流教主》，演第四女主角，同埋客串過《名門暗戰》，之後喺電視上見到許亦妮，都只係佢主持嘅節目。喺拍攝影電影《喜愛夜蒲3》嘅時候，被數四宗罪包括扮大牌、恰新人、搶人衫及卸膊等等。<br> <br>其實都許亦妮都有過巴閉嘅一次，舊年有周刊指佢拍完《喜愛夜蒲3》做女主角之後，疑自覺「升呢」，返大台開工，又唔跟稿及玩遲到，之後仲向大台「獅子開大口」。大台一向人工奀就眾所周知，當年「民選港姐」陳凱琳有傳底薪得8千蚊，仲被要求簽長約，反而11年當選季軍嘅許亦妮就身在「福中不知福」嘞！底薪有成12,000蚊簽佢4年，另再計500蚊一騷，又有經理人合約喺手，據知許亦妮曾向余詠珊提出今年8月續約，要求加薪4倍，即4萬8底薪，另加到1,000蚊一騷，佢更同余詠珊講，如果唔肯加人工就唔續約，但據知許亦妮o依家雖然冇工開，但係都仲有同大台有約，只係唔知完咗約之後，佢會唔會淡出娛圈。</p></body></html>