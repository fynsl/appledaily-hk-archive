<html><header><meta charset="utf-8"><title>【馮仁昭四圍超】洗米華送花𠱁壽星Heidi</title></header><body><h1>【馮仁昭四圍超】<br>洗米華送花𠱁壽星Heidi</h1><p>澳門賭業猛人周焯華（洗米華）近年嚟左右逢源，得閒就飛去英國搵女友Mandy Lieu，有時又陪吓要同佢離婚嘅老婆陳慧玲（Heidi）。<br>大前晚係洗米華老婆Heidi嘅36歲生日，佢同爸爸、家姐、大仔柏豪、Heidi生嘅兩個囡囡，一齊喺澳門某酒店搞生日會，當晚洗米華好識做，全程喺度𠱁老婆開心，努力想𠱁番洗米嫂。</p><p>花語寄情</p><p>聽有份出席生日會嘅知情者講，洗米華買咗一大束藍色繡球花送畀Heidi，呢隻花嘅花語代表「永恒之美和美麗」，可以睇得出佢心中仲有呢個老婆，只不過佢想享齊人之福，要求老婆唔好離婚，接受佢有情人Mandy。<br>聽聞烈女性格嘅洗米嫂就同身邊姊妹講，你真係愛呢個男人，係冇得同其他女人分享，所以佢寧願自己退出，以後將洗米華當家人看待就算。只不過洗米華想保住個家可以完完整整，點都唔想離婚。如果Heidi單方面堅持要離嘅話，最快都要等2年先離得成。<br>撰文：馮仁昭</p></body></html>