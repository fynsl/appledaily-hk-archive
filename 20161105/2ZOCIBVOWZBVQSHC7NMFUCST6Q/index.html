<html><header><meta charset="utf-8"><title>罕有開聲撐阿嬌　霆鋒：希望大家珍惜這種天真</title></header><body><h1>罕有開聲撐阿嬌　霆鋒：希望大家珍惜這種天真</h1><p>阿嬌(鍾欣潼)同阿Sa(蔡卓妍)出道15年，當中自從「閃卡」事件後，阿嬌企出嚟面對輿論，回應「我以前好天真好儍」，之後阿Sa及阿嬌就各有各忙，阿嬌主力喺大陸市場發展，亦好受歡迎!<br> <br>阿嬌日前上另一大陸節目《偶像就該醬嬸》，本來製作方搵阿Sa錄片，不過同場仲有霆鋒，最估唔到嘅係霆鋒亮相撐嬌!!!<br> <br>阿Sa問同場嘅謝霆鋒要唔要錄，一齊問阿嬌問題，阿Sa就問霆鋒覺得阿嬌係「女神經」定「女漢子」? 霆鋒諗咗3秒就答：「女神經！」<br> <br>霆鋒覺得阿嬌為人單純天真，佢就話：「阿嬌我覺得是在娛樂圈少見的單純的女生，就是直白說的就是儍乎乎，就是很直率的，我覺得這樣挺好的，反而沒有，被這種眼花繚亂的世界去污染，所以我都希望大家珍惜這種天真。」阿嬌聽完霆鋒都有嘴角笑一笑、有啲眼濕濕。<br> <br>經理人霍汶希(Mani)昨日喺微博轉貼「謝霆鋒罕見發聲大讚阿嬌」嘅報道，留言：「純天然、無添加、沒受污染的嬌嬌!」</p></body></html>