<html><header><meta charset="utf-8"><title>體壇拾趣：慧詩10連勝難掩憔悴</title></header><body><h1>體壇拾趣：<br>慧詩10連勝難掩憔悴</h1><p>香港女車神李慧詩周一先由廣州返到日本，噚日就要喺日本凱林賽最後一站京王閣站同42名車手較量。見到慧詩明顯因恩師普林俊離世而顯得格外憔悴，佢都話最近瞓得唔好，不過會盡力比賽；結果慧詩喺小組賽踩贏六位日本車手首名衝線，順利取得10連勝，相信普教練亦會感到安慰。至於喺格拉斯哥出戰世界盃團體追逐賽嘅梁峻榮，就入唔到次圈。</p></body></html>