<html><header><meta charset="utf-8"><title>周秀娜跳鋼管舞嗌攰</title></header><body><h1>周秀娜跳鋼管舞嗌攰</h1><p>周秀娜、「巨胸翠如」鄧月平和談善言，昨日在清水灣片廠為鄭丹瑞（阿旦）執導的《小男人週記3之吾家有喜》拍攝跳鋼管舞戲份，三個女仔在鏡頭面前轉圈踢腳，似模似樣。娜姐為這場戲上了三、四堂：「鋼管舞啲動作同姿態好靚，不過着住高踭鞋跳好攰。」<br>今日煞科，阿旦表示：「最後一場係色誘戲，我搵咗老友張繼聰嚟幫手，搵咗個好嘢益佢，就係蝦頭（楊思敏）。佢哋兩個好好戲，我有信心出到嚟一定唔低俗同好好笑。」又透露兩個寶貝女都有份客串：「有一場喺辦公室入面嘅戲份佢哋做兩個俾我鬧嘅OL，要佢哋鬧完背住我反白眼，即係佢哋平時喺屋企會做嗰啲，結果做得好好，一take過搞掂。」<br>採訪：曹家誠<br>攝影：仇志德</p></body></html>