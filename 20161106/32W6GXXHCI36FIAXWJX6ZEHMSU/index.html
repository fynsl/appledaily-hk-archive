<html><header><meta charset="utf-8"><title>超瓊點醒鄭紹康賭王見人就握手</title></header><body><h1>超瓊點醒鄭紹康<br>賭王見人就握手</h1><p>有「天下第一關」之稱的鄭紹康，在公關界打滾20年，現於何超瓊（Pansy）的天機公關公司擔任行政總裁一職，從超瓊身上獲益良多，他說：「有次Pansy同我講，何博士（何鴻燊）每日袋住一叠卡片，見人就派同握手，佢話佢都未識夠人呀，當時何博士88歲，Pansy就話『爹哋都唔停我點停？』。」</p><p>要學識忍功</p><p>鄭紹康早前被蘇永康點名狂鬧，但他仍見招拆招。他直言做公關最應該學識「忍」，試過被人鬧足一星期仍要啞忍，他說：「有男仔同其他男仔玩得好開心，又上咗頭版，男主角好㷫咁打嚟鏟到我上天花板，我話佢應該見到上面啲記者喺度影緊，但你都喺到磨咁點呀？俾人鬧何止一個禮拜，直情係日鬧夜鬧呀！」</p><p>齊昕要聽話</p><p>每次出席活動，鄭紹康都要照顧好多紅星、富商名媛，當然還包括年輕富二代，他說：「我有幾個入室弟子，但有啲做完暑期工都係乜都唔知，咁佢𠵱家都係好出色嘅造型師，但我冇教過佢當街屙尿。」而梁齊昕去年萬聖節摑阿媽，他亦記憶猶新：「呢啲情況要考慮多一重，要照顧埋父母感受，個女未必鍾意，但有時又要聽吓媽咪講嘢囉。」</p><p>而霍啟山當年被影到與章子怡在停車場親熱，都是出席鄭紹康活動後出事，鄭紹康說：「好彩啟山都體諒，仲叫我唔好嬲，下次唔請佢嚟就嬲。咁影到又唔可以怪人，邊個叫自己喺後樓梯（停車場）啫。」<br>另外，前新聞主播陳珍妮（Jenny）離開無綫後亦轉戰公關界，試過遇上極品老細，她說：「有一次叫咗我入房，問我可唔可以唔好再着呢條褲返工，佢唔畀我着白色褲返工！」<br>採訪：植詠珊<br>攝影：Kaman、馮峰、Neo<br>場地提供：Ivy、Topiary<br>化妝：Mak Tung</p></body></html>