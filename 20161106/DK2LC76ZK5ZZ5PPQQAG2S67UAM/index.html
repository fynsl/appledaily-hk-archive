<html><header><meta charset="utf-8"><title>Stephy突與小方爆分手Miki修成正果快做媽媽</title></header><body><h1>Stephy突與小方爆分手<br>Miki修成正果快做媽媽</h1><p>今年30歲嘅吳雨霏(Kary)，2002年同鄧麗欣、楊愛瑾及傅穎等8位女仔組成Cookies出道，3年後獨立發展，去年同有「網球王子」之稱的初戀情人洪立熙結婚，日前Kary公開承認不幸小產，目前經已走出陰霾，重新出發，然而昔日的隊友狀況各異。<br> <br>楊愛瑾( Miki )<br>今年4月同相戀8年嘅永安太子郭永淳修成正果，剛剛仲宣佈已經成功懷孕，好快就會榮升做媽媽喇！<br> <br>鄧麗欣( Stephy )<br>同方力申被公認為金童玉女，但今年3月，Stephy同小方突然發聲明宣佈分手，消息震驚全港。<br> <br>何綺玲（Elaine）<br>離隊後便淡出娛圈返番澳門生活同完成學業，o依家係位白領麗人，14年3月結婚。<br> <br>傅穎(Theresa)<br>11年開始轉戰大陸，今年7月曾返港宣傳新書，期間接受《蘋果》專訪，自爆有個蒙古男友，細佢三歲。<br> <br>區文詩（Angela）<br>跟唱片公司解約轉型到港台做DJ，12年推出唱片。最近向電台請假一年，達成周遊列國的心願，先後到美國、意大利、韓國、紐西蘭等地享受人生。<br> <br>陳素瑩（Gloria）<br>離開Cookies後，到英國修讀金融和會計課程，以及到曼徹斯特大學讀碩士，14年更考獲會計師牌。<br> <br>馬思恆（Helena）<br>曾到美國修讀藝術治療課程，10年回港跟餅碎合體演出，當時話佢有意拍電影同從事Model工作。<br> <br>蒲茜兒（Serena）<br>曾擔任DJ，現已退出娛圈。11年跟男友結婚，翌年因在加拿大安胎，而錯過擔任Shine演唱會嘅嘉賓。</p></body></html>