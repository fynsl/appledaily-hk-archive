<html><header><meta charset="utf-8"><title>栢芝抱Quintus過大海Lucas高到阿媽膊頭</title></header><body><h1>栢芝抱Quintus過大海<br>Lucas高到阿媽膊頭</h1><p>經常被網民野生捕獲嘅張栢芝，昨日又有網民喺澳門捕捉到佢到三母子嘅影蹤喇！<br> <br>昨早網民喺澳門見到栢芝帶住大仔謝振軒（Lucas）同二仔謝振南（Quintus）排隊搭的士，9歲嘅Lucas已經長得好高，高度已經去到栢芝膊頭，而網民就話6歲嘅Quintus，都開始搣走咗好多baby fat，但依然好可愛得意。咁唔知係咪等的士等得太耐啦，其間Quintus就要媽媽栢芝抱佢。<br> <br>而好多網民見到栢芝趁假期帶埋兩個仔去澳門，就誠意推介佢哋去澳門美食節添，唔知栢芝又真係會唔會去美食節，品嚐當地嘅地道美食呢！</p></body></html>