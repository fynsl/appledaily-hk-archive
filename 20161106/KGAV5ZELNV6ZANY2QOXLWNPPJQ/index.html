<html><header><meta charset="utf-8"><title>由寶馬揸到林寶堅尼余文樂辣車大檢閱</title></header><body><h1>由寶馬揸到林寶堅尼<br>余文樂辣車大檢閱</h1><p>嚟緊13號就35歲嘅余文樂出晒名係愛車之人，入行多年都轉過唔少靚車，無論係跑車定SUV（運動型多用途車）佢都擁有過，仲囊括多個著名品牌o添！<br> <br>寶馬<br>余文樂咁多架車當中就包括當時（08年）價值過百萬嘅寶馬M5房車，佢仲畀《蘋果》見到佢特登揸架車去汽車美容服務中心，幫架車扮靚靚。<br> <br>平治<br>同年（08年），余文樂又被影到揸住架過百萬Benz跑車喺跑馬地同城城打邊爐。除此之外，佢仲有架Benz嘅jeep，仲用嚟做代步工具，去超市都揸住佢。<br> <br>林寶堅尼<br>余文樂曾經擁有過兩架林寶堅尼，首先有Gallardo Coupe超級跑車 ，余文樂喺2011年以370幾萬買入，而最出名就係佢揸住呢架車載當時女友Kary。另外一架就係前年余文樂以約800萬買入嘅Aventador Coupe超級跑車，不過當時有網民爆料指，樂仔違例將呢架超跑駛入傷殘專用車位等位。<br> <br>麥拿倫<br>喺今年4月有讀者影到余文樂喺灣仔McLaren Hong Kong（麥拿倫專門店）睇車。去到9月佢喺ig post咗張「McLaren 675LT」超跑，雖然車價約650萬，喺余文樂嘅跑車中並唔係最貴，不過全球限量生產500架，而香港仲只得10架，真係夠晒矜貴 。</p></body></html>