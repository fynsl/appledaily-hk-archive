<html><header><meta charset="utf-8"><title>肯亞徐拉埋Eason減肥錢嘉樂賽車捧唔少盃</title></header><body><h1>肯亞徐拉埋Eason減肥<br>錢嘉樂賽車捧唔少盃</h1><p>Kary吳雨霏上年同青梅好馬洪立熙（Brian） 喺美國結婚， Brian除咗係Kary初戀男友，仲係一位網球王子。娛圈入面，其實都有好多藝人嘅另一半，係出咗名好動嘅運動健將。<br> <br>徐濠縈<br>陳奕迅（Eason）老婆「A餐」徐濠縈，成日被網民指指點點，不過其實呢位陳太好錫老公，除咗自己愛上跑步，獲得成就「肯亞徐」之外，仲成功叫郁老公跑步，改變生活習慣，保持健康，絕對係位滿分嘅太太。<br> <br>錢嘉樂<br>12年娶咗湯盈盈嘅錢嘉樂，係龍虎武師出身，除咗係替身之外，亦係一位賽車手，落場揸跑車比賽都有贏過冠軍。上個月Formula E首次喺香港舉行，錢嘉樂都有份參賽，仲係藝人組嘅冠軍。<br> <br>鄭伊健<br>鄭伊健同蒙嘉慧最鍾意打羽毛球，仲因此定情，成功一路走到底，由波友到男女朋友，甚至結埋婚，佢哋就算係婚後，都仍然好鍾意一齊打波。<br> <br>鄭嘉穎<br>鄭嘉穎由歌手轉型到大台做視帝，原來都係靠打網球減壓，佢小學就已經參加網球暑期班，自此愛上呢項運動。嘉穎喺球場上嘅英姿，就成功吸引到女友陳凱琳，試過獲女方讚佢打網球有型。<br> <br>王浩信<br>喺大台上緊位嘅王浩信，有位靚靚太太陳自瑤YoYo同4歲女。要努力搵錢養家當然要keep住健康。佢日前就同老婆去咗北角買咗部貴價單車，實行踩單車返電視城開工，把握時間做運動。</p></body></html>