<html><header><meta charset="utf-8"><title>嘆多個團體「騎劫」遊行籌錢</title></header><body><h1>嘆多個團體「騎劫」遊行籌錢</h1><p>【本報訊】今年7.1遊行特別之處，是青年新政等多個團體表明不參加遊行，卻沿途擺街站；按照慣例，申請7.1沿途籌款的團體，都會向民陣上繳十分之一款項支援民陣工作。問及部份組織只籌錢、不參與，區諾軒苦笑道：「7.1遊行都係得嗰幾個團體肯孭飛，但今年擺街站嘅團體就有近百個……咁樣對嗰啲（孭飛）團體都唔公平，而且近年真係越嚟越多free-rider」。民陣人、財兩缺下，區稱會檢視有關問題，明言：「無理由又要喺度籌錢，又唔同個社會貢獻返……搞遊行都要錢㗎嘛。」</p><p>冀破除人數迷思
</p><p>近年民陣不時被指7.1遊行「報大數」，例如今年稱遊行人數達11萬，與警方指高𥧌期1.93萬人參與差天共地。區諾軒希望往後能破除人數的迷思，「有時有效地表達訴求嘅行動，唔係依靠人數，而係睇市民嘅質素，唔希望（大家）只係用數字去衡量」，「我哋嘅責任就係喺7.1畀個空間大家去參與。」<br>■記者許偉賢</p></body></html>