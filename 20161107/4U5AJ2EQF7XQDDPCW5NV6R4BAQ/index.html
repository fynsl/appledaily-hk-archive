<html><header><meta charset="utf-8"><title>花絮：金帥吼路做足功課</title></header><body><h1>花絮：金帥吼路做足功課</h1><p>香港今次有主場之助，當然想攞到進軍出年日本東亞盃決賽周資格，北韓就係港足最主要對手，港足主帥金判坤（左）噚日提早到場吼路，見佢同足總CEO薛基輔（中）喺貴賓席排排坐，南韓籍嘅Kim sir見到北韓球員喺陣上演出冇乜表情，唔知佢又有乜計，繼09年東亞運足球奪金後，再幫港足奇迹出線呢。 </p></body></html>