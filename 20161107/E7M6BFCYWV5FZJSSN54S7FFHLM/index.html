<html><header><meta charset="utf-8"><title>財經評論：買樓要等下世投胎</title></header><body><h1>財經評論：<br>買樓要等下世投胎</h1><p>港府形容樓市加辣措拖為歷來最辣，印花稅一律加至15%，港人首次上車客則不受影響。港府自2009年開始多次出招，再配合金管局合共七輪逆周期收緊按揭措拖，樓價只曾跌不足1%，之後勁升逾一倍。政府再出招，樓價會跌嗎？<br>專家估計年底前最悲觀樓價會跌一成。信專家不如信過去經驗。港府在2009年10月至2015年2月六年內，推出樓市三辣招及金管局七度收緊按揭，但每次加辣樓價必升，至今樓價累升1.2倍。差估署的全港各類單位售價指數，於2009年10月金管局首度出招收緊樓價2,000萬元豪宅按揭上限至五成時，指數為131.7點。2010年11月，樓價13個月勁升24%，指數升至163.7點，政府首度推出樓市辣招，實施額外印花稅（SSD）打擊炒賣，但只令樓價跌一個月，跌幅僅0.4%。<br><br>港府同金管局之後又再出招，打擊層面更擴至細價樓。2012年9月及10月推出的兩大辣招，包括趕絕海外買家的買家印花稅（BSD），以及加強版額外印花稅的刑期更加夠3年，期間賣樓重罰最多兩成稅款。惟BSD及SSD都壓不住樓價，到2013年政府向換樓客開刀，實施雙倍印花稅（DSD），唔想畀人買多間。<br>政府再加辣，樓市結局拭目以待。辣招唔係冇料到，只是買樓需求太大。過往政府出大招，新盤銷情九死一生，但將軍澳新盤藍塘傲在加辣後第二日開售，居然仲排長龍，即日賣近八成單位。內地客照畀三成重稅，本地用家不信樓價會大跌。二手市場更見反價。<br>當大家無希望時只能相信，政府每次加辣，只會令更多人買唔起樓，越住越細。買樓，等下世投胎啦。<br><br>記者：朱連峰</p></body></html>