<html><header><meta charset="utf-8"><title>安宰賢想帶老婆遊Soho</title></header><body><h1>安宰賢<br>想帶老婆遊Soho</h1><p>憑韓國神劇《來自星星的你》而為人熟悉的安宰賢，今年5月宣佈與女星具惠善結婚，婚後昨日首度襲港，並在銅鑼灣世貿中心舉行首個簽名會，吸引數百粉絲撐場。今次安宰賢訪港除舉行簽名會外，更為自家首飾品牌「AA.Gban」宣傳並開設期間限定店，在現場被問到是否已準備聖誕禮物給老婆時，安宰賢即怕醜甜笑：「旅行是最好的禮物，想和她一齊來香港，香港有好多名勝，亦想去Soho區及睇夜景。」現場安宰賢表現拘謹，雖然有同女粉絲抱抱，但就明顯保持距離，免得被老婆秋後算賬。由於抵港時安宰賢獲半百粉絲接機，但僅得三名保安，令安宰賢嚇親兼一度被逼埋一邊，他直言見到粉絲熱情既驚喜又複雜，因為擔心粉絲的安全。</p><p>下月撐《MAMA》
</p><p>其後安宰賢自爆下月將兩度訪港，分別出席《MAMA音樂頒獎禮》及月尾活動，現時他會以工作為重，未有生B計劃，對於經常與老婆放閃有否怕令粉絲呷醋？安宰賢即笑說：「粉絲鍾意看我們放閃，要求我再上載多些。」<br>採訪：文凱靈<br>攝影：陳慧安</p></body></html>