<html><header><meta charset="utf-8"><title>過街老鼠唔易做 - 鄧達智</title></header><body><h1>過街老鼠唔易做 - 鄧達智</h1><p>做老鼠已經艱難，坑渠、後巷、屎坑窿……存在空間都是非常想像，甚至貓狗亦避之則吉，想想都打冷震地段。<br>做過街老鼠更加慘，人人憎之、惡之、趕之、打之、殺之，生存環境悲慘無邊。<br>那夜銅鑼灣，大街大巷，商場玻璃大門鎖上，肥大老鼠兩隻爬出地面拍拖頑耍後回家不得，穿牆掘窿偷食猶自可，智力有限意識不到玻璃之功能；可望而不可及。努力撞向玻璃幕牆，緊張似人類七情上面。<br>途人經過左閃右避，靚女們花容失色，西裝友遠遠躲開，免弄髒皮鞋。隨旅行團而至大媽突然殺出；紅燒田鼠、甚至老鼠，可能大媽家鄉名菜，見野味過街，不殺之、吞之，對不起自己。說時遲那時快，一腳踏下，哈、未踩個正着，舉腳再踏……周邊養慣番狗港女，見四隻腳一條尾巴同類被迫害，還是踏完一隻，其他大媽大叔一擁而上，將餘下那隻老鼠人人一腳、睇你死唔死！旁觀港女們哭喪上身，不顧大庭廣眾，淒厲哭喊：<br>生命嚟㗎！<br>老鼠都有血有肉㗎！<br>不止哭罵，跑來跑去扯頭髮，猶如中東、非洲一些民族為至親哭喪模式；滾地、撞牆、扯髮、拎刀拮大髀。<br>大媽望着港女表現，感覺錯愕；踩死一兩隻過街老鼠啫，有冇需要反應如此激烈？香港人真奇怪！<br>過街老鼠之死自己搵；做地下老鼠雖然環境惡劣，生存空間充裕；浮出地面以為人類會得將你們視作哈巴狗、貴婦狗？未免太天真。<br>領教過大媽們腳下過街老鼠血肉模糊魂飛魄散，連眼都不眨，簡直死兩隻當一雙，餘者好自我警惕，留在坑渠不見天日便好，無謂做腳下冤魂！</p></body></html>