<html><header><meta charset="utf-8"><title>林榮基憂釋法陸續有來</title></header><body><h1>林榮基憂釋法陸續有來</h1><p>【本報訊】今次民陣發起的反釋法遊行，民主派各大黨均有參與，當中不乏已退下火線的前立法會議員，而銅鑼灣書店事件主角之一林榮基（圖）有參加遊行，他直言並非只為青年新政梁頌恆、游蕙禎宣誓問題而上街，而是擔心釋法陸續有來，「第日借啲意又釋法，咁香港點搞？」</p><p>指釋法無助消除港獨</p><p>民主派各大政黨，包括民主黨、公民黨、社民連及工黨等主流政黨昨參加遊行，一班前立法會議員如余若薇、李卓人、何秀蘭等均有參加，當年以絕食抗議《基本法》不民主的前立法局議員馮智活亦有參與，他指人大釋法才是違反《基本法》原意，「人大可以釋法，但前提係當我哋對《基本法》條文有唔清楚嘅地方，我哋自己提」。他又形容現在是人大自己立法，自己釋法，《基本法》可以隨時改、隨意演繹，「好唔掂」，此例一開，令法院要跟內地一套就「好弊」。<br>除了政治人物外，因禁書事件遭內地拘押的銅鑼灣書店店長林榮基，昨亦有出席反釋法遊行，他指參加遊行不是因為青政梁頌恆、游蕙禎宣誓問題，而是反對人大釋法，批評人大常委根本是「借啲意」釋法，釋法定必對港後患無窮，擔心日後類似釋法行動陸續有來，「開咗個頭係非常壞嘅先例，𠵱家係小事釋法，第日借啲意又釋法，咁香港點搞？」<br>有指人大主動釋法是為了完全「消獨」，林認為就算人大釋法也不可能「消獨」，「民心已經出晒嚟，（港人希望）探究香港獨立」，而民主自決可能是日後港人想走的路線，「冇之前你破壞咗法治、或者係冇承諾你嘅一國兩制，港人點會搞到咁？」<br>林榮基又對特首梁振英在今次事件表現十分不滿，直斥梁振英為奴才，「（梁振英）係一個奴才，上面有乜動向應該好清楚」，林又認為梁連任的機會很大，「因為國家主席習近平近年管治中國手法越趨強硬和專政，「佢（習近平）搵人就一定搵最聽話嗰個，梁振英就係最聽話」。<br>■記者李詠希</p></body></html>