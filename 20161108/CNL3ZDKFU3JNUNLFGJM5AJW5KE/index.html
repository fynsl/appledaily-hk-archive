<html><header><meta charset="utf-8"><title>【去邊度換衫是重點】抗爭都要靚　游蕙禎遊行幾個look</title></header><body><h1>【去邊度換衫是重點】抗爭都要靚　游蕙禎遊行幾個look</h1><p>反釋法遊行，翌日以人大釋法告終，係好多人唔想見到嘅結果。件事嘅兩位主角游蕙禎同梁頌恆成為箭靶，俾好多人追究到底幾千人為佢哋上嘅街，佢哋又係咪獨善其身呢？答案係，佢哋絕對有參與嘅。而游b更加作了抗爭都要靚嘅最佳示範，早晚2個looks，保證要為大家抖擻精神！</p><p>遊行look：淺藍短袖恤衫+黑長裙+咖啡針織長褸+白色側孭小包+白色平底皮鞋撞藍色短筒襪<br>遊行打扮就斯斯文文，恤衫鈕扣晒上頸喉嘅長裙文青look，仲有signature長直髮，襯返梁頌恆的粉藍白粗間Slim cut恤roll袖，是靜中帶動的和平冷靜造型。<br><br>行動look：黑色大學Tee+白色熱褲＋白色背囊<br>到咗凌晨嘅行動打扮，明顯係較輕便和sporty，一頭長髮亦都夾返total look束起，再加一條小汗巾喺頸，是「隨時預備衝」模式造型。<br><br>第三個look？白色小樽領長袖薄top+黑色心形胸吊帶裙<br>好多網友以為游b一日換咗三套衫，其實呢個look係11月2號民陣舉辦反對釋法及促請梁振英下台遊行時影嘅。人人遊行都行到身水身汗，游b就為大家展示咗女神如何遊行而不失造型，絲打想學，第一樣都係諗定要去邊度換衫先嘞。<br><br>記者：容慧心</p></body></html>