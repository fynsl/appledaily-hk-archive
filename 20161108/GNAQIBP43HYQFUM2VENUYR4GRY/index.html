<html><header><meta charset="utf-8"><title>葉翠翠陀B 4個月老公話係人生最開心事之一</title></header><body><h1>葉翠翠陀B 4個月<br>老公話係人生最開心事之一</h1><p>問到想生女還是仔？翠翠說：「最緊要係BB健康，仔女唔係最重要，不過中醫已經畀咗貼士我哋，老公好開心，話BB一定要似佢。」翠翠指老爺及奶奶都很開心，已下令要他們搬去一起住，老公亦有講愛的宣言，她笑謂：「老公話人生最開心兩件事，第一件事係同我結婚，第二件事就係我有咗BB！」</p><p>嘆完茶食雪糕</p><p>本報前日拍到翠翠與老公手拖手現身中環蘇豪區，當日穿露肩鬆身裙、平底鞋的她明顯肚凸凸，身形亦圓潤不少，老公上落樓梯時亦扶實她。二人入餐廳後即開turbo食不停，翠翠的胃口亦超級好，兩公婆食自助餐撐枱腳撐足45分鐘。離開時，翠翠再向老公扭計買雪糕，愛妻號Raymond當然滿足老婆，更在街上餵翠翠食雪糕，十分甜蜜，之後二人才拖實離開。</p></body></html>