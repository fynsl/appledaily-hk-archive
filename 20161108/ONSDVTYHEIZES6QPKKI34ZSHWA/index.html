<html><header><meta charset="utf-8"><title>雞．獨．辣．爆！ - 陳也</title></header><body><h1>雞．獨．辣．爆！ - 陳也</h1><p>政治一日都嫌長，今天，美國換了國旗未？特朗普當選的話，可能連國旗也睇唔順眼，嫌它肥，要迫國旗瘦身，哈哈哈哈。以為一點不好笑嗎，你錯了。<br>特區釋法，改變了髮式，小學雞就不再雞嗎？對了一半吧。要追溯小學雞源頭供應，個家禽雞場係乜人搞的？會不會係，跟太湖大閘蟹一樣，兜兜轉轉，國貨和高幹一條龍發批文賺到盡？今時今日，無人知，有雞，無蛋，一塌糊塗。<br>既然釋法，將雞和獨，一併打殘。這樣哦，還需要毒狼嗎？看門口都嫌面相太兇啊。釋法以104條使橫手，送狼上路，一帶好走。<br>印花稅忽然加辣，幫釋法沖淡市場震盪，橫洲棕地就可以撇賬了？嗯，下一個宣佈參選特首的，該不會是仆街鄉紳吧。鄉紳以元朗口音宣誓，小心啊，別只顧效忠有高價隨時會賣斷的祠堂啊。<br>南韓總統朴槿惠因為閨密干政，願意配合接受調查。特區領導人收UGL那筆五千萬分手費，還未夠鐘爆，一定係，等埋Note7！</p></body></html>