<html><header><meta charset="utf-8"><title>猜猜我是誰邊位藝人細個已係靚仔靚女</title></header><body><h1>猜猜我是誰<br>邊位藝人細個已係靚仔靚女</h1><p>「仔大女大十八變」，亦有人話細個醜樣大個靚，不過唔少靚仔靚女藝人名人，其實喺細細個嗰陣，已經生得可愛趣緻，靚樣出晒嚟。得意靚樣當然要曬吓，呢兩日咁啱有幾個藝人名人，好似夾定咁放童年相上社交網站。<br>首先係阿Sa蔡卓妍，原來佢昨日係34歲舊歷生日，佢就放咗張得意到爆嘅童年相上微博，相中佢伸脷扮鬼臉，面圓圓眼仔碌碌，可愛到暈！<br>另一個靚人代表，家陣就變成潮界代表，佢就係余文樂！昨日佢放咗張相上微博，留言話佢老竇後生嗰時都好得，相入面嘅樂仔眼大大，一臉稚氣，細個已經係靚仔一名。<br>最後就係何家千金何超蓮，相中佢同細佬猷啟得嗰幾歲人仔學游水，而教佢哋嘅，就正正係爸爸何鴻燊。細細個嘅超蓮個樣標緻又趣緻，佢留言話自己學識游水，都係全靠爸爸功勞。</p></body></html>