<html><header><meta charset="utf-8"><title>籲選委勿再受騙　胡國興懶理狙擊「梁粉好膚淺」</title></header><body><h1>籲選委勿再受騙　<br>胡國興懶理狙擊「梁粉好膚淺」</h1><p>【特首跑馬仔】<br>【本報訊】特首選委今天起接受提名至下周一，為明年3月26日舉行的新一屆特首選戰揭開戰幔。搶閘宣佈參選特首、反梁振英連任的退休法官胡國興呼籲成功當選的選委，提名及投票候選人時吸取教訓，不要被蒙騙，「要睇佢歷來嘅行徑，一定要睇歷史」；疑因ABC而遭梁粉張志剛撰文狙擊，胡國興直指梁的智囊「好膚淺」。<br>記者：林俊謙　許偉賢</p><p>打着反梁連任旗號進軍特首戰的胡國興接受訪問時強調，參選是因為香港在梁振英治下陷入撕裂，「現時係最唔和諧、最撕裂、最分化嘅社會」，指近年有人討論港獨，「係梁振英迫到啲人冇晒希望，尤其香港嘅年輕人，本應好有希望同理想，但現時冇晒，所以出來嘈」。</p><p>「我知乜嘢人講大話」
</p><p>胡國興相信最深層次的分化，源於很多人認為政治制度不公，例如代表多數民意的政黨，在立法會只佔少數議席，政府亦無視青年意見，認為下屆特首若不能在建制和非建制陣營取得共識，盡快重啟政改，香港只會原地踏步，「乜都做唔到，分化撕裂繼續」。<br>回帶至2012年，參選特首的梁振英確實給予不少人希望，胡國興坦承當年不少選委欣賞梁，因梁稱上任後會落區聽意見、建造和諧社會等，他當時已不太相信，4年下來：「選委都可能發現佢（梁）嘅政綱，或者佢做啲嘢，係可以假嘅」。<br>他指在法律界工作46年，「我知乜嘢人係講大話、乜嘢人唔係」，認為講大話者最常見情況是「前言不對後語、閃閃縮縮」，例如聲稱不見了重要文件，重申至今不能接受政府指橫洲事件中，最重要摸底會面沒有文字紀錄，認為「佢（梁）唔走得甩嘅，因為講大話嘅人，一定走唔甩」。<br>ABC旗幟令胡國興近日受梁粉攻擊，行會成員張志剛日前撰文批評胡參選缺乏準備，「連中學學生會競選也不如」。胡對此不以為意，反駁「佢啲智囊都好膚淺」，「乜叫中學雞參選？𠵱家我參選咗嘞咩？𠵱家我係表達參選意欲之嘛」。問及梁的班底屢受批評，胡直指：「我估如果叻嘅人都走咗啦」，但亦指部份人或因工作問題而留任，當中個別官員是「好人」。</p><p>否認李嘉誠游說參選
</p><p>政圈盛傳香港首富李嘉誠游說他參選，胡強調「嗰啲唔係傳聞，係測度、係猜測，根本唔啱」，堅稱背後無任何勢力支持。<br>胡國興反覆重申非意在「陪跑」，有信心獲150個選委提名入閘，希望選委擦亮眼睛，吸取上屆教訓，「唔好只係睇紙上談兵、只睇政綱……𠵱家（講到）天花龍鳳，唔知真定假，要睇（候選人的）歷史，要考慮佢哋行徑」。他認同梁振英近年跌至負值的民望淨值，是選委提名和投票時的重要參考。<br>問及如何取得中央祝福，他指中央會相信他的為人，「我有誠信、公平公正、直話直說，不會矯揉造作或欺瞞，處事又公道，所以得人信心，呢樣好重要，中央都會考慮呢幾方面嘅嘢，先諗是否接受到」。</p></body></html>