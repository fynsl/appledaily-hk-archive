<html><header><meta charset="utf-8"><title>米芝蓮推介雞蛋仔店人氣急升</title></header><body><h1>米芝蓮推介<br>雞蛋仔店人氣急升</h1><p>【本報訊】美食就在街頭，去年新增街頭小吃推介，有上榜小食店因而知名度大增，挽回執笠困境，店外每日大排長龍，食客只為一底足料雞蛋仔。但亦有小食店大嘆經濟不景，米芝蓮對生意無甚影響，認為小店有別於酒店食府，靠人傳人的口碑才能屹立不倒，反而「畀過（米芝蓮）你又驚攞唔番，攞到又驚加租」。新一年《米芝蓮指南》今日公佈。<br>記者：伍雅謙</p><p>去年有部份小食店開業不久即獲米芝蓮推介，「媽咪雞蛋仔」尖沙嘴加盟店在打入米芝蓮小吃推介前數月才開店，曾一度因生意慘淡，令老闆Carla打算放棄經營，未料小店獲得米芝蓮推介，生意勁升三、四成，得以站穩陣腳。「知名度高咗係幫到手」，Carla指開業初時生意實在太差，得獎後生意大升，現時每月亦有平穩增長，認為米芝蓮增加小店曝光率，顧客慕名試過後，覺得不錯便一再回頭品嚐，終於儲起一批熟客。<br>媽咪雞蛋仔尖沙嘴店是加盟店，Carla指米芝蓮效應也帶挈紅磡總店生意，現時尖沙嘴店外長期有人龍等候買雞蛋仔，尤以下午4、5時人流最多。雞蛋仔仍以原味及朱古力味最受歡迎，現時季節性推出的紫薯及栗子口味，亦頗多人嘗試，Carla直言有信心今年再取得米芝蓮推介，「我哋呢一年好努力咁去維持食物質素，冇鬆懈到」。<br>她也不擔心今日一旦遭除名，會影響雞蛋仔銷量，「我哋質素係熟客心目中評分係點，緊要過攞米芝蓮獎牌」，認為店內眾人已盡力做到最好，「keep到質素熟客先會再嚟」。由於該店租約未完，獲推介後租金亦未有改變。</p><p>「第三代肥仔」靠熟客捧場</p><p>「攞咗都冇乜影響箒」，獲推介的「第三代肥仔」小食店老闆余先生賣港式滷味包括生腸、雞腎及墨魚，並且是旺角肥姐小食店的兒子，肥姐沒有得到米芝蓮，店外卻日日大排長龍，相反余先生雖已較同街小食店生意佳，但人龍始終不如肥姐。<br>他指，市道轉差令店舖所屬街頭水盡鵝飛是一大因素，並認為米芝蓮對酒店食肆可能影響較大，「佢哋要威要名氣」，相反基層小吃店只需要熟客口碑，「啲人食咗覺得好食，先帶啲friend嚟食咋嘛」，曾有熟客上月才得知他取得米芝蓮，「差唔多攞咗1年喇喎」。<br>今日公佈新一年米芝蓮推介，他直言有少許期待，「想睇自己有冇退步到，畀過（米芝蓮）你又驚攞唔番，攞到又驚加租」。他坦言，現時該店月租約7萬元，每日做15、16小時、須賣出1,000串小吃才能回本。</p></body></html>