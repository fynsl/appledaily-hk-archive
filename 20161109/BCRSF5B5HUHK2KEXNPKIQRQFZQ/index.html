<html><header><meta charset="utf-8"><title>智取大市：明年港股更刺激 - 晉佳</title></header><body><h1>智取大市：明年港股更刺激 - 晉佳</h1><p>炒股最緊要有乜？就係有波幅，今年港股波動性的確有限，不過，明年最大主題可能係通脹，勢令股市波幅加劇。希拉莉贏唔贏，就快知，但一切都反映得七七八八，2016年餘下時間難免重拾弱勢。然後，2017年以偏低水平開局，不過通脹殺到，配合物業資產泡沬繼續膨脹，加上恒指每股賬面值提升從而拉低估值，港股好難長期維持偏低水平。<br><br>只要明年某段時間冇乜壞消息，人類猛然發覺通脹下要買啲嘢保值，就有番買股票意欲，今年咁嘅環境都可以炒到24000點，出年25000點甚至26000點絕對唔奇，之後再面對資產泡沫爆破風險，成也通脹，敗也通脹。<br>明年港股或許係低開再先升後跌，所以未來一至兩年，波幅一定比20000點至24000點範圍更大，升會更高，跌會跌得更慘。講番周二，最強勢藍籌神華（1088）、金沙（1928）衝高後有阻力，押注大股似乎已非年底前最佳出路，靠細價股以至殼股仲有機會年底前突圍。之前推介嘅I.T（999），周二正式破旗，短期內收復3元關口難度唔大，首站會挑戰3.4元雙底頸線。I.T幾可肯定明年業績會有好轉，可先下注，等出年好大機會行運。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>