<html><header><meta charset="utf-8"><title>推生涯規劃校長：唔係幫學生揀路</title></header><body><h1>推生涯規劃<br>校長：唔係幫學生揀路</h1><p>【本報訊】教育局局長吳克儉早前分析學生壓力成因時稱，個別學生未做好生涯規劃，揀錯科就「頂唔順」。有中學生反指，擔憂揀錯科或入錯行、「升唔到大學就冇前途」等主流價值觀，正是壓力來源，更自小被家長灌輸「讀唔好書就做乞衣」。瑪利諾神父教會學校推動的生涯規劃，卻不止於吳克儉口中的選科就業。校長何力生強調必須融入生命及心靈教育，「所謂生涯規劃，唔係幫佢揀一條路，係幫佢預備點揀一條路」。<br>記者：周婷</p><p>瑪利諾神父教會學校在中一、二級就開展生涯規劃，主要幫助學生自我了解成長需要、特質、天份及興趣等，升上中三才會指導如何選讀高中科目，中四級則教學生服務他人，例如擔任學會主席、幹事等，最後兩年才會主力關注學生的成績、應付公開考試態度。</p><p>初中起步　融入生命教育</p><p>校長何力生解釋，提早開展生涯規劃並非要由中一開始「話畀佢知做邊行」，而是及早關顧學生的個人成長，他指初中生其實「最難搞」，因年紀尚小、性格「冇譜」，故強調將生命及心靈教育融入生涯規劃課。該校職業輔導及生涯規劃組長蘇昌華老師解釋，初中起步有助學生了解自身性格、志趣，及早學習控制情緒。他剛開始接手工作時，亦曾一心想「幫學生揀條好路」，但慢慢體會人各有志，現在更加着重教學生反思社會價值觀，例如「係咪一定要讀大學？搵工要高薪？追夢點兼顧現實？」<br>新高中學制強調選科、升學路向多元化，但未能撼動追捧讀大學的主流價值。該校中三學生林寶怡坦言，長輩的期望與偏見是壓力來源之一，「媽咪成日都會話：『如果你讀唔好書，你一定會做乞衣，你想唔想呀？』咁樣嚇我哋。」她自問校內成績平平，欲在高中選修視覺藝術，除了因為興趣，她笑言藝術科「唔使背書」。學校的生涯規劃課教曉她面對課業壓力、不強迫自己，「溫書溫到攰就深呼吸，合埋眼休息一陣」。她亦學懂應對母親，「我會自己搵好多資料，知道讀唔到書、都可以創業，唔一定要跟住（升大學）條路行，將來見步行步啦」。<br>寶怡的大師兄、中六生許明陽即將應考本屆文憑試，面對大學選科，有時壓力超出負荷，「自己𠵱家未正式成為大人，心智都未預備好面對抉擇，自己成日會諗，做錯一步，會唔會令將來做唔到自己想做嘅事呢？」不過他笑言，學校生涯規劃課有助他認識各學科，更重要是學懂勿鑽牛角尖，「總會有路畀自己行，只係會唔會兜遠咗、冇咁直接」。</p></body></html>