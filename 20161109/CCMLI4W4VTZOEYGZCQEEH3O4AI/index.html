<html><header><meta charset="utf-8"><title>財女手筆：樓照炒　舞照跳 - Melody</title></header><body><h1>財女手筆：樓照炒　舞照跳 - Melody</h1><p>政府出辣招加印花稅至15%，無論計劃換樓、準備上車的朋友，一致大鬧新政策，指加辣只是增加上車及換樓搵盤難度，限制樓市供應，無人賣樓，何來買樓？<br>其實加辣有其好處，將軍澳藍塘傲是加辣後首個新盤，次輪銷售只賣出77%，低於首輪賣出的98%，辣招唯一好處，是樓市只餘下資金超強大的投資者，部份實力不足的，已退場靜候，想買新樓的人，終於不必等大手買家掃完，買入揀無可揀的「籮底橙」！<br>不過，不少新盤多推出劏房，有居住需要，亦很難說服自己買。只有一種朋友可以食住花生大笑，就是剛剛換樓的朋友！<br><br>不少朋友主觀希望加辣後樓價大跌，成交減少，樓價自然容易推高壓低，不過只是虛火，實際情況大概半年至一年就會顯現。以今年初樓價下跌不足半年，已尋獲大批買家衝入掃貨，辣着樓市推上高峯，政府2013年推出雙倍印花稅及買家印花稅經驗，樓價未有明顯變化，當港人發現樓價橫行，不想買、無能力買的繼續不會買，要買樓的一年半載相信已經耗盡耐性，自會衝出嚟買樓，加息又如何？<br>香港人適應能力超越整個宇宙，對於中央強力釋法，破壞未來一生、子孫後代的安寧自在，仍然處之泰然，仿如無物，可想而知，港人適應加辣新招、加息，時間非常短，之後會繼續沉醉買樓、炒車位，為資產增值，真係歌舞昇平呀。<br><br>Melody<br> http://www.facebook.com/whichroad <br>本欄逢周三刊出</p></body></html>