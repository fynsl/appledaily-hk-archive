<html><header><meta charset="utf-8"><title>西環集中營︰人大釋法　CY火上加油 - 季陶</title></header><body><h1>西環集中營︰<br>人大釋法　CY火上加油 - 季陶</h1><p>人大釋法後，律政司司長袁國強仍堅持自己看法，認為香港法律體系足以處理今次宣誓風波，早前也有傳特首梁振英在行會內也自稱，認為政府會贏司法覆核官司，對中央堅持釋法也感無奈。有政界及法律界中人對季陶說，他們信袁國強真的不想釋法，但梁是否真的也不想釋法？他們相當懷疑，更有人聽到一些小道消息稱，梁振英根本要對中央最終釋法，負上很大責任。</p><p>堅持加入司法覆核博加分
</p><p>有政界及法律界中人不約而同稱，政界及法律界一直流傳，梁當日知悉青年新政梁頌恆、游蕙禎宣誓時提及港獨及支那，其實並非感到憂慮，「有傳聞話，當日CY睇到梁、游咁宣誓，覺得可以做嘢，完全唔係嗰種驚辣㷫中央，唔知點收科嘅心態」。<br>另一法律界人士說，圈中盛傳袁除了認為不用釋法解決今次風波，亦曾勸梁不用以個人身份入稟，就梁、游宣誓提司法覆核，「傳聞話袁勸咗梁幾次，司法覆核等政府提就得，唔需要特首再提，但梁振英堅持要咁做」，該法律界中人直言，梁如此做明顯為「領功」，「畀中央睇佢身先士卒打港獨，咁對佢連任又可以加分」。<br>至於中央堅持釋法，雖說主動權在北京強硬派手上，但有政界中人指他收到消息，梁在過程中肯定有推波助瀾，「有法律界人話，之前大律師公會上京，中央官員仲未覺得要釋法，但之後單嘢越搞越大，有傳梁振英都有份火上加油、同中央講形勢有幾嚴峻」。他指梁及西環一直為北京強硬派推動釋法提供柴火，「所以如果梁振英話佢都唔想釋法，根本就係呃人，就算佢冇直接出聲叫中央做，都有從中推波助瀾」。<br><br>季陶<br>周一、三、五刊出</p></body></html>