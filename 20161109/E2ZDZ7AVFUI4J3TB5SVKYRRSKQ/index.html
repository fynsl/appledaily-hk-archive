<html><header><meta charset="utf-8"><title>石永泰︰根本係改香港法例</title></header><body><h1>石永泰︰根本係改香港法例</h1><p>【本報訊】繼日前法律界轟人大常委就宣誓風波主動釋法，香港大律師公會前主席石永泰昨亦開腔炮轟，指今次人大釋法已超越解釋法律，根本是修改香港法例；認為人大有權不應用盡，擔心中央日後會再不斷釋法，呼籲港人不要麻木，應挺起胸膛和腰骨向中央解釋釋法的問題，強調「恒久嘅警惕係自由嘅代價」。<br></p><p>「人大有權不應用盡」
</p><p>石永泰接受有線訪問時直言，今次人大釋法是演繹、補充、修改本港法例，「佢（人大）攞住（基本法）104條裏面『依法』呢個詞語，就喺度話呢個『法』其實應該係咩呢」。<br>石永泰質疑，人大要在案件審訊期間提出釋法，是否不信任香港司法系統，「你如果唔能夠有一個有說服力嘅解釋，咁個憂慮點都會喺度」，又強調人大常委進行釋法應該克制。<br>石明白港獨、分裂國家是中央底線，但港人害怕是如浮沙的底線，「今日佢嘅底線係咁樣……明天、10年後你會唔會覺得𠵱家我強大到唔多需要理會國際社會嘅諗法，我連你嗌六四、結束一黨專政都唔畀呢？」<br>石又反駁特首梁振英指回歸近20年只不過釋法5次的言論，「我揼你一次，你個骨唔斷住㗎，裏面傷一傷咁樣，你每一次處理得唔妥當嘅釋法，裏面又傷一傷，咁到你大個之後就真係好傷」。<br>對於很多人質疑青年新政兩議員梁頌恆和游蕙禎「係人定鬼」，繼而覺得今次釋法也是「抵死」，石形容這是很低層次的想法，強調大家應向中央解釋，有權不一定要用，因為行使法律賦予的權不代表尊重法治精神。<br>港大法律學院副教授戴耀廷亦指，今次釋法對法治破壞較過去4次更大，顯示《基本法》條文可任意被人大常委解釋，若有關解釋是無限制及無節制，將動搖一國兩制基礎。<br>■記者呂浩然</p></body></html>