<html><header><meta charset="utf-8"><title>【馮仁昭四圍超】林峯教着情侶裝</title></header><body><h1>【馮仁昭四圍超】<br>林峯教着情侶裝</h1><p>林峯日前以代言人身份到大連出席珠寶公司活動，一身西裝打扮嘅佢，一出現令在場嘅粉絲起哄，尖叫不斷。林峯除咗同行騷嘅模特兒擺甫士影相外，又講吓近況。<br>而林峯同女友吳千語都好鍾意時裝，喺現場就分享情侶配飾配搭嘅秘訣，之後佢又同粉絲互動玩遊戲，仲親手幫幸運兒戴上頸鏈，全場哄動！<br>撰文：馮仁昭</p></body></html>