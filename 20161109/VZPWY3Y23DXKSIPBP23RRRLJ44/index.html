<html><header><meta charset="utf-8"><title>職場慧眼：老闆專玩分化 - 張慧敏</title></header><body><h1>職場慧眼：老闆專玩分化 - 張慧敏</h1><p>「Son姐，我係你忠實讀者，要多謝你教識咗我好多職場智慧。但係我老細真係好老土，得閒就捉同事入房，成日問來問去都係呢個同事點嗰個又做成點，例牌又話聽到啲乜嘢風聲又話乜嘢投訴，搞到個個都好煩。我呢啲小人物小職員，都冇乜要求，只係想做好自己份內事，根本唔想搞事。最慘有啲同事聽老闆講，以為係我學是非篤佢哋背脊，搞到大家面左左。雖然做到好冇癮，但份工其他條件都唔錯，而且就嚟年尾出花紅，我都唔想走住。我只係想可以開開心心返工，Son姐有乜辦法可以教吓我？」<br></p><p><br>好明顯你老闆嚴重缺乏自信，兼且好得閒，這間公司對他來說應該只是消遣打發時間。終日搞事搞非，還可以負擔不錯的條件留得住做得不開心的員工們，你老闆「底子」應該都有相當厚。<br>老闆為人既然個個知，照道理應該很容易對付，他喜歡找不同的同事挑撥離間問來問去，無非想從中知道一些他認為應該知道，但未必能夠知道的事。只要大家齊心，無論他問甚麼都給他一個千篇一律的答案，他能奈你們全部人如何？講到底他是怕你們齊心，想爭取甚麼只要集體談判可以玩起佢，玩分化無非希望你們鬼打鬼，有甚麼風吹草動就會有員工找他打其他人的小報告，就正合他心意。<br>不過確實有些老闆，最鍾意聽是非，有求自然會有供，為了有第一手資料可以取悅老闆，無中生有、生安白造，你不做，但肯定會有人做。這份工你要繼續做，不必同流合污，但就要裝聾扮啞、低頭做好自己份內事、坦然接受這個老闆的作風。<br>至於值得不值得，只要你認為人工包得埋，就OK啦！我老了，學懂尊重他人的選擇了！<br><br>張慧敏<br> http://www.facebook.com/HKcareerdoctor </p></body></html>