<html><header><meta charset="utf-8"><title>憑「食腦」上位林雅詩金主新歡被爆疑有家室</title></header><body><h1>憑「食腦」上位<br>林雅詩金主新歡被爆疑有家室</h1><p>38歲林雅詩同江湖猛人「沙田Me」過從甚密，憑「食腦」上位，喺新西蘭定居、讀大學，早前佢返香港爭坐館時，更被爆佢有一個外籍妻子，沙田Me可以講一口流利英語，人又聰明，自2007年回流返港後，立刻得到賞識，同江湖中人「薯仔」過澳門搵食做叠碼，有指沙田Me只要兄弟有事相求，佢都一定盡力協助，所以一向得到兄弟支持。<br>沙田Me於90年代冒起，曾跟隨一名叫Ricky嘅大佬做睇場，正在上位之際，突然去新西蘭留學，並喺當地結婚，5年前先回流返港。<br>話說昨日有周刊指沙田Me近年開始喺娛圈發展，不時同圈中人有聚會，上年更投資電影《極闘》搵咗佢兩個囝囝做男主角，又指係因為沙田Me唔想出面，先叫佢下屬馬天樂去做電影公司老闆。</p></body></html>