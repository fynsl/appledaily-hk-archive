<html><header><meta charset="utf-8"><title>【馮仁昭四圍超】李善敏母疑被恐嚇</title></header><body><h1>【馮仁昭四圍超】<br>李善敏母疑被恐嚇</h1><p>有報道指某組合女歌手嘅母親，疑被任職嘅地產公司主管恐嚇，要求將佣金分畀其他同事，被拒後阻止佢將事件外揚，否則聘網絡打手攻擊其女兒嘅演藝事業，最後母親報警。據知事主女兒係星座少女成員李善敏，佢係何紫綸（Ann）製作公司旗下藝人，Ann噚日表示：「作為經理人會保護佢，如果任何人做出一啲嘢令公司名譽損失，我哋會追究。」<br>撰文：馮仁昭</p></body></html>