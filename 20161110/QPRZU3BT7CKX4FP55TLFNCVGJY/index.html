<html><header><meta charset="utf-8"><title>Eason籲支持天堂鳥</title></header><body><h1>Eason籲支持天堂鳥</h1><p>陳奕迅（Eason）前日到香港大學出席「大學問」講座，有學生指現今樂壇青黃不接，自Eason之後沒巨星級歌手，Eason聞言笑問：「即係你當周柏豪係……」同學回答：「周柏豪係打籃球，籃球巨星。」Eason笑言：「我以為你話周柏豪係靚仔唔計。」<br>有同學指廣東歌衰落，問有何方法提高地位？Eason坦言：「我做音樂其實越嚟越自我，嚟緊我會出國語碟，大家可能有意見，我哋好坦白，點解要做，因為市場大咗好多。我覺得點解咁小家，樂壇係咪真係咁差？問我有乜做到？好簡單我覺得天堂鳥都要支持，多嘢揀係好，點解我講天堂鳥你哋會笑，我誠心覺得佢哋有付出有努力。」<br>撰文：皓騫</p></body></html>