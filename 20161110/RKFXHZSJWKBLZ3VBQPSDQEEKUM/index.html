<html><header><meta charset="utf-8"><title>智取大市：股民三招對抗特朗普 - 晉佳</title></header><body><h1>智取大市：<br>股民三招對抗特朗普 - 晉佳</h1><p>特朗普做美國總統既成事實，但作為股民必須保持正能量，最重要係日子如何過下去。<br>近代史之中，全球投資市場好耐冇試過面對一個「估佢唔到」嘅美國總統，長期嚟講，特朗普會唔會按佢競選時嘅大膽政綱一樣行事，一樣係未知之數。<br>咁就煩啦，啱啱選完總統，直到出年1月20日佢就職嗰日，中間呢段時間，大家都要估估吓，究竟特朗普上場後，環球會發生乜嘢事，會有幾大破壞力。市場最厭惡乜嘢？咪就係不明朗因素，既然有咁大個不明朗因素之下，加深股市弱勢，實在合理不過。<br><br>由今年11月10日至出年1月20日呢段期間，佢求其噏啲嘢，就會大幅度影響市場，好一個將市場舞高弄低嘅好機會。參考一直以來政治主宰股市嘅玩法，呢兩個月，好大機會將投資者玩到謝一謝。不過，仲有三種對策：第一，棄權唔玩，雖然呢招太消極，但總好過輸錢；第二，完全抽離現實，大玩逆向思維，就好似特朗普確認當選前，港股曾經跌近千點，但突然抽上，收復返400幾點跌幅，總之嚇到瀨尿先買，一high即刻沽；第三，炒殼股，皆因大陸資金走資最實際，邊個做美國總統，睬你都有味，一定仲有得玩。<br><br>晉佳<br> http://fb.com/advanceguy1 </p></body></html>