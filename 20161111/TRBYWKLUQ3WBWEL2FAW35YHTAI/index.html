<html><header><meta charset="utf-8"><title>拍ViuTV劇玩姊弟戀周國賢咀溫碧霞　要接受輔導</title></header><body><h1>拍ViuTV劇玩姊弟戀<br>周國賢咀溫碧霞　要接受輔導</h1><p>溫碧霞（Irene）和周國賢日前在葵涌為ViuTV新劇《三一如三》開工，劇情講述曾是經理人的Irene，與玩音樂的周國賢互生情愫；當周國賢拿結他自彈自唱後，情不自禁錫了Irene一啖。雖然只屬蜻蜓點水，但周國賢卻怕醜頻頻NG，被副導笑：「你個樣好似好後悔。」Irene還爆周國賢擔心到前一晚失眠，Irene說：「我都有開解佢，見佢係有啲緊張，其實自己都有啲。」</p><p>鍾意熟女</p><p>周國賢透露差不多8年沒有拍劇，問到是否螢幕初吻？他說：「咁又唔係，之前拍港台劇都錫過好多次。」他直言最初有想過用鏡頭就位，但最終仍決定「真咀」，他解釋：「為藝術，想效果好啲，最初都諗過用鏡頭就，但諗真啲，一係唔做，一係做好啲。」<br>36歲的周國賢與50歲的Irene年齡相差14年，問到姊弟戀是否有難度？他說：「演繹呢樣唔難，讀書時已經比較鍾意成熟女仔，太太（李美英）都大過我，覺得注重精神上溝通多過物質上，所以好有共鳴。」周國賢讚Irene好肯幫後輩，他說：「第一日開工真係好生疏，又要記對白，又要就鏡頭，反而係Irene令我好放鬆，帶我入戲。」問到是否最有信心唱歌？他說：「應該係演喊戲，因為今次古仔係講band友之間嘅分裂時代，我都經歷過，體驗最深。」<br>採訪、攝影：嵐山</p></body></html>