<html><header><meta charset="utf-8"><title>小學畢業禮都玩DQ證書都冇得你要</title></header><body><h1>小學畢業禮都玩DQ<br>證書都冇得你要</h1><p>近日有家長在網上流傳一則青松小學通告，指學校要求畢業的小六學生操行和學業成績必須達一定要求，才能獲邀出席畢業禮和頒授畢業證書；若操行低於「C-」更不論學業成績如何都不能出席畢業禮，校方只會發出修業證明而非畢業證書。有家長認同學校重視學生操行能教小朋友遵守紀律，但亦有人批評要求無理，質疑校方歧視操行差的學生，更有人擔心有學習障礙的學生難做到有關要求。<br>記者 賴莉娜<br><br>發出通告的青松小學（湖景邨）校長鄭志明回應查詢時稱，其實有關規定自30年前創校以來一直都有，「過去無收過家長投訴」。他解釋學校對學生的品行有要求，不會向不符要求的學生濫發畢業證書。<br><br>對於有家長批評有關規定「冷血無情」，鄭志明解釋該校由學生入讀起一直會由教師、社工跟進表現，當發現學生成績和操守有問題就會聯絡家長跟進。他指行為問題多出現在低年級學生，經過校方教導高年班鮮有人操行不達標，過去5年只有一名學生因不符要求而未獲邀出席畢業禮和領取畢業證書，但該名學生本身有半年無上學，亦無到校考試，「根本評定唔到」。他強調學校一直推廣欣賞文化，「如果發現學生有嘢做得好，我都會主動打畀家長讚賞。」<br><br>對於有家長指操行並不如成績有具體考量方法，擔心教師會基於個人對學生喜惡評分，鄭志明就稱每名學生的操行其實都是由所有負責授課的老師集體評分，「因為每個同學喺唔同課堂都有唔同表現，我哋要攞最客觀嘅標準，絕對唔係一言堂」。<br><br>去年才接任校長的鄭志明承認，隨著近年教育局廣推融合教育，學校因而接收多了有特殊教育需要的學生，若有學生操行被評定為低於標準，他會親自覆核個案，包括考慮學生背景，「舊年就有兩個SEN（特殊學習需要）學生有酌情處理，同樣獲邀出席畢業禮同有證書，因為我見到佢哋有進步」，他同意融合教育愈趨普及，學校有需要檢視傳統做法，故校方同意每年學期完結後都會作出檢討。<br><br>【網民咁講】<br>Miko To：呢個係咩玩法？操行唔好就唔畀出席畢業典禮？會唔會過份咗？<br>Jessie R Daisy Gabriella：不知所謂！操行唔好就畢唔到業？咁你做乜唔一早踢佢出校？<br>Joey Chau：能升班至完成校方要求的所有階段，理應當作畢業。但要「獲邀」才可出席的畢業禮，簡直係校方自抬身價，本末倒置！<br>Zozo Zoe：又一證據令有偏見老師可玩死學生的憑證！<br>Suki Ng Yoey Mum：可能只係靠嚇，目的只想學生要乖啲咁啫。<br>Mandy Yim：雖然一定有人認同正面管教好過靠嚇，不過中國人就係咁。<br>Chris Young：如果大家再睇，老師加咗句班主?推薦，留咗空間可以推薦同學。</p></body></html>