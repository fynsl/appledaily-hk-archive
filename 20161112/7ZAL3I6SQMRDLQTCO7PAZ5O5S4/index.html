<html><header><meta charset="utf-8"><title>著背心行山特別好feel？　李佳芯：卸下濃妝回歸自然</title></header><body><h1>著背心行山特別好feel？　李佳芯：卸下濃妝回歸自然</h1><p>最近被力捧嘅大台小花李佳芯，有傳佢被施壓，要佢同ViuTV主持男友陳炳銓轉地下情，雖然事後佢再三否認自己有男友，兼且唔認被「棒打鴛鴦」，之不過跟住又話李佳芯妒忌黃翠如。<br><br>報道話李佳芯同黃翠如素有積怨，呢個要追索喺有線時期，嗰陣翠如喺做娛樂主播，李佳芯已經係旅遊節目主持，人氣高過翠如，亦早過對方無綫，點知翠如同洪永城有高層照住，翠如眨吓眼就做女一，李佳芯就要捱上去，仲要俾人打壓戀情，反而翠如同蕭正楠可以名正言順拍拖，難怪佢覺得眼紅紅。<br><br>唔知係咪呢排太過煩惱，搞到李佳芯壓力好大，所以咪走咗去行山減壓，昨日李佳芯喺ig貼咗條行山片，行山素顏係常識吧！但係佢仲著住一件背心，好悠閒咁喺度行樓梯，佢仲留言話：「當精神太累，卸下濃妝、舒適衣著、隨意走動、回歸自然，就好。」之不過呢幾日又天氣都轉涼，如果佢真係著住背心行山，睇嚟好大壓力喎！</p></body></html>