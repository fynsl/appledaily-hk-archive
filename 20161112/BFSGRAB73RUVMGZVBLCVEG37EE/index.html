<html><header><meta charset="utf-8"><title>安志杰為B女剃光頭　父女相O晒嘴勁得意</title></header><body><h1>安志杰為B女剃光頭　父女相O晒嘴勁得意</h1><p>Jessica C.同安志杰嘅囡囡Tessa唔經唔覺已經7個月大，Jessica C.呢個新手媽媽湊女似乎有一手，睇到Tessa個樣色眼嘟嘟好鬼可愛，望住你笑個樣，真係甜到暈！<br><br>一手攬住今世情人Jessica C.、另一隻手攬住前世情人Tessa嘅安志杰，佢好勤力咁UPDATE自己個微博同ig，大方咁分享吓佢同囡囡嘅溫馨時刻。<br><br>中國人有個傳統，有啲媽咪爹哋喺6個月左右，幫佢哋個BB剃頭，有啲人係為BB整胎毛筆，又有啲人諗住剃咗啲胎毛，等生出嚟啲頭髮靚啲，估唔到一向鬼鬼地嘅安志杰同Jessica C.，亦都跟足呢個傳統，佢哋兩個昨日分別喺微博貼咗Tessa嘅新相，見到佢個新形象，光頭look，同一時間因為工作需要嘅關係，安志杰亦剃咗頭，兩父女同一個光頭look，再加埋同一個笑容，真係好有愛！<br><br>爹哋留言話：「剪了個跟我女兒一樣的髮型！」媽咪Jessica C亦都話：「Daddy's little girl!」</p></body></html>