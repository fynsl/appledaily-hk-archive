<html><header><meta charset="utf-8"><title>車廂纏綿　林雅詩解釋「個頭失蹤」原因：我跌咗電話</title></header><body><h1>車廂纏綿　林雅詩解釋「個頭失蹤」原因：我跌咗電話</h1><p>正辦緊離婚嘅林雅詩，復出拍戲又要養仔，但似乎波折重重。最近佢簽咗間電影公司「弘武電影公司」，老闆馬天樂話要捧佢做一姐，點知就喺呢個moment，又突然爆出有「江湖中人」同林雅詩拍拖，更發展至同居。<br><br>當日馬天樂都有陪林雅詩出席記招，被追問呢件事時，林雅詩當時O咗嘴，停頓5秒之後話：「同居？冇冇冇咁嘅事。都冇人追，點會有…有…有人同居。」仲開始緊張口窒窒。當聽到話有人嗌佢「阿嫂」時，林雅詩直頭完全唔識反應，身旁嘅馬天樂未有出手相助……<br><br>事隔兩個幾禮拜，突然又有新聞，報道稱該名「江湖猛人」係人稱「沙田Me」嘅翟浩琛，更有指他就是「弘武電影公司」幕後老闆，對林雅詩非常「照顧」，兩人更同遊台灣；但林雅詩卻被拍得同「沙田Me」嘅「馬仔」馬天樂交往，兩人同車兩粒鐘，期間男方摸面又鍚嘴，肉緊非常，離奇嘅係同坐前座嘅林雅詩個頭突然離奇失蹤………</p></body></html>