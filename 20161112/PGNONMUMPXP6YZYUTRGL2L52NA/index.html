<html><header><meta charset="utf-8"><title>側田為韓籍女友轉戰北京　左髀叠右髀最出名</title></header><body><h1>側田為韓籍女友轉戰北京　左髀叠右髀最出名</h1><p>側田出道11年緋聞多籮籮，不過真正公開承認嘅女友就只係得林苑同韓籍女友。</p><p>林苑</p><p>側田第一位公開承認嘅女友就係林苑，有指佢哋05年撻着，06年被拍下佢哋喺側田大坑寓所共處過夜，仲着住情侶裝玩煮飯仔，不過戀情只維持3年，喺08年分手。</p><p>江若琳</p><p>07年側田被指背着林苑，喺中環街頭同當時仲係新人嘅江若琳調情，不過最後不了了之。</p><p>曾雪華</p><p>有指側田08年喺朋友聚會中結識有「翻版楊千嬅」之稱嘅曾雪華，仲即撇林苑，用咗三個月成功奪得芳心。</p><p>黃欣</p><p>喺09年側田被拍到於一拖三去澳門，其中一位女仔係「美女廚房」中嘅河粉黃欣，二人仲手拖手入美高梅金殿酒店o添！</p><p>G.E.M.</p><p>09年側田為鄧紫棋（G.E.M.）演唱會任嘉賓，因當眾搣G.E.M.面頰多次，又合唱情歌而傳緋聞。</p><p>韓籍女友</p><p>側田第二位公開承認嘅女友，側田同韓籍女友趙慧仙09年同遊迪士尼而曝光，翌年承認戀情，仲話已達談婚論嫁階段，佢仲為女友將事業基地移師到北京 ，但側田喺2014年突然自稱係單身。</p><p>長髮女</p><p>側田喺2014年被爆一拖二帶兩位女伴返私竇，側田仲攬實一名長髮女纖腰，而長髮女仲左髀叠側田右髀o添！</p></body></html>