<html><header><meta charset="utf-8"><title>黎諾懿老婆陀雞仔反高潮：我想生女</title></header><body><h1>黎諾懿老婆陀雞仔<br>反高潮：我想生女</h1><p>現年36歲的黎諾懿前年11月11日「光棍節」迎娶家族坐擁五億身家、曾參選07年港姐的李潔瑩（Nicole），榮升「五億駙馬」。昨日他趁結婚兩周年，透過社交平台公佈老婆懷孕喜訊，又向鏡頭展示多張超聲波照，興奮自爆一索得男。</p><p>報稱「搞咗半年」</p><p>日前，「嚴謹」張達倫在婚宴上笑黎諾懿結婚兩年仍然「未有動靜」。事隔兩日，黎諾懿終拍片放社交網公開回應。短片開始，黎諾懿先蹺手扮嬲說：「我要澄清最近一啲不實報道，呢件事係源於張達倫話我搞咗兩年都搞唔出，搞到全香港以為我冇心冇力，其實我係搞咗半年啫！」之後他走到一部播放超聲波片的顯示器前，然後笑笑口表示：「唔好以為佢係潛水艇，佢係我同我老婆李潔瑩嘅愛的結晶，同埋打牌嘅嘢梗係要一索啦！所以佢係有一索㗎，我係一索得男。」<br></p><p>生三個老婆湊</p><p>造人成功，黎諾懿接受傳媒訪問表示：「因為我都係猴年出世，本來諗生猴B，但原來唔係真係想要就有，真係要個天畀你先有。」黎諾懿又透露，他跟太太一直都有透過中醫調理身體，但心急想趕生反而冇，放鬆了反而有喜訊。<br>黎諾懿又透露：「𠵱家老婆17周，等佢陀定啲或者會去吓旅行。」事先張揚一索得男，問他喜歡囡囡還是囝囝？黎諾懿直言恨女：「好想生女，因為女實在太得意！」問他是否會再追？他說：「會呀！多多益善，下次希望生番個女湊成個好字，3個都OK，反正老婆冇乜嘢忙，可以全職生仔。」<br>採訪：李察</p></body></html>