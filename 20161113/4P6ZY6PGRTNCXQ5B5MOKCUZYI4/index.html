<html><header><meta charset="utf-8"><title>唔想雷神蝦蝦霸霸？落飛黨瘋賭嘉琦BB　一場抬走3000萬！</title></header><body><h1>唔想雷神蝦蝦霸霸？<br>落飛黨瘋賭嘉琦BB　一場抬走3000萬！</h1><p>這天沙田最尾第十場三班1600米開跑前，雷神莫雷拉在較早場次已五捷，今場他以「哈蝦巴爸」爭個人全日第六Win備受關注。<br><br>不過落飛黨好像不想雷神獨大，以行動力撐女見習騎師蔣嘉琦，將她的「經典帝國」賭到啡燈12倍Win，結果「經典帝國」14檔火速切入帶頭，末段保持勁勢以短馬頭位之先擊敗「哈蝦巴爸」勝出，組合獨贏A3派21元正。<br>四歲在港初出澳洲自購馬「哈蝦巴爸」沿途守第四位，直路抄出外叠望空狂追「經典帝國」，可惜始終難越雷池半步，最終屈居亞軍，開出42倍啡燈Q。呢場大贏家係落飛黨，在WQ彩池扣本後，獲利逾3,000萬。<br>「經典帝國」成為蔣嘉琦升格減五磅後首場頭馬，而此駒練馬師蘇偉賢連同第八場以「世澤之星」勇奪樂聲盃，個人成功起孖兼捧盃，可惜蘇偉賢要趕去機場飛往新西蘭出席拍賣會，尾場並沒有為「經典帝國」拉頭馬。<br>尾場二至四名順序為「哈蝦巴爸」、「君臨天下」及「萬馬飛騰」，四重彩派五萬六千幾，至於幕後指定換蘇兆輝的大熱門「龍船鼓響」，跑落表現平平，未能夠幫馬主發叔劉皇發重響勝鼓。</p></body></html>