<html><header><meta charset="utf-8"><title>阿旦要錢唔吼　深溝欣宜</title></header><body><h1>阿旦要錢唔吼　深溝欣宜</h1><p>鄭丹瑞（阿旦）事隔26年再自導自演電影《小男人週記3之吾家有喜》，他再演男主角梁寬，除安排D奶女神周秀娜做女友，還有35F「巨胸翠如」鄧月平扮他的囡囡，對手「胸」湧而出。阿旦日前再跟重量級女神鄭欣宜在上環餐廳開工，他與穿deep V連身裙的欣宜講數，面對欣宜的巨咪，阿旦被發現全程目不斜視，事後尷尬說：「黐線！」</p><p>300萬掟煲費</p><p>故事講述阿旦為老闆陳友出頭，向陳友小三欣宜追討300萬掟煲費，阿旦說：「陳友發噩夢，夢遊除老婆衫，大叫欣宜個名，老婆打咗陳友一嘢。陳友肉赤畀咗欣宜300萬分手費，只有梁寬可以咁『契弟』，幫佢追番兼攞凸。」中文麻麻的欣宜笑言：「我𠵱家先正式知道『契弟』含意，淨係知以前細個介紹契媽個仔時唔可以講。」　<br>欣宜強調現實生活抗拒小三：「我會叫個男仔選擇咗先，除非我唔知。」欣宜與陳友這對沒有激情戲，她說：「我哋好pure，用想像空間交代。」但劇情需要她都肯拍，阿旦就抵死說：「咁要陳友自費，我已超支，俾老細鬧。」<br>採訪：陳杰<br>攝影：陳慧安</p></body></html>