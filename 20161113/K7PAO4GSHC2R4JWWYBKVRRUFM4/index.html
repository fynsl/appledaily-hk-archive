<html><header><meta charset="utf-8"><title>張慧儀籌養子手術費</title></header><body><h1>張慧儀籌養子手術費</h1><p>張慧儀患有先天性心臟病的養子Hanson，未來要花過百萬做第二次心臟手術，慧儀為籌手術費，下月將到內地工作，而兒子會送去大馬交由外祖父母照顧，慧儀母子將分隔兩地。慧儀昨承認說：「因為我要返內地做嘢，冇人幫我睇佢，畀工人湊我真係唔放心，而且馬來西亞我父母喺度。阿仔過一、兩年需要做手術，所以我儲多啲彈藥，因為我哋嘅路仲好長。」<br>採訪：魯吉</p></body></html>