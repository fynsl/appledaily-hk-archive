<html><header><meta charset="utf-8"><title>光棍節煮愛心晚餐G.E.M.同神秘人撐枱腳</title></header><body><h1>光棍節煮愛心晚餐<br>G.E.M.同神秘人撐枱腳</h1><p>前日係11月11號，因為全部都係「1」，好似單身一人咁，就俾人約定咗呢日叫光棍節，屬於單身人士嘅一個日子。<br> <br>今年25歲嘅宇宙巨G.E.M.鄧紫棋，都有趁住光棍節放咗啲煮飯相上Instagram同微博，留言話：「烤雞腿是前所未有的多汁！烤牛排配流心的雞蛋也是太美味了～」但唔好以為佢想借煮嘢食呻未搵到男朋友，因為佢成個煮飯過程，都有位神秘人幫佢揸機影相，而且仲係二人晚餐，實在好有可疑。<br> <br>其實G.E.M.上個月已經俾《蘋果》見過佢同一位擁有model身型嘅男仔喺中環戴情侶戒撐枱腳，所以有唔少人見G.E.M.喺光棍節放相，都好奇問佢，今次同邊個撐枱腳食飯，咁答案會唔會係上次嗰位model型男呢？</p></body></html>