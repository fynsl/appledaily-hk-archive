<html><header><meta charset="utf-8"><title>陀B傳聞係真？吳若希貼全身相　圓潤咗</title></header><body><h1>陀B傳聞係真？<br>吳若希貼全身相　圓潤咗</h1><p>吳若希應承咗大家：<br>1.有咗3個月會通知大家～<br>2.結婚通知大家<br>3.包保係獨家爆料<br> <br>仲話：<br>1.層樓真係我自己儲錢買<br>2.百零萬首期都俾得起既<br>3.放租2萬可唔可以幫我搵租客<br> <br>24歲嘅吳若希，今年7月宣佈同澳門闊少Alex拍拖，公開兩個半月又話高調分手，轉個頭又話復合，吳若希仲請突然請假一年，上周更被周刊影到肚凸凸現身澳門，話佢過大海休養，身形更圓潤咗，仲進駐埋Alex位於氹仔嘅千萬豪宅。當時報道指，本來男友Alex因為佢啲港女性格日漸疏遠，點知吳若希發現有「籌碼」，即令男友乖乖講復合，吳若希更乖乖停工添。<br> <br>因為屢傳大肚，吳若希頂唔順，終於出圖為自己澄清，應承大家有咗3個月會一定會通知你——但係呢，放緊大假嘅佢，都係唔多肯影全身相，頂盡都係一周前嗰張黑色貼身裙，得半身，條腰明顯粗粗地…<br> <br>昨日黃昏時份，吳若希突如其來上載一張全身相——落足眼力擘大啲嚟睇，因為係正面，睇唔出有冇肚，目測估計就冇嘅。吳若希BB著住條超窄牛仔褲，長腿就好似圓潤咗啲——背景似香港。<br> <br>但成張相重點，唔係肚，唔係腿，而係——對鞋。幫手賣廣告呀嘛。<br>如果都有長期飯票，仲使乜要撲水呢咁……</p></body></html>