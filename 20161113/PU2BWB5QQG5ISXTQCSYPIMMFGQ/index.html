<html><header><meta charset="utf-8"><title>【搵銀初哥】棄高薪做潮流教主建築師：我唔起劏房，我賣裙仔</title></header><body><h1>【搵銀初哥】棄高薪做潮流教主<br>建築師：我唔起劏房，我賣裙仔</h1><p>手持建築師牌，本身於南豐擔任項目總監，本來不愁搵食。不過38歲的蔡健瑋（Harry）做打工仔十幾年後，終於的起心肝，踏出創業的第一步，去年成立iStyleup，建立世界獨立時網品牌網購平台。<br><br>「我哋唔同淘寶，我哋係賣獨立設計師時裝。」沒錯，iStyleup基本經營概念與一般網購平台大同小異，賣點主力攻「獨立」品牌，希望擴闊獨立設計師時裝的客源，令產品更易入屋。另外，iStyleup亦不會為設計師存貨，寄送服務由設計師負責。<br><br>正所謂唔熟唔做，Harry由地產界跳入時裝界，不少人會質疑「憑咩嘢？」憑藉的就是人際網絡。他透露，三年前他擔任南豐紗廠活化項目The Mills總監，發現獨立時裝設計師，面對最大困難如果令產品走出世界，找到知音人。自小以創業為志願的他，就靈機一觸發現商機，決定轉行成立iStyleup，幫獨立時裝設計師找知音！<br><br>此後他便著手到世界各地時裝騷會場，遊說設計師加入平台。網站成立至今10個月時間，平台累積110名設計師，會員有6000至7000名，每月有約數十單生意，人均消費約1000元。Harry表示，短線目標希望數月後用戶人數過萬。項目在天使投資者支持下，至今投資額超過200萬元，Harry坦言，仲未回本。<br><br>做時裝生意，對於Fashion，他自有一套解讀，「我哋iStyleup唔係鬥in鬥Yeah，係鬥價值，又可以突出個設計，同時適合我性格。你見到香港好多做時裝好成功既老闆，佢地都係生意人。做一個時裝生意人，最緊要係識做生意，團隊入面有人識時裝就好夠」。<br><br>年近40歲才創業，Harry坦言，認為自己「創」得太遲，「如果時光倒流，大學一畢業，廿一二歲就應該要去創業。我細個諗法係覺得，要儲經驗、儲錢先可以做生意，但過左呢段時間睇返轉頭，可能唔需要。做生意要資源，其實你係有辦法用其他途徑去搵，唔一定要儲。」<br><br>記者：倪敏慧<br>攝影：陳家文（新加坡、香港部分）、馮鋒（香港部分）<br>編導、剪接：陳家文</p></body></html>