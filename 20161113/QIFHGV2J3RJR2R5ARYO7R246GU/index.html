<html><header><meta charset="utf-8"><title>傳與攝影男友Silas同居欣宜曾跪求挽愛情</title></header><body><h1>傳與攝影男友Silas同居<br>欣宜曾跪求挽愛情</h1><p>你話欣宜演戲方面好積極進取，勇於嘗試，感情方面一樣敢愛敢恨，堪稱烈女！<br> <br>之前欣宜喺佢嘅處女演唱會入面，自爆曾經為咗挽留一段感情，而跪求男友不要離開：「我曾經跪喺佢面前，求佢唔好走，將自己嘅尊嚴都放低，但佢始終都係走囉。」<br> <br>回想番，入行8年嘅欣宜，每次談戀愛都毫不避忌，但講到呢個跪求回心轉意嘅男友，佢就冇詳細咁回應。<br> <br>初戀男友<br>2005年，欣宜仲喺溫哥華高中畢業嘅時候，就同初戀男友林寶麟着晒情侶裝去開P，仲帶男友見肥姐同秋官，可惜之後因肥姐病重停學返港，欣宜只好同初戀講拜拜。<br> <br>外籍同學<br>欣宜喺加拿大返港後即與外籍同學Eric撻着，更不時拍親熱照放上網，但呢段情來得快，走得都好快。<br> <br>Mark Ryan<br>2012年宣佈同喺加拿大讀書時認識、拍拖五年嘅男友Mark Ryan分手，Mark去年結婚並已成為人父。<br> <br>韓籍男模<br>同阿Mark分手後，13年就戀上韓籍巨胸男模崔豪晉（Jin），但欣宜就否認戀情，最後傳二人拍拖三個月便分手。<br> <br>Silas Lee<br>欣宜有傳與雜誌攝影師Silas Lee拍拖半年兼同居，佢哋仲成日喺社交網晒恩愛，然而欣宜去年11月就話同Silas分手大半年，而Silas亦係跪求唔好走嘅最高嫌疑男友。</p></body></html>