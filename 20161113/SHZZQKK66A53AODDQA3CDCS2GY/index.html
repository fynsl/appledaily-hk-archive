<html><header><meta charset="utf-8"><title>當選前後都好夠薑麥明詩反釋法撐過傘運</title></header><body><h1>當選前後都好夠薑<br>麥明詩反釋法撐過傘運</h1><p>因為立法會議員梁頌恆、游蕙禎嘅一場宣誓風波，被政府提出司法覆核禁止佢哋再次宣誓，件案有裁決，已經引嚟人大第五度釋法，黃秋生喺facebook指係「悲劇」，林作就認為違反咗核心價值。喺英國劍橋大學法律系畢業嘅前女友麥明詩，都好合拍咁話支持「支持法治」反對釋法，完全唔驚俾大台封殺。<br> <br>其實麥明詩一直都好敢言，遇到大是大非嘅關頭，佢都會留言抒發自己意見。好似14年佔中嘅時候，佢都有身體力行咁出席金鐘嘅行動，未當選港姐已經被封做民間冠軍。當選之後仲接訪傳媒訪問，話兩傘運動對香港有利。<br> <br>再數到15年9月底，港大否認咗陳文敏出任副校長，喺風波之中麥明詩再次喺Ig以英文留言，雖然表明就話好珍惜劍橋讀書嘅時光，其實就暗指香港容納唔到反對聲音，連學術自由都就嚟冇埋。<br> <br>麥明詩作為港姐，真真正正做到為港人發聲，今年立法會選舉提名期間，本民前梁天琦被選委會裁定聲明無效，拒絕梁天琦參選。麥明詩都有喺facebook轉發報道，以英文留言「An action ultra vires, coupled with procedural impropriety. 」 並加上tag「我仲記得我讀過嘅書」，相當憤怒，暗指裁決有問題。</p></body></html>