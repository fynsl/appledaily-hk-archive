<html><header><meta charset="utf-8"><title>求驗客手記：柏利索女友開心share</title></header><body><h1>求驗客手記：<br>柏利索女友開心share</h1><p>今季去咗山東魯能搵人仔嘅意大利前鋒加斯安奴柏利（小圖），雖然喺中超表現唔算太好，魯能只係喺驚濤駭浪下成功護級，不過既然保得住中超位，柏利都鬆一口氣，仲趁𠵱家中超休季，同靚靚女朋友維歌莉亞去澳洲relax吓。澳洲現時正值夏天，維歌莉亞亦毫不吝嗇佢嘅美好身材，將唔少自己着住三點式泳衣嘅靚相上載到社交網頁，同大家開心share。</p></body></html>