<html><header><meta charset="utf-8"><title>西環集中營：京搬石頭掟自己腳 - 季陶</title></header><body><h1>西環集中營：京搬石頭掟自己腳 - 季陶</h1><p>北京為剝奪青年新政梁頌恆、游蕙禎立法會議員資格，不惜以人大常委釋法達到目的，有民主派中人指，西環及左派似乎想將打擊面擴大至其他民主派議員，若有更多民主派議員因釋法被剝奪議員資格，「咁就唔係一個補選咁簡單，隨時變成一場反人大釋法嘅公投」。<br></p><p>隨時釀反釋法公投
</p><p>該民主派中人說，雖然梁、游司法覆核官司未有結果，但內地一些中間人似對兩人失去議員資格「相當有信心」，不斷打探民主派陣營會有哪些人出戰補選，他笑言：「莫講話未正式傾，大家仲係估估吓，就算真係有人選，都唔會同上面講啦！」他猜測北京想評估建制是否可取得該兩席，以及想知一些本土、自決派會否參選，以便提早部署。<br>另一民主派中人說，西環及左派人士將釋法打擊面擴大，早前有被指親西環人士，入稟覆核8名民主派議員的宣誓，這名民主派中人直言，若西環及左派人士真的想藉今次機會，剝奪更多民主派議員議席，只會令港人對人大釋法反彈更大，「𠵱家除咗九龍東，其他4區都有議員俾人入稟司法覆核，如果法庭真係判佢哋宣誓無效要補選，隨時會成為一場反人大釋法嘅變相公投」。<br>他笑言若補選真的變成一場反人大釋法公投，到時北京恐怕相當尷尬，「場補選係因為人大釋法、親建制人士提司法覆核搞出嚟，冇得怪民主派，但民主派又用嚟搞公投反人大釋法，到時北京要問責，係咪應該怪人大同西環？」而且剝奪議員人數越多，國際社會必定越關注，必定更加「唱衰」北京及一國兩制，「直情係自己搬石頭掟自己隻腳，民主派做花生友睇北京點搞」。<br><br>季陶<br>周一、三、五刊出</p></body></html>