<html><header><meta charset="utf-8"><title>體壇拾趣：錦織圭死鬥華域加</title></header><body><h1>體壇拾趣：錦織圭死鬥華域加</h1><p>ATP年終賽周日展開，不過麥根萊組嘅分組賽賽事就周一先至打，打頭陣嘅錦織圭將會硬撼華域加（now636台今日10:00pm直播）。教練係張德培嘅日本球手錦織圭職業生涯第三次打入年終賽，佢就話今次自己入咗死亡之組：「華域加係我第一個對手，佢今年打得好好，之後我仲要同新一哥梅禮交手，呢一組真係好難打。希望我可以打得好啲，以一個好成績結束今個球季啦。」</p></body></html>