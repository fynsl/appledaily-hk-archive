<html><header><meta charset="utf-8"><title>手術後休養　辭演舞台劇鍾景輝微創治腸癌</title></header><body><h1>手術後休養　辭演舞台劇<br>鍾景輝微創治腸癌</h1><p>79歲的戲劇大師鍾景輝（King Sir），由07年開始參演香港中英劇團舞台劇《相約星期二》，飾演患絕症的慕理教授，原定下月第21度公演，但他突然辭演要易角。據悉King Sir於兩個多月前證實罹患第一期大腸癌，猶幸發現得早，他昨日報平安謂已回家休養，其愛徒陳國邦說：「老師做咗微創手術，做完手術後幾日，已經可以落地，情況都樂觀。」</p><p>鍾景輝近年忙於舞台劇《相約星期二》的演出，飾演患上絕症的慕理教授，劇中他對人生有另一種體會，「人生幾十年，好快就過，學懂死亡，才懂得生活。」其愛徒陳國邦則飾演迷失生活方向的明哲，他遇上慕理教授後，便相約每個星期二到教授病榻前聽教誨，重新學習愛、疾病和死亡。慕理教授勉勵晚期病人在餘下的人生舞台，好好演活角色，惟在現實的舞台，King Sir不幸確診患上大腸癌，無奈要辭演《相》劇於下月的第21度公演，以及停拍無綫處境劇《愛．回家之八時入席》。<br>據本報收到消息，King Sir罹患大腸癌屬第一期，猶幸及早發現，並已接受微創手術割除，現在家休養。King Sir昨在電話中聲線氣若游絲，問為何辭演舞台劇？他說：「我身體唔係好舒服，我啱啱做手術割咗個大腸。𠵱家好啲，冇大問題，已經出咗院喺屋企休息。」<br></p><p>情況樂觀精神好</p><p>陳國邦昨接受電話訪問，透露King Sir在兩個多月前定期檢查時發現患癌，即時安排做手術，上星期已經出院，切除後不需要化療，他說：「今次老師做咗微創手術，佢做完手術後幾日已經可以落地，唔需要人扶都可以行。可能講電話感覺比較弱，但我呢幾日去睇老師，見佢好精神，各方面健康情況都樂觀同好好，相信好快，老師可以重拾佢嘅電視或舞台劇工作。」<br>King Sir於《相》劇的角色現改由古天農代替演出，陳國邦稱：「當時知道老師有事，明白體力上要演出一個得兩個人嘅舞台劇會好吃力，就算我咁後生都好攰，所以劇團都搵其他演員代替。古天農先生雖然冇演出過，但佢係中英劇團藝術總監兼該劇導演，睇咗百幾次，今次選擇佢，我認為係最適合，除咗我同King Sir，冇人比佢更熟。」<br></p><p>演出超過150場
</p><p>《相》劇曾於香港、澳門、北京、台灣、洛杉磯及多倫多等地公演，上周三，城市電腦售票網已發出演員調動通知，稱King Sir身體抱恙要辭演，可以安排退票。不過陳國邦表示不擔心：「呢套劇除咗演員之外，劇本係非常之好，今年已經係第9年演出，就King Sir嚟講已經超過150場。」<br>陳國邦之後再撰文，講述一件現實與舞台劇交叠的事，透露今次演出同時亦是他跟「明哲」道別的時候，他寫道：「慕理：如果我有多一個仔，我希望嗰個係你。明哲（心聲）：如果我有多一個爸爸，我都希望嗰個係你。」足見師徒情深。<br>採訪：嵐山、魯吉</p></body></html>