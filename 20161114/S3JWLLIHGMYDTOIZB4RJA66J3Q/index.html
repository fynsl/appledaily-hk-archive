<html><header><meta charset="utf-8"><title>嘉欣着三點式陪囝沖涼「分享症」阿縈禁康堤開fb</title></header><body><h1>嘉欣着三點式陪囝沖涼<br>「分享症」阿縈禁康堤開fb</h1><p>人人話贏在起跑線，就算有些家長明知人生其實係一場馬拉松，都會着緊自己仔女，畢竟望子成龍係每個家長嘅心願。<br> <br>就正如小朋友好比一張純白嘅紙，所以家長嘅身教都好重要，前年林嘉欣就帶長女Kayla親到金鐘，一齊體駛佔中。原來圈中都有好多非常父母，用非常方法教導小朋友。<br> <br>李嘉欣、梁政珏<br>「大美人」李嘉欣前年就着住三點式泳衣，同囝囝Jayden洗白白，親身示範另類親子活動。除咗大美人着三點式同囝囝親子洗白白，仲有「咪神」梁政珏，佢就着住三點式泳衣，同只有9個月大嘅囝囝Johnson，邊沖涼邊教佢學英文字母。<br> <br>王菲<br>一向唔係好鍾意講嘢嘅阿菲，佢教女都係用一套「唔囉嗦」嘅方法，之前佢個大女竇靖童接受訪問時就講過阿媽係佢16歲前有一個10點門禁，遲到就會微信佢。童童仲話阿媽對佢管教有嚴有鬆，但就好重視禮貌，仲好開通咁俾佢任紋身。<br> <br>徐濠縈<br>俾何超儀話有「分享症」嘅阿徐，原來佢個女康堤，o依家都仲未有facebook，到今年升中，先有一部電話，同俾佢開一個instagram account，但個account就要限制私人，而佢仲會睇吓佢個賬戶嘅followers，保護阿女個私隱做得好足。<br> <br>魏駿傑<br>魏駿傑同大陸嫩妻張利華嘅教小朋友方法，就比較奔放，好似喺2012年，《蘋果》就影到佢哋一家三口喺西貢，當時佢哋兩公婆就好開放咁，由得當時只有兩歲嘅囡囡Jessica，大街大巷咁赤腳狂奔，同當街換尿片。<br> <br>趙薇<br>趙薇同新加坡富商黃有龍結婚後，就生咗個女「小四月」，但佢哋真係一對模範父母，12年，佢哋就俾2歲幾嘅小四月幫手洗筷子，完全唔使工人服侍，認真精乖。</p></body></html>