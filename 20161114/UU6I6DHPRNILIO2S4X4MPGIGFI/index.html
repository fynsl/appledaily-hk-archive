<html><header><meta charset="utf-8"><title>林嘉欣招牌笑容少女味15年冇褪色</title></header><body><h1>林嘉欣招牌笑容<br>少女味15年冇褪色</h1><p>林嘉欣02年第一套電影，就同張學友拍住上，演咗套《男人四十》，憑住呢佢個份獨特嘅甜美笑容，演一位17嘅學生，贏晒香港金像獎同台灣金馬獎嘅最住新演員同最佳女配角，當年佢只係23歲。<br> <br>轉眼間林嘉欣已經38歲，結咗婚生咗女，但呢一份純真嘅笑容，並冇褪色，仍然充滿少女味，好pure好天真，最佳例子就係今年佢再同張學友合作咗套《暗色天堂》，依然飾演嘅一位年青少女，就知佢keep得幾好。<br> <br>講到佢嘅笑容，就要講下佢連帶嘅小動作－－掩嘴，林嘉欣笑起上嚟，其實好顧儀態，每次都好自動波咁，都會用雙手掩嘴，就係呢一下，令佢笑得嚟不失大方，仲多咗幾分美態添。</p></body></html>