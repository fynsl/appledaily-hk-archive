<html><header><meta charset="utf-8"><title>「五億駙馬」結婚兩周年黎諾懿帶老婆去澳門慶祝</title></header><body><h1>「五億駙馬」結婚兩周年<br>黎諾懿帶老婆去澳門慶祝</h1><p>「五億駙馬」黎諾懿日前宣佈一索得男，仲拍咗條片話全香港人以為佢冇心冇力，o依家就成功一索得男喇，咁值得開心嘅一件事，當然要慶祝下啦，昨日佢就貼咗同老婆李潔瑩去澳門嘅相。<br> <br>首先，黎諾懿先貼出一張坐喺蝙蝠俠電單車上面嘅相，仲留言：「最接近神的男人 + 一個凡人 = 蝙蝠俠。」咁講係唔係要改做最接近蝙蝠俠嘅男人。至於點解同老婆去澳玩呢，原來係佢哋兩公婆嘅結婚兩周年。<br> <br>今次嘅澳門之旅，「五億駙馬」係有特喇嘅照顧，同埋應該係有贊助嘅，因為每貼一張相，黎諾懿都會多謝番個地方，有張睇完魔術表演之後，仲留言：「新濠影匯 所有員工對我家皇后的特別照顧，多謝你們。」不過就冇講特喇照顧係咩。<br> <br>而酒店方面，都有為佢哋兩個嘅結婚兩周年做準備，整咗個2字同一大堆心心氣球佈置，真係好有心思，結婚兩周年都有咁嘅待遇，唔知第日生咗小朋友之後，啲待遇會唔會仲多呢？</p></body></html>