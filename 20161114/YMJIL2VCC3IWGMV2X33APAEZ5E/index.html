<html><header><meta charset="utf-8"><title>邱淑貞帶女遊海洋公園到天黑Isabella迪士尼慶生辰</title></header><body><h1>邱淑貞帶女遊海洋公園到天黑<br>Isabella迪士尼慶生辰</h1><p>林嘉欣湊女喺公園遊樂場玩遊戲，貼近其他小朋友，夠晒地道又親民，但帶仔女玩樂，又點知佢一個呢？<br> <br>江希文今年7月，亦試過帶住與資深大律師胡漢清所生嘅囡囡Natalie，喺淺水灣一處公園遊樂嬉戲，Natalie仲一啲都唔怕生保，開開心心玩到天黑先走。<br> <br>為李澤楷生咗三子嘅梁洛施（Isabella），停工嗰段時間喺加拿大多倫多生活，上年4月佢趁住大仔長治生日，就帶晒三個寶貝仔去到美國奧蘭多迪士尼樂園玩。同年9月囝囝未開學， Isabella又同囝囝到多倫多國家博覽會玩。<br> <br>同樣要湊住三個心肝寶貝嘅邱淑貞，10年仲陀住孻女、帶住兩位囡囡，同親友一齊去到海洋公園玩。不過由於有喜，邱淑貞只係睇住囡囡玩機動遊戲，玩到夜晚7點公園閂門先走。<br> <br>鍾意帶仔女出街玩嘅，仲有，甘比同楊千嬅，上年佢哋不約而同咁去到九龍灣展貿玩攤位遊戲，甘比囝囝Joseph Junior、大女秀樺仲同千嬅囝囝Torres玩得好融洽添。</p></body></html>