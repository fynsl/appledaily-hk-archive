<html><header><meta charset="utf-8"><title>中環在線：恒指收市驚現「7條2」邪到呢 - 李華華</title></header><body><h1>中環在線：恒指收市驚現「7條2」邪到呢 - 李華華</h1><p>怪事年年有，今年特別多，尤其係金融市場，6月英國脫歐、上星期美國人選出「狂人」特朗普做美國總統，兩件事都係大家估佢唔到，嚇到股市散晒，噚日港股又跌過，最詭異係，恒生指數收市係報22222.22，「7條2」呀喂，好邪呀。<br>今年港股不時被7字籠罩，最經典係今年1月4日、2016年首個交易日，內地A股實行熔斷機制，滬深300指數即刻跌7%（限制跌幅），成個市要熔斷停市，恒指當日亦大跌587點。7字嘅廣東話諧音，大家都知係咩喇，吉唔吉利呢，你話嘞。<br>風水師麥玲玲就畀個好消息大家，佢算過，農曆9至10月，港股運勢係差啲，大家畀啲耐性，等到新曆12月7日「大雪」過後，去到明年立春，港股會回升㗎喎。</p></body></html>