<html><header><meta charset="utf-8"><title>【馮仁昭四圍超】今年只出一首歌陳奕迅準備再生B</title></header><body><h1>【馮仁昭四圍超】今年只出一首歌<br>陳奕迅準備再生B</h1><p>陳奕迅（Eason）今年9月出咗張廣東EP《四季》，亦係佢今年唯一派台歌，佢日前喺銅鑼灣接受本報訪問，講到有《四季》呢首歌係多得蔡穎恩，佢話：「2012年我做完巡迴之後放假，有日上去錄音室探班，咁啱就係蔡穎恩喺度錄緊音，我聽到首歌好鍾意，想試唱吓。」</p><p>做完巡唱鬆晒</p><p>之後蔡穎恩好關心呢首歌幾時推出，Eason話：「今年我幫內地一個廣告搵歌，忽然諗起《四季》呢首歌，所以我哋再編過首歌同寫國語歌詞叫《I Do》，但我覺得應該要有首廣東版，因為香港樂迷都會想聽。」Eason話同蔡穎恩、作曲嘅周國賢溝通過：「佢哋絕對唔介意，仲話首歌出到好開心！」<br>Eason又話做完巡唱之後成個人都輕鬆晒，最近一有時間就去行山。咁幾時得閒同老婆徐濠縈幫囡囡康堤生個細佬妹？Eason笑話：「我準備啦！造人要睇感覺、心情。」<br>撰文：馮仁昭<br>髮型：Derek Li of Xenter<br>化妝：Karry Wong<br>場地提供：心燒食堂</p></body></html>