<html><header><meta charset="utf-8"><title>【本地紅葉速報】上周天氣轉涼　大棠初見紅葉</title></header><body><h1>【本地紅葉速報】上周天氣轉涼　大棠初見紅葉</h1><p>等到頸都長，上星期終於轉涼，以為可以換季，誰不知今個星期又回升到廿幾度，唯有繼續短袖上陣。不過昨日記者發現，應該就係凍咗幾日，大棠楓香樹已經見到紅葉喇！</p><p>其實踏入秋冬，楓香樹就會慢慢轉紅。由於寒冷天氣會將楓香樹葉內的葉綠素分解，葉細胞內呈黃色的胡蘿蔔素及紅色的色素苷就會出現。以往紅葉觀賞期一般是11－12月，而自2012年起，紅葉盛放時間已延遲到12月甚至1月份，上年溫度較高，大棠的楓香就於1月初才達至最紅的狀態。另外留意番，香港沒有楓葉，只有楓香，樹葉是三裂掌狀，有別於加拿大國旗上的五裂楓葉。<br><br>大家如果想到大棠觀賞紅葉，記得盡量乘搭交通工具，免得年年都搞到大塞車啦！<br><br>記者：馬朗澄、曾冠輝</p></body></html>