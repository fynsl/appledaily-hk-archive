<html><header><meta charset="utf-8"><title>B女百日宴不停打喊露關心妍認老「唔知仲有冇得生」</title></header><body><h1>B女百日宴不停打喊露<br>關心妍認老「唔知仲有冇得生」</h1><p>現年37歲的關心妍（Jade），今年7月為老公楊長智誕下小公主楊榮心（Jovia），停工全職湊女的Jade，昨日在中環四季酒店舉行一連兩場的百日宴，上午安排親友吃自助餐，下午則以酒會形式招待朋友，出席藝人包括古巨基婦夫、蔡一傑、許廷鏗、蒙嘉慧、鄭融、康子妮及胡鴻鈞等等，面對傳媒，B女不停打喊露，又眼仔睩睩，非常可愛。<br>Jade指百日宴籌備了半年，心情有點緊張，皆因自己沒有在香港辦婚禮，同時又自爆瘦了8磅，但上圍則升了三cup。Jade說：「今次嘅場地佈置由古巨基構思，全部用咗幾多錢就唔知，呢個係老公負責。」</p><p>未諗復工</p><p>問Jade會否再追仔？她指老公都喜歡囡囡，但現在不敢講追多一個，笑指這次都等了7年，追多個是好深的課題。Jade笑謂：「我老喇，再等7年唔知仲有冇得生。」至於何時會有新工作？Jade表示還未想這個問題，現在每日湊女，囡囡很黐她，自己與老公都不捨得離開屋企太長時間。<br>昨日不少嘉賓送禮物或禮金予囡囡，Jade表示會捐給自己創辦的「姸亮生命慈善基金」。至於她又送了甚麼禮物給囡囡？Jade說：「佢仲有10幾日就4個月，同佢買咗保險，仲有讀書基金，呢兩樣都好重要。」另外，單拖現身的蒙嘉慧指之前已見過BB女，覺得好過癮，但自己未有生B打算，見她身形略為纖瘦，問是否減肥成功？她只表示瘦了一點點，仍需努力。<br>採訪：王連連<br>攝影：仇志德</p></body></html>