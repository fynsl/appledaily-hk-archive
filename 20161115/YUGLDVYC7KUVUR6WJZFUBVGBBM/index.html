<html><header><meta charset="utf-8"><title>黑衣巨人與巴基之星並非真兄弟？ </title></header><body><h1>黑衣巨人與巴基之星<br>並非真兄弟？ </h1><p>不少馬迷都認為絕世好馬「巴基之星」實力深不可測，而牠的同父異母哥哥，綽號黑衣巨人的香港前馬王「步步友」，戰績就更厲害。<br><br>「步步友」贏過多項級際賽，經常喺陣上行過對手，但「步步友」同「巴基之星」算不算一對出色的兄弟，其實有啲商榷餘地。因為馬匹係一個母系社會，野生公馬唔會留在伴侶身邊，而會周圍搵雌馬打完種就走，父馬同佢嘅子女，往往一世唔會相認。同父異母馬叫quarter brother，育馬者一般唔會當為兄弟；相反同母異父馬即half brother，以及同父同母馬full brother，先至算兄弟姊妹。<br><br>講番「步步友」，曾因傷返回出生地澳洲休養成半年，點知九月飛返香港後又遇意外，有天喺隔離營外踱步之時，有架大貨車經過發出巨響，嚇親「步步友」，將騎師拋下，隻馬亦撞到硬物受傷，好彩現在已經康復，並將於周日(20日)一場二級賽1200米馬會短途錦標復出上陣。</p></body></html>