<html><header><meta charset="utf-8"><title>換腎後接受專訪　大劉斥呂麗君貪得無厭</title></header><body><h1>換腎後接受專訪　<br>大劉斥呂麗君貪得無厭</h1><p>【本報訊】華人置業前主席劉鑾雄昨高調在多份報章發表聲明，澄清與呂麗君於2014年已分手。聲明刊出後，呂麗君接受《蘋果》訪問，隔空回應大劉，除了表示看到他這麼辛苦心極痛，又說不管是誰寫的聲明，內容是甚麼也不重要，她和孩子只希望大劉早日康復。對於有傳出聲明並非出自大劉意願，承認已換腎的大劉昨午於高士美道大宅接受《蘋果》專訪，反問記者說：「你睇我個樣似唔似俾人禁錮？」更直斥呂麗君貪得無厭，他十多年前已對呂麗君死心。<br>《蘋果》記者</p><p>大劉劉鑾雄昨午接受《蘋果》專訪，問到高調出聲明，澄清與呂麗君於2014年已分手，是否被迫？大劉即回應：「你睇我個樣似唔似俾人禁錮？公司好多同事都直接搵到我，包括我啲妹、細佬，好多人都知我去咗邊。」他又謂：「聲明係由律師草稿，我親自修改嘅！」那麼出聲明是否對呂麗君有甚麼不滿？因呂麗君母親指他受甘比影響，又指甘比經常求神問卜？大劉直言：「如果求神問卜，就係呂麗君，我同甘比都唔係信呢啲嘢嘅人，唔做啲旁門左道嘅邪門術，我識甘比十幾年，佢從來冇要求我買任何禮物或要錢嘅，反而呂麗君就用不同嘅藉口嚟攞錢，攞極都唔夠。」</p><p>在病榻半年僅探望一次
</p><p>大劉又提到患病期間，百分之一百是甘比照顧他，相反呂麗君在他病了半年才去過醫院一次，並僅逗留了10分鐘。問他對呂麗君是否已死心？大劉謂：「我十幾年都對佢心死，佢可以成日去第二度，我唔知佢做乜嘢，唔見咗幾日，我都唔出聲，我唔係睇住一對仔女嘅份上，一早已經攆佢走。」他又指：「我成日都講你就算畀100億佢，佢為一蚊去出賣我，你就算畀100億、200億，冇用嘅，佢永遠貪得無厭。」<br>大劉又形容呂麗君「好識計數」，他舉例：「以前去福臨門，叫佢畀兩三千蚊貼士侍應，佢返屋企會問我拎番，一分錢都計得好清楚。」他又稱，有次扮窮問她借5,000萬美元，她要我寫借據。大劉說：「其實啲錢都係我畀佢，佢真係好識計數。」<br>呂麗君昨透過短訊回覆《蘋果》，關於大劉出聲明一事，她寫道：「看到你（大劉）這麼辛苦，我們的心極痛！不管是誰寫的聲明，內容是甚麼也不重要，我和孩子只希望你早日康復，遠離一切煩擾你的人。此時此刻，養病要緊，吉人自有天相。」她又寫道：「你說『茶是故鄉濃』，我是明白的……如Zoe（女兒秀盈）剛和你說'We don't know how to put an end to your sickness, but we know how to put a smile on your face!'，加油吧！」<br>大劉昨被問及此事，即說：「第一，我以前有睇《茶是故鄉濃》呢套劇之外，呢20年嚟，我一次都未講過，你睇我個樣都知唔係講文謅謅呢啲嘢，同埋我唔係賣茶葉呀大佬，點會無端端講『茶是故鄉濃』啫。唉！真係，我呢20年從來冇講過呢啲嘢！」<br>大劉又指，在聲明中稱「呂小姐」（呂麗君）從其身上所得之餽贈已逾20億元，並不包括大劉所贈的遊艇及物業。對於外界指大劉贈遊艇予呂麗君並非屬實，因所有遊艇均為公司名下。大劉稱呂麗君與子女同住的白加道31號獨立屋是他名下；而白建時道12號大宅本來是他名下，後轉予大仔劉鳴煒，至於贈予囡囡秀盈的巨型藍鑽石「The Zoe Diamond」及紅寶石「Zoe Red」，現時由大劉代為保管，大劉想待囡囡成年後才交回她手上。</p><p>呂昨晚發聲明「清者自清」
</p><p>大劉發聲明引來外國傳媒關注，呂麗君昨接受英國廣播公司（BBC）訪問，以電郵回覆形容大劉是一位很投入的父親，亦肯定大劉會跨過面前的障礙。呂麗君於昨晚發聲明，回應大劉專訪稱，「這幾年來，我們經歷了很多，為了澳門的事我沒日沒夜的奔走，如果清者自清，不用介懷。你的不滿我都聽到了，對不起，請不要再生氣」。聲明又指，「你說我不去看你，但你已和其他人一起生活，我們又怎樣方便去呢？」及感謝大劉對其及孩子的照顧，以「其他甚麼都不重要，只要最後一家和睦」作結。</p><p>大劉談「分訊」</p><p>「始終家醜不出外傳，但呢次真係忍冇可忍，我發現到我越唔出聲，我忍一步，佢（呂）就逼一步。」<br>「如果求神問卜，就係呂麗君，我同甘比都唔係信呢啲嘢嘅人，唔做啲旁門左道嘅邪門術。」<br>「以前去福臨門，叫佢（呂）畀兩三千蚊貼士侍應，佢返屋企會問我拎番，一分錢都計得好清楚。」<br>「我已經畀咗幾十億甘比，呂小姐將來如果要爭取任何嘢，等佢同仔女可以打（官司）到底，唔好讓呀！」</p></body></html>