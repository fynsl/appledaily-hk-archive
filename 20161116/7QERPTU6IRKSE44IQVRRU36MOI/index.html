<html><header><meta charset="utf-8"><title>求驗客手記：朗尼扮傷去隊酒？</title></header><body><h1>求驗客手記：<br>朗尼扮傷去隊酒？</h1><p>英格蘭隊長朗尼因為膝頭有傷，所以獲准提早退隊，可以返曼聯唞足精神對阿仙奴。不過，上星期六晚朗尼被人見到佢喪飲酒，慶祝英格蘭大勝蘇格蘭3:0。有目擊者仲話朗尼同幾個足總職員喺酒吧度飲到眼又紅，連講嘢都唔清楚。飲到深夜12點，有人喺隔籬搞結婚party，邀請朗尼過去玩。朗尼好nice，同賓客、新人又飲酒又影相，成個樣都係醉醺醺。</p></body></html>