<html><header><meta charset="utf-8"><title>41歲徐若瑄陪囝囝泡溫泉木盆笠頭玩水</title></header><body><h1>41歲徐若瑄陪囝囝泡溫泉<br>木盆笠頭玩水</h1><p>41歲徐若瑄(Vivian)擁有一半台灣原住民，故鄉喺苗栗泰安鄉，徐若瑄昨早喺facebook貼咗佢同囝囝小V寶返家鄉嘅相，留言扮囝囝講嘢「第一次媽咪帶我去外婆的家鄕苗栗泡溫泉～舒服」……<br> <br>有眼尖網民認出佢帶兒子泡湯地點就係苗栗泰安觀止，相中見小V寶一啲都唔怕水，仲玩得好開心，瞓喺媽咪身上，等媽咪幫佢洗頭仔，又搞笑咁戴上木盆作帽仔，咁徐若瑄都好錫囝囝，有用啲水花遮一遮囝囝嘅重要部位。<br> <br>徐若瑄前年嫁俾新加坡上市公司CEO李雲峰，生完囝囝Dalton後，一心喺屋企相夫教子，但早前爆出其夫公司有高達10多億港元財務負債，早排Vivian接受台灣節目訪問，就話李雲峰俾佢極大安全感，仲話幸福嘅定義，唔等於錦衣玉食。</p></body></html>