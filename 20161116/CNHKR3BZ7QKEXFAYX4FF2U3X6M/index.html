<html><header><meta charset="utf-8"><title>西環集中營：赴APEC晤習　CY博「抽水」 - 季陶</title></header><body><h1>西環集中營：<br>赴APEC晤習　CY博「抽水」 - 季陶</h1><p>特首梁振英周四前赴秘魯出席亞太經合組織（APEC）領導人會議，外界最關注的自然是出席APEC的國家主席習近平會否與梁單獨見面，以及習、梁會面後，會否又引述習挺梁言論、甚至開綠燈讓梁角逐連任。有政界中人笑言，梁今次可說做足準備工夫，但習會否讓他有機會利用兩人見面為自己角逐連任造勢，又是另一回事。<br>該政界中人指，梁今次出席APEC前，接受新華網電視訪問，大談任內成績，又說頂住壓力搞房屋問題，以及對反港獨擺出強硬立場，「成個訪問表面上畀內地人睇，其實係想畀習等領導人睇，佢任內幾有政績、政治立場幾咁緊跟中央，等習喺APEC同佢見面可以加分」，他笑言港人皆知梁政綱中有不少承諾已「走數」，但他卻說大部份已做到，「呃內地人就得，領導人點會咁易被呃到？」</p><p>圖再放風造勢</p><p>加上法庭剛判梁頌恆及游蕙禎失去議席，梁振英又「成功」打擊港獨，「佢拎住咁多『政績』，如果有機會見習，肯定有咁大講咁大，等習讚佢幾句，之後放畀傳媒，講到習支持佢連任」。另一政界中人指梁的如意算盤是否打得響，仍是未知數，事實上梁「抽水」行為已非首次，梁身邊的人不止一次將領導人閉門見面內容外洩，為梁造勢打擊對手，如之前指張德江訪港時指閉門會面中不滿財爺曾俊華表現；又如上年APEC梁見習後，新華社指習稱「中央充份肯定、全力支持行政長官和特別行政區政府的工作」，但梁卻說成中央「充份肯定我本人和特區政府的工作」，改了數個字，就將習發言變成對他個人支持，據聞梁的「抽水」行為早惹一些人不滿，「所以今次習就算肯單獨見梁，都會好小心，以免又俾人抽水」。<br><br>季陶<br>周一、三、五刊出</p></body></html>