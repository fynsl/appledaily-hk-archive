<html><header><meta charset="utf-8"><title>【馮仁昭四圍超】徐淑敏明年追仔 - 馮仁昭</title></header><body><h1>【馮仁昭四圍超】<br>徐淑敏明年追仔 - 馮仁昭</h1><p>徐淑敏同老公黃浩（Kenny）結婚7年，佢哋噚日喺日本慶祝，徐淑敏婚後連生三個女，恨仔嘅Kenny同老婆商量咗，打算出年再追仔。仍身處日本學廚藝嘅徐淑敏噚日話：「呢個課程讀到下月中，我出年仲會去法國學多個藍帶課程，忙到大約出年12月後。」徐淑敏如果明年底肚皮再開工追仔，估計生狗仔機會好大。<br>撰文：馮仁昭</p></body></html>