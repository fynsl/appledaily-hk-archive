<html><header><meta charset="utf-8"><title>學而尾場騷再喊靚靚送花打氣</title></header><body><h1>學而尾場騷再喊<br>靚靚送花打氣</h1><p>趙學而在九龍灣展貿舉行的兩場處女騷前晚圓滿結束，除了老公繼續現身撐場，好友袁詠儀（靚靚）更在台下送花為她打氣。學而前晚唱第一首歌時支咪沒有聲，差不多唱了一分鐘才回復正常，唱《輸給戀愛的女人》時則發台瘟失準，她即自嘲謂：「好嬲呀！呢句係真㗎！好一個輸給戀愛的女人，今次真係輸晒喇！」其後唱《你是你本身的傳奇》唱到中段時又喊，最後在邊喊邊唱的情況下完成。</p><p>完騷後，學而以「一身鬆晒」來形容心情，問可有計劃殺入紅館？她說：「最緊要係製作同啲歌配合，我啲歌比較靜，紅館有啲party氣氛啲，冇合適構思，所以未開始。」<br>採訪：馬建華<br>攝影：陳俊強</p></body></html>