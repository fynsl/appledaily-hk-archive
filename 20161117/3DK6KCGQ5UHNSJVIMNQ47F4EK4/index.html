<html><header><meta charset="utf-8"><title>陳昭昭代鬧猥褻男觀眾</title></header><body><h1>陳昭昭代鬧猥褻男觀眾</h1><p>陳梅馨當年主持過有線電視收費台的phone-in節目《性在任你Call》，當時還有兩位拍檔陳昭昭和張綺桐。陳梅馨現在已經榮升串燒店老闆娘，而同樣做老闆、從事玉器生意的陳昭昭，昨日接受電話訪問提起陳梅馨時，依然讚不絕口，她說：「早幾年喺公開場合見過佢，仲保持得好好，仲係咁靚女。嗰時同梅馨做有線主持，佢做過TVB拍過《壹號皇庭》，有經驗，係大師姐，但對住我呢個新人佢都好nice，完全冇架子。」</p><p>陳昭昭笑言自己較開朗喜歡交談，而梅馨就比較內向，說話都很溫柔陰聲細氣，不用埋位時都會靜靜坐在一旁。陳昭昭還記得有次做節目直播時，梅馨被觀眾整喊，她說：「有位男士打電話入嚟，講啲衰嘢蝦梅馨，搞到佢喊住走開，嗰時直播緊，我仲記得幫梅馨鬧番嗰男人。」<br>採訪：何永寧</p></body></html>