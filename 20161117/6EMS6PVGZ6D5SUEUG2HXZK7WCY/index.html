<html><header><meta charset="utf-8"><title>藝人同性密友蘇施黃承諾照顧金燕玲一世</title></header><body><h1>藝人同性密友<br>蘇施黃承諾照顧金燕玲一世</h1><p>今年47歲嘅陳梅馨(現名陳明君)一生情路不太順利，分別於96年及98年被溫兆倫及姜皓文「重創」後，現與同性密友Michelle一齊打理日本菜生意，其實娛樂圈中都有不少藝人與同性密友交往。<br><br>竇靖童<br>今年6月，童童被《蘋果》讀者爆相爆片，話佢與同性設計師Rebecca蜜遊倫敦，但7月便傳出佢哋嘅「分訊」。<br><br>關菊英<br>菊姐於1982年同音樂人黎小田結婚，可惜婚姻只係維持咗兩年。2009年菊姐承認與同性密友周偉利交往，更指對方對自己同屋企人都好好，仲公開表明已經視周偉利為終身伴侶。<br><br>金燕玲<br>金燕玲於1981年同采蝶軒老闆梁廷斌離婚；於89年再婚，可惜最後都離婚收場。金燕玲近年經常與同性密友蘇施黃出雙入對，即使阿蘇近年受盡類風濕關節炎之苦，仍然死撐密密做，更承諾要一生照顧金燕玲。<br><br>何韻詩<br>何韻詩於2012年出櫃，公開表明自己同志嘅身份。但原來HOCC同劉浩龍拍過拖，分手後就同容祖兒傳過緋聞。點知之後容祖兒同劉浩龍認拍拖，HOCC就喺微博發表「一刀直插心臟」論，仲取消關注劉浩龍。</p></body></html>