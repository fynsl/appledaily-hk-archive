<html><header><meta charset="utf-8"><title>魚樂無窮：深港通滄海遺珠 - 唐牛</title></header><body><h1>魚樂無窮：深港通滄海遺珠 - 唐牛</h1><p>市傳深港通本周最快有消息公佈，不妨留意冷門兼大落後嘅新華滙富（188）。<br>新華滙富業務包括證券投資、經紀業務，企業融資及資產管理等，最新公佈截至9月的季度業績，錄得500萬元利潤。<br>從業務角度出發，成功扭轉去年度虧損狀況，可喜可賀，股價重拾升軌只係時間問題。從估值角度出發，市值不足10億銀，現價僅與每股NAV 0.177元相若，即PB約1倍，望一望兩間土炮券商耀才證券（1428）及英皇證券（717），PB平均超過兩倍，新華滙富變相半價大平賣，名副其實抵到爛。<br><br>股價走勢方面，自去年大時代後，股價一直於兩年低位橫行，話佢大落後絕不過份。如此悶局，要止蝕嘅止蝕晒，撈貨等爆上嘅亦走得七七八八，留低嘅一定係精英中嘅精英。<br>昨日收報0.17元，較去年兩次批股的價錢（0.34元及0.35元）平一大截，低殘情況可想而知，還有一點要留意，公司最值錢嘅1、4、6、9號牌全部齊晒，話唔定會有北水相中，屆時估值肯定三級跳，噚日一棍相信只係熱身，好戲在後頭！<br><br>唐牛<br> http://www.fb.com/tongcow88 <br>本欄逢周二、四刊出</p></body></html>