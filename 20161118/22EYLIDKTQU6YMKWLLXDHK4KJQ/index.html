<html><header><meta charset="utf-8"><title>【馮仁昭四圍超】柯震東博翻身　做工廠捱杯麵</title></header><body><h1>【馮仁昭四圍超】柯震東博翻身　<br>做工廠捱杯麵</h1><p>柯震東兩年前涉毒被入獄，由《那些年，我們一起追的女孩》的天堂，跌落地獄，經過兩年歷練，憑電影《再見瓦城》入圍今屆金馬獎最佳男主角。早前佢同導演趙德胤、女主角吳可熙為電影宣傳，喺尖沙嘴接受訪問。</p><p>戲中再吸毒</p><p>25歲嘅柯震東同吳可熙喺開拍前幾個月，被導演安排到工廠打工，柯震東話要做粗重工作同食即食麵，日日如是：「在工場早上用溫水泡麵，等中午的時候，麵就吸乾水，不知吃掉多少個，以後也不再食。」曾涉毒的他戲中再拍吸毒戲，柯震東指沒有勾起甚麼回憶：「拍攝前找過當地人，了解過一些經驗，跟劇本非常合理發生的事情，不是刻意的去做。」<br>吳可熙喺戲中演偷渡黑工，開拍前到泰國當洗碗工人：「現在想起洗碗也驚，為了製造粗糙的手，所以一直沒有用手套。」佢認為演員就係要適應唔同環境，演唔同階層嘅人。<br>另外，導演趙德胤早前已贏咗台北電影節最佳導演獎，《再》片花咗5年時間籌劃，演員訓練用咗一年。導演自言入圍嘅都係前輩，自己睇好《七月與安生》，佢話：「我對《七》很好奇，不知道它會否得獎，看預告是喜歡，很新鮮，不一樣的青春拍法。」<br>撰文：馮仁昭<br>場地提供：美麗華酒店</p></body></html>