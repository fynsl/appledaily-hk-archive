<html><header><meta charset="utf-8"><title>朱晨麗自畫像送男友</title></header><body><h1>朱晨麗自畫像送男友</h1><p>朱晨麗（Rebecca）有份投資的淺水灣畫廊昨日開幕，鄺美雲、黃百鳴、黎燕珊、黎小田和鄭明明支持。Rebecca表示跟兩位朋友夾份投資，她說：「一直都鍾意畫畫，後來開始跳舞同拍劇就冇再畫，今次總共投資咗七位數，不過都唔及一幅名畫嘅價值。」Rebecca透露第一幅自畫像是素描畫，送了給初戀男友，她說：「幅畫係畫兩個人拖住手，仲寫咗首詩。」<br>問Rebecca現在會否有興趣再提筆畫畫？她說：「睇吓有冇時間同心情啦。」又會否畫人體素描呢？她說：「冇所謂，都係藝術一種，要開始留意吓拍劇嘅對手，睇吓有邊位身形OK，可以做我嘅model。」<br>採訪：曹家誠<br>攝影：沈健程</p></body></html>