<html><header><meta charset="utf-8"><title>遭工聯會拉下馬　指老闆最開心　勞顧會敗選　梁籌庭憂審批外勞失守</title></header><body><h1>遭工聯會拉下馬　指老闆最開心　<br>勞顧會敗選　梁籌庭憂審批外勞失守</h1><p>【本報訊】勞工顧問委員會選舉落幕，已連任勞方委員20年的公務員工會聯合會總幹事梁籌庭，在未獲工聯會「祝福」下墮馬。梁籌庭接受本報訪問時明言對結果感到詫異，公工聯執委會認為事件意味工聯會「主動要同我哋拆檔」，料雙方日後難再合作。他又表示，政府近年在輸入外勞問題上不斷向勞方施壓，他最擔心勞顧會日後在審批外勞方面失守，寄語接任人守住防線。<br>記者：盧文烈</p><p>勞顧會自80年代後期起便由工聯會、勞聯、公工聯、公務員總工會及工團5會代表，瓜分5個勞方委員席位，餘下一席由政府委任，五會一向有默契協調配票。但工聯會大部份屬會今屆卻轉為支持首次參選的紀律部隊人員總工會主席劉玉輝，令梁籌庭以67票之差落敗。</p><p>預料日後難再合作
</p><p>梁籌庭說，工聯會手握逾半數選票，「鍾意畀邊個贏都得」。上月底有傳媒報道劉玉輝獲工聯會「祝福」，但工聯會從未通知他改變遊戲規則，「飛起我唔係問題，但點解唔話畀我聽，其實你單聲就得，我可以唔選，甚至改派另一個人選」。<br>他透露，公工聯執委會曾討論事件，他自問過去二十年投入勞顧會工作，「喺勞工問題上，我睇唔到做咗乜嘢係對唔住全港打工仔」。執委會認為工聯會此舉猶如「主動要同我哋拆檔」，相信日後再合作機會極微，「我哋始終係被動」。梁指今屆也有報名參選勞工界選委，但在工聯會坐擁大部份選票下，坦言已打定輸數。<br></p><p>籲接任人守住防線
</p><p>「僱主唔鍾意我，我完全理解，但如果自己勞顧會裏面嘅（勞方）同事唔鍾意我，甚至唔想我喺裏面，呢樣嘢我一路冇感受得到」。梁籌庭說，今次敗選，相信老闆最開心，「卒之除去眼中釘」。他估計被拉下馬是由於平時態度太強硬，得罪僱主之餘，也觸怒個別勞方委員，「正如你哋（傳媒）所講，無法駕馭呢條友，㩒唔到我嘛」。<br>他不諱言，過往在輸入外勞問題上，與個別勞方委員看法未必完全相同，他堅持否決買位院舍輸入外勞，建造業方面，他也反對輸入扎鐵、釘板等工種外勞，因香港有足夠本地工人應付，但試過有勞方委員反問他：「點解唔畀我入，你話畀我聽」。他說自己過往在外勞問題上是「守得最硬嗰個」，已引起資方及僱主不滿，他最擔心換屆後勞方在審批外勞問題上失守。<br>回顧20年勞顧會委員生涯，梁籌庭說，最有成功感是當年促成最低工資立法。對於新當選的劉玉輝，梁表示不認識對方，一切只能拭目以待，但寄語劉熟讀勞工法例及多了解勞工事務，盡力維護僱員權益，「入到去（勞顧會）就要埋牙做嘢，唔係嚟學嘢」。</p></body></html>