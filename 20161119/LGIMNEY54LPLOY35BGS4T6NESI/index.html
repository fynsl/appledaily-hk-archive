<html><header><meta charset="utf-8"><title>KellyJackie勸吳若希食多啲嘢</title></header><body><h1>KellyJackie勸吳若希食多啲嘢</h1><p>吳若希閨蜜好友KellyJackie對於好姊妹承認懷孕，她昨日以短訊回覆說：「幸福嘅事可以有好多嘅，我知道佢飛咗去旅行，可能係呢一個開心事啦！我唔清楚，亦冇八卦，不過如果係任何開心事，我相信佢自然會同大家分享的。」她非常維護好友，相當口密。<br>KellyJackie日前曾在港與吳若希食飯見面，問到吳若希近況、是否計劃結婚及找她當伴娘？KellyJackie說：「佢OK呀，冇講到呢個topic。我哋一齊食飯，佢講番上次嚟睇我舞台劇演出後嘅感覺，我有叫佢食多啲嘢，因為同之前一樣咁瘦。上次見佢，我唔覺得佢有唔同，所以冇問過。不過無論係任何開心事，我相信佢想講時，自然會同我呢個『老婆』分享，如果唔係我就同佢『離婚』啦！」<br>採訪：皓騫</p></body></html>