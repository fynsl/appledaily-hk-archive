<html><header><meta charset="utf-8"><title>大劉託甘比赴巴黎救神童羅兆輝</title></header><body><h1>大劉託甘比<br>赴巴黎救神童羅兆輝</h1><p>當年喺《蘋果》做記者嘅甘比，因為採訪關係認識大劉最愛錫嘅地產神童羅兆輝，羅兆輝同大劉、星爺都熟，就係靠呢個蜘蛛網關係，甘比試過同佢哋同枱食飯。<br><br>2000年12月21日，坐擁十億身家的神童輝在其豪華遊艇上燒炭自殺獲救送院，大劉親往探望。2002年3月，臉上長了巨型毒瘡的羅兆輝大鬧巴黎，經歷一段癲狂歲月，又爆富豪秘聞、又主場邀記者到其下榻之酒店做深情專訪，其中一個獲邀的記者就是甘比。<br><br>當年甘比被派到巴黎追訪「神童」，據知甘比出發之前，大劉曾託她勸羅兆輝返香港。「神童輝」試過心血來潮打俾佢爆料，有時又會傾心事，就連坐緊火車前往意大利，都會打俾甘比傾偈。<br><br>當年的甘比貼身訪問羅兆輝，但亦不無感歎。她曾寫採訪手記說：「回想這段日子，關於羅兆輝的瘋狂報道，實在很多。但夜闌人靜，尤其當他在睡夢中扎醒時，他的思路反而很清晰。他在香港時，曾在半睡半醒間條理清晰地說：『我都唔知自己做乜，我好迷惘，好悶，想聽人講下嘢！』那一刻，我看到他的脆弱和感性的一面。但這個情況最多只維持一小時，接著他再度進入瘋狂狀態。<br><br>「我到達巴黎時，羅兆輝的瘋狂狀態可謂達至頂點。一班追訪他的記者都十分怕他，但因工作關係，大家都硬著頭皮接近他。有一天，羅兆輝在巴黎吃完血鴨時，在返酒店途中，拳打兩名記者，轉頭他又對著被他毆打的記者說：『我每識一個人，就會學識一樣嘢，我今次識到你，就學識以後唔打人。』<br><br>「有時我會覺得他不是傻，而是自己選擇何時清醒？何時發癲？看旁人如何招架。 正如羅兆輝經過倫敦和巴黎的瘋狂歐遊，前日終於返港，這是他的選擇，他知道玩夠了，是時候回來。 瘋狂的羅兆輝，其實亦非常孤獨，他曾對我說：『我孤獨咗四年，所以我對每個肯同我講嘢嘅人，我都會將所有嘢話畀佢聽，當佢係朋友，但點知佢哋原來個個都當我傻，挑釁我發癲！』」<br><br>大鬧巴黎、令追訪傳媒疲於奔命的羅兆輝，最後散盡家財。試過帶靚女去頂級食肆嘗血鴨，埋單三萬港元卻沒有錢，要寫下欠單。但最後甘比不負大劉所托，成功勸服羅兆輝返港。羅兆輝連買機票的錢都沒有，由甘比代出。<br><br>有傳經此一役，甘比與大劉感情更進一步，開始交往。2011年，一代梟雄羅兆輝，在東莞悄然離世。</p></body></html>