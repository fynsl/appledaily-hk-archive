<html><header><meta charset="utf-8"><title>隔牆有耳：「甄子丹」死星過聖誕 - 李八方</title></header><body><h1>隔牆有耳：<br>「甄子丹」死星過聖誕 - 李八方</h1><p>全球星戰迷今年聖誕節嘅大禮，相信係《俠盜一號：星球大戰外傳》上演嘞！MOKO新世紀廣場就為香港星戰迷設想，將威力無窮嘅死星（Death Star）變身幻彩燈飾匯演基地，唔只燈光會隨住環迴四周嘅聖誕音樂節奏發放，仲有聲色奪人嘅燈軌，營造奇幻歡騰嘅視聽效果！<br>但最令人驚訝嘅，可能係現場兩個1:1比例極像真電影造型雕像，包括宇宙最強甄子丹飾演嘅Chirrut Imwe，以及姜文飾演嘅Baze Malbus。而Death Troopers嘅1:1原大雕像、多組1:6比例電影場景以及多款1:6比例珍藏人偶等，都會陪住大家過聖誕。</p></body></html>