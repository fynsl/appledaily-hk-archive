<html><header><meta charset="utf-8"><title>升lev闊太甘比冇晒個人生活？！</title></header><body><h1>升lev闊太<br>甘比冇晒個人生活？！</h1><p>同大劉一齊之後，甘比其實好少私人生活，日常生活主要都係照顧大劉，仔女同家人。生B之前，甘比嘅生活，都係圍繞住大劉，食Lunch、晚餐都係陪大劉，好少一個人自由活動。<br><br>兩人拍拖之初，據知大劉唔係太喜歡佢同以前啲朋友來往，久而久之甘比嘅生活圈子就唔同晒。<br><br>生咗對仔女之後，甘比反而free咗啲，皆因有時等仔女放學期間、大劉又返咗工，咁佢就有個break，可以同朋友下午茶。朋友包括紅姑鍾楚紅、徐濠縈、鄭秀文等等；經常出沒之地包括置地文華、中環太子大廈頂樓SEVVA、稻菊日本餐廳、銅鑼灣Cova、萬麗海景酒店滿福樓等等。嘆完茶，甘比就去湊仔女放學，再返屋企照顧大劉。</p></body></html>