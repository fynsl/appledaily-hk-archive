<html><header><meta charset="utf-8"><title>呂麗君聲明狂讚大劉係「好爸爸」有玄機</title></header><body><h1>呂麗君聲明狂讚大劉係「好爸爸」有玄機</h1><p>呂麗君三度發聲明回應大劉劉鑾雄，當大劉公開指摘呂麗君「貪得無厭」之時，呂麗君卻四両撥千斤、於回應中sell溫情，以「老公」稱呼大劉，強調一家和睦，又勸大劉不要生氣，又稱「你是世界上最好的爸爸，當你的孩子是最有福的。只希望他們可以有多些機會在你身邊學習。」<br> <br>前日呂麗君於聲明中，再次重申「自孩子出生那一天起，劉鑾雄先生一直是一個無私奉獻，愛護子女的慈父，也是我們家庭的支柱。我們會常伴他左右，給予他支持。」再次強調大劉是兩個孩子的爸爸，一家和睦等等。<br> <br>呂麗君於聲明中又強調，「相比我的個人財產得益，還有其他遠比這更為重要的問題，例如：我們究竟能為下一代留下些甚?？」、「我將全部心血放在照顧家庭和基金會事務上，認真思考我們在孩子和社會公眾面前所樹立的形象。」換言之，呂麗君表示將全副心思，都花在照顧孩子及打理基金會，言下之意似是沒有收入。<br> <br>陸偉雄大律師接受《蘋果》電話訪問時稱，如果呂麗君要求資產轉移，重要考慮點唔係名份問題，而係要睇照顧小朋友嘅問題。如果女方為之生咗一對子女，親生父親就有不能推卸嘅責任要供養子女。<br> <br>陸偉雄稱：「有冇結婚唔緊要嘅，而呢對小朋友仲係細，所以就要監護人嘅照顧呢對小朋友，當然呢對小朋友嘅親生父親或者親生母親，就係小朋友最合適嘅監護人。」<br> <br>「0依家情況就係，小朋友嘅媽媽就係最適合嘅監護人，兼且佢o依家都係照顧緊佢哋，如果o依家劉生要供養呢對子女嘅同時，呢個女人亦都應該得到allowance，呢個allowance可以令到佢可以照顧呢對小朋友。小朋友嘅生活費就有喇，都要有人照顧呢對小朋友㗎架嘛！所以你都要俾啲allowance佢，一啲資助佢。」<br> <br>呂麗君不是劉太，正正因此，「因為佢唔係太太身份，所以0依家要俾幾多allowance呢個人去照顧呢對子女呢，好明顯要俾一筆錢要俾佢，唔係用太太嘅身份，而係用照顧呢對子女嘅監護人嘅身份，同埋係呢對小朋友嘅親生母親，一定要得到allowance。0依家嘅問題，睇番報道，劉生俾咗廿億，問題呢廿億係咪足夠嘅allowance吖？如果唔夠，相關人士咪可以要求進一步嘅allowance囉。」<br> <br>第一份聲明:<br>【獨家回應】大劉宣佈斷絕關係 呂麗君：我們的心極痛<br> http://bit.ly/2eUGlwJ <br> <br>第二份聲明：<br>【獨家回應】大劉稱死心 呂麗君嗌「老公」：不要死心，為了你我會改<br> http://bit.ly/2fTLPdD <br> <br>第三份聲明：<br>【嗌大劉「老公」】呂麗君發聲明：劉鑾雄先生是我們家庭的支柱<br> http://bit.ly/2gq58iD </p></body></html>