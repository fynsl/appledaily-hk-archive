<html><header><meta charset="utf-8"><title>懷胎三個月冇咗　鍾淑慧小產</title></header><body><h1>懷胎三個月冇咗　鍾淑慧小產</h1><p>鍾淑慧和老公吳岱融識於微時，並於95年結婚，育有現年19歲的兒子Justin，自此淡出娛樂圈，過着相夫教子的生活。隱退多年的她，最近因老公復出拍劇而人氣急升，早前便接拍了一個美容廣告，並時有媒體邀約訪問。近日鍾淑慧接受周刊訪問，自爆三年前意外有了身孕，但不幸地懷胎僅三個月便小產，大受打擊的她幸得老公陪伴身邊，才得以撫平傷痛。</p><p>「心情似坐過山車」</p><p>這段婚姻鍾淑慧表示一直不被看好，但經歷多番考驗後，彼此認定廝守終身。47歲的她昨日接受電話訪問，直言小產事件發生了一段日子，不值一提，她說：「嗰次係喺冇心理準備嘅情況下有咗BB，當時覺得好開心，喺咁嘅年紀仲有呢個機會，不過嗰陣接落咗好多工作，仲要去加拿大做騷，於是我臨上機之前去做檢查，發現BB冇咗。」<br>鍾淑慧續說：「嗰一刻好震驚，由唔想到接受，仲好期待，點知最後又冇咗，心情真係好似坐過山車咁，不過呢啲可能係天意，畀你就畀你，唔畀你都冇辦法，呢件事已經過咗去，唔會再諗。」</p><p>提當兵囝囝心痛</p><p>兒子Justin今年4月在新加坡入營服兵役，鍾淑慧坦言自從收到服役通知信起，每次說到囝囝都心痛得流淚，而Justin每次出營，她都會第一時間返新加坡見面。此外，吳岱融日前接受商台《1圈圈星光背後》訪問，大讚太太鍾淑慧處事成熟：「我嘅愛情觀就係互相遷就，你哄吓我，我哄吓你。」並透露自己早年因推劇而被無綫炒魷，終止合約。<br>採訪：魯吉</p></body></html>