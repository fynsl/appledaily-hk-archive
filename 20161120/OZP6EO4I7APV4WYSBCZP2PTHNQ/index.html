<html><header><meta charset="utf-8"><title>【有請暴龍哥2】啲客叫牛歡喜　鄭中基：你好多個西</title></header><body><h1>【有請暴龍哥2】<br>啲客叫牛歡喜　鄭中基：你好多個西</h1><p>鄭中基（Ronald）上一集秒速俾食客認出，匿埋備戰後佢再出動應付第二枱客，估唔到仲快俾客人認到，男食客仲即刻大叫問「咦！暴龍哥？」雖然Ronald仲想死撐話：「有冇搞錯呀！」 點知食客仲要話：「唔係咁都認唔到呀！」<br><br>一眼就被認出，客人仲問Ronald做到幾時，佢就好抵死咁話，自己冇戲拍，演唱會又未開，屋企化骨龍又要食飯。事後Ronald笑言：「我有進步架，仲快咗俾人揭穿。」佢又話自己好叻，有推介佢哋食意粉，叫佢哋穩陣就食肉醬意粉，或者野菌意粉，但佢哋兩樣都冇叫，叫西蘭花長通粉同西瓜汁，真係好西喎！」</p><p>玩得咁開心嗱！《蘋果》預先準備咗一枱麻煩客人「招呼」Ronald，睇下佢會唔會一秒變身暴龍哥發爛先！<br><br>預先準備嘅兩男兩女客人，坐底後連頭都冇抬起望Ronald一眼就攞住餐牌係咁揭，又叫Ronald推介食啲乜好，點知Ronald叫佢飲嘢，佢就話未食嘢，叫佢食和牛漢堡飽又話怕飽又話唔食牛，叫佢食雞翼配辣醬又話唔食牛，炸魷魚又話熱氣喎！搞咗一輪要一碟炸魚薯條。</p><p>雖然Ronald之前話要試下用黑臉功落單，但係佢全程冇發脾氣噃！同時，佢亦都完全察覺唔到俾大家反整蠱，仲以為大家知佢拍嘢，唔想被偷拍先趕佢走添！<br><br>不過你咁有耐性，比你合格啦！<br><br>採訪：小米<br>拍攝：峰、Neo<br>編導：Kaman、Roy<br>剪接：Roy<br><br>Hair：HORACE TSE@ hair play<br>Make Up：Mon Chun<br>Venue：hmv銅鑼灣旗艦店 <br>Wardrobe: McQ</p></body></html>