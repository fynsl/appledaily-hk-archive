<html><header><meta charset="utf-8"><title>呂麗君馬名有心思叫「摩高一丈」同「替天行道」</title></header><body><h1>呂麗君馬名有心思<br>叫「摩高一丈」同「替天行道」</h1><p>呂麗君大戰「巴基之星」？本來有機會㗎！<br> <br>點樣大戰？綠茵場上一決高下囉，呂麗君仲分分鐘會落場……拉頭馬添。但依家呢個可能已經唔存在。因為馬會公佈，第9場14號馬「摩高一丈」(White Magic)因右前腿不良於行已退出競賽。「摩高一丈」馬主就係呂麗君。<br> <br>「摩高一丈」個名特別？2012年榮升馬主嘅呂麗君，名下另一愛駒，叫做「替天行道」(Poetic Justice)，出戰過香港打吡大賽，呂麗君仲帶埋當年得10歲女兒劉秀盈一起為愛駒打氣，但未見大劉出現。不過「替天行道」去年已經退役，由「摩高一丈」接力。不過，呢兩匹馬嘅戰績，似乎都相當麻麻。<br> <br>「替天行道」(已退役)<br>來港出賽：6次<br>戰績：1次第2　1次第4　2次第5<br>總獎金：$969,000<br>最後評分：90分<br> <br>「摩高一丈」(現役)<br>來港出賽：7次<br>戰績：2次第5<br>總獎金：$115,500<br>評分：81分<br> <br>如果呂麗君仲買馬，佢隻馬會叫咩名？</p></body></html>