<html><header><meta charset="utf-8"><title>80後住戶自發設關注組</title></header><body><h1>80後住戶自發設關注組</h1><p>【本報訊】富安花園外牆維修工程引起居民關注，一直懶理屋苑事務的80後業主Sam，眼見疑似天價工程「殺到埋身」，決定自己屋苑自己救，短短兩日與幾名街坊自發組成「富安花園外牆維修關注組」。</p><p>「價錢唔合理」
</p><p>他不贊成工程斬件維修，「拆散咗嚟做，係會貴咗」，又指已成立facebook專頁，會繼續擺街站向居民講解今次外牆維修工程內容。<br>業主阿Sam約8年前購入富安花園的單位，他坦言多年來未有理會屋苑事務，「老老實實一直都好少理，都係返工、放工、返屋企，但呢一刻真係關乎自己荷包」。他稱從新聞報道知悉屋苑要做外牆維修，「我都擔心自己係咪都要畀10萬，點解會咁貴？自己就睇吓資料，真係見到拆散嚟做，價錢會貴咗」。<br>他再翻查資料，發現屋苑一直沿用的承辦商今次也有投標，但價錢比之前高30%，「同一間公司貴咗三成，大家都覺得價錢唔合理，因為有居民反映做完工程，一年之內又再出問題」，上周五晚隨即與幾名居民開會，「大家都覺得要企出來做啲嘢，令居民留意或者了解多啲」。關注組現有5名骨幹成員，各人均決定企出來維護自己屋苑的權益。<br>■記者譚靜雯</p></body></html>