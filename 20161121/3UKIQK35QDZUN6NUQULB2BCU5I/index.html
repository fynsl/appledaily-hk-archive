<html><header><meta charset="utf-8"><title>羅鈞滿屢違反交通條例終停牌兩年</title></header><body><h1>羅鈞滿屢違反交通條例<br>終停牌兩年</h1><p>羅鈞滿前日喺無綫台慶嘅大好日子，宣佈自己離開巢，其實羅鈞滿除咗喺工作上唔順利，佢嘅駕車生涯都唔係好順利，今年年頭駕車途經太子道東油站，涉嫌醉駕，被帶返警署助查，當時傳媒向羅鈞滿求証嘅時候，佢先否認，之後就話唔回應，最後樂易玲就承認羅鈞滿酒駕，仲話佢返咗公司認錯，當時樂小姐仲話對呢個人相當失望，又叫咗羅鈞滿返公司傾下點處理。<br> <br>之後羅鈞滿就發咗聲明認錯，但早於2013年6月，羅鈞滿曾涉不小心駕駛致三車連環相撞，最後獲判罪名不成立。而在2012年3月至2013年11月期間，羅鈞滿亦多次違反交通條例，被扣滿15分，2014年2月被裁判法院罰停牌3個月，並需即時交出駕駛執照。事後羅鈞滿接受訪問時，笑笑口話會「重新做人」，辯稱因為以前啱啱開始揸車，唔熟路同燈位，同埋唔小心超速，「都係自己唔小心」，又表示「以後都會小心」，到今時今日，佢所講嘅「以後都會小心」，就好似狼來了嘅故事咁。</p></body></html>