<html><header><meta charset="utf-8"><title>停工半年　父母支持</title></header><body><h1>停工半年　父母支持</h1><p>【本報訊】「選擇呢種創作模式，自然會搵到繼續維持嘅方法，有啲朋友教書、有啲朋友拍廣告，我就主要接剪片嘅工作補貼生活。」停工半年完成執導《亂世備忘》，行將男人三十的陳梓桓，慶幸得到父母支持。<br>陳稱，「爸爸係開明嘅人，但一定會有擔心，擔心你收入、擔心你維持唔到生計，但都係自己嘅選擇，所以任何獎項提名，對我嚟講都好重要，係對我創作嘅肯定，唔係佢哋支持，根本行唔到落去。」</p><p>9.26公民廣場外認識主角
</p><p>曾參與主流電影製作，包括《奇幻夜》剪接，梓恒遊走於主流與獨立電影之間，先後畢業於城大政策及行政學系及浸大電影、電視及數碼媒體碩士，拍過兩部「偽紀錄片」：《香港人所不知道的》針對東江水問題，《作為雨水：表象及意志》講氣候對社會運動的影響。128分鐘的《亂世備忘》是其首部紀錄長片。<br>影片追蹤傘運幾個抗爭青年的故事，以20段「備忘」連結。2014年9月26日，警察推進，拿着攝錄機的梓恒被推到學生防線前，遇上幾位被訪者，「嗰晚黃之鋒衝入公民廣場，我企喺中信大廈門口嘅馬路，右邊係學生，左邊係警察，夾喺佢哋中間兩個鐘，就係咁我認識咗佢哋，而佢哋亦陪我走過呢場運動」。被時代選中的一代人，信焉。<br>■記者呂麗嬋</p></body></html>