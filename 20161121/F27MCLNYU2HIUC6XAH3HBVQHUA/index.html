<html><header><meta charset="utf-8"><title>【馮仁昭四圍超】夏雨嘆阿仔冇歷練</title></header><body><h1>【馮仁昭四圍超】夏雨嘆阿仔冇歷練</h1><p>夏雨、李家鼎、李泳豪及陶枳樽等噚日喺尖沙嘴出席《網絡大電影發佈會》，羅棋導演介紹即將開拍三部電影。夏雨同羅棋係十幾年朋友，所以專程撐場，佢話：「佢畀咗個講退休江湖大佬嘅劇本我，都可能會合作。」<br>提到兒子黃奕晨，夏雨指阿仔有好多進步空間：「𠵱家啲小生都過四張啦，青黃不接係因為唔夠人生歷練，佢（黃奕晨）都冇拍戲經驗。」<br>撰文：馮仁昭</p></body></html>