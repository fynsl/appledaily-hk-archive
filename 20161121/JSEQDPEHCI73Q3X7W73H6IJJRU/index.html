<html><header><meta charset="utf-8"><title>「此時此刻更需紀錄片」</title></header><body><h1>「此時此刻更需紀錄片」</h1><p>【本報訊】7部傘運紀錄長片陸續完成公映，每部傘運片都有不同時間起點，《未竟之路》始於9.22罷課；《幾乎，是革命》始於2013年初佔中方案誕生；《撐傘》則從1997年香港主權移交的經典畫面作起點。陳梓桓的《亂世備忘》則追溯到他出生的1987年，滲進個人成長經驗，書寫他對雨傘運動的備忘，「紀錄片嘅興衰、多唔多人拍，同一個地方的環境有幾差有關」，曾說「香港此時此刻，更需紀錄片」的陳梓桓這樣總結。</p><p>路難行但不孤獨
</p><p>六四那年，梓桓兩歲。「剪緊《亂世備忘》期間，喺屋企搵到好多錄影帶，右下角標示日期同時間，感覺好奇妙，89年6月，我喺動植物公園玩緊，小朋友嘅我，根本唔知道呢段時間對香港原來係咁重要。」超現實的平衡時空就如國慶煙花與催淚彈之夜交錯的鏡頭；又好比片中抗爭主角感嘆離開佔領區，就發覺香港生活正常，好像無事發生，讓他看到鏡頭下的真誠記錄何其重要，「當初參與佔領，每個人都用自己嘅方式參與，可能最終係冇用，但有啲嘢確切留低咗，這正係我當初跟拍嘅原因」，「係遇上好多困難，感謝Peter（任硯聰）資助後期製作，絕對係雪中送炭，幫忙影片調色與音樂嘅朋友，都係半義務咁幫手，呢筆錢令我有能力以比較合理嘅人工畀番佢哋」。他也感謝崔允信，讓他走上獨立創作之路。<br>「搵唔到公開院線放映，過去半年，都係以打游擊方式獨立放映，由租場、票務到宣傳，一啲都唔容易」。公映逾20場，紀錄片在港被定性為小眾文藝，加上社會分裂，就是參與者對傘運的評價亦嚴重分歧，「香港需要有鏡頭，紀錄今日發生嘅嘢，係時代畀我嘅責任」，「喺我身邊，其實越來越多人用鏡頭記錄當前香港，我好肯定路難行，但一定唔係一條孤獨嘅路」。<br>■記者呂麗嬋</p></body></html>