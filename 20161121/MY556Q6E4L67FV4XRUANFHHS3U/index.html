<html><header><meta charset="utf-8"><title>陳凱琳「粉身碎骨」贈興鄭嘉穎盲撐：我盡力而為</title></header><body><h1>陳凱琳「粉身碎骨」贈興<br>鄭嘉穎盲撐：我盡力而為</h1><p>陳凱琳男友鄭嘉穎昨日在西貢為電影《九龍不敗》開工，他演澳門司警。對於女友一句「每一個藝人都粉身碎骨」賀台慶，嘉穎自嘲撐陳凱琳：「我𠵱家仲係無綫藝人，我咪粉身碎骨令你哋開心，盡力而為。噚晚全個騷都幾好，希望出年唔會出錯。」<br></p><p>多拍劇有幫助
</p><p>鄭嘉穎表示前晚沒看台慶，只是看新聞才知道女友用錯四字詞，他續說：「佢冇讀過中文，四字詞係亂啲，我冇教佢，我哋平時講嘢一時中、一時英，一時普通話，佢拍劇時四字詞亂用都有，黃智賢都有話過佢用錯四字詞。」並指女友多拍劇就會有助改善用詞。此外，朱千雪昨日在將軍澳出席活動時否認在台慶上偷笑，解釋自己經常笑，當嘟姐糾正陳凱琳出錯時，才知對方失言。<br></p></body></html>