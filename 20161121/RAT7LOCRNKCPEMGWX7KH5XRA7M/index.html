<html><header><meta charset="utf-8"><title>講錯「粉身碎骨」被嘟姐抽水陳凱琳：我以為係啱</title></header><body><h1>講錯「粉身碎骨」被嘟姐抽水<br>陳凱琳：我以為係啱</h1><p>陳凱琳前晚在將軍澳電視城舉行的無綫《萬千星輝賀台慶》上擔任司儀，在康華、馬蹄露和樊亦敏演出後，陳凱琳口快快說：「頭先高踭鞋又高，個台又高，所以話TVB每一個藝人都『粉身碎骨』，令大家開心。」她語出驚人，估計開口夾着脷說出的「粉身碎骨」，應該是「奮不顧身」才對，陳凱琳在台慶大日子講錯說話，認真大吉利是。<br></p><p>「其實幾可愛」
</p><p>之後，鄭裕玲（嘟姐）不忘抽水：「做我哋藝員一定要對觀眾負責，如果唔係明明『奮不顧身』就變成『粉身碎骨』喇。」朱千雪聞言似掩嘴偷笑。對於口快失誤，陳凱琳前晚回應：「我講錯咗一句，不過呢啲鬼妹係差唔多，其實都幾可愛吖，粉身碎骨。」她又否認是緊張所致：「我真係以為粉身碎骨係啱，我始終對四字詞語唔係好熟悉。」更自爆嘟姐其後有在後台提醒她。<br>採訪、攝影：張俊銘</p></body></html>