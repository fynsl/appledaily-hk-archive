<html><header><meta charset="utf-8"><title>Ella證實陀B仔　大肚仲揸刀煮蟹</title></header><body><h1>Ella證實陀B仔　大肚仲揸刀煮蟹</h1><p>台灣女子組合S.H.E成員陳嘉樺（Ella）上月證實懷孕，但係就唔肯開口透露BB性別，不過，據噚日台灣《蘋果日報》報道，原來Ella今胎係陀仔！<br><br>Ella日前以組合S.H.E身份參加廣州春浪音樂節，亦係佢產前最後一唱，同佢哋同場嘅師兄組合動力火車有去後台探班，仲送咗一套BB衫畀Ella，但媒體見到套衫仔後，推算Ella陀仔。<br><br>另有台灣媒體指，Ella噚日透過唱片公司華研公佈BB性別，證實陀男B！一索得男，真係恭喜晒！<br><br>再睇番Ella老公賴斯翔個facebook，見到最近Ella下廚嘅相片，仲見到Ella拎刀煮飯。</p></body></html>