<html><header><meta charset="utf-8"><title>轉戀索模：內在美重要</title></header><body><h1>轉戀索模：內在美重要</h1><p>猷啟現與身材高䠷的18歲以色列籍女友Angelika拍拖半年，活動當日，Angelika以cosplay造型為猷啟造勢，更乖乖等他收工食晚飯。遺傳賭王靚仔樣DNA的猷啟，過往有不少索女飛撲埋身，他說：「會有主動啲嘅，唔知算唔算媾你，係咁搵你飲嘢、睇戲，我比較冷淡，如果知你係邊個就好熱情嘅，嗰啲梗係唔得㗎喇，知道你係邊個先鍾意你，好明顯唔係鍾意你個人。」<br>以往猷啟鍾情鄰家女孩，現在轉戀索模，他表示：「內在美好重要，有禮貌、開朗、唔會管住、有自由度同空間好大、唔會成日發脾氣。內在吸引，有feel自然會情人眼裏出西施。」至於組織家庭，猷啟直言未有想過：「事業有成先啦！𠵱家唔會因為結婚而拍拖，拍拖最緊要開心。」</p></body></html>