<html><header><meta charset="utf-8"><title>玩相睇入場費過萬現代紅娘：港女唔拜金</title></header><body><h1>玩相睇入場費過萬<br>現代紅娘：港女唔拜金</h1><p>「試過有個男仔真係攞張A4紙嚟，寫滿擇偶條件，但係啲條件互相矛盾，佢話想要好叻嘅一個女仔，要有Master、有自己睇法同觀點，但又要聽佢講」見盡不少癡男怨女，Violet笑著為港女平反，「拜金？港女唔算喎！」<br><br>林笑岏(Violet)是星洲人，與丈夫創辦午餐約會相睇公司Lunch Actually，至今12年，分公司遍佈東南亞。2008年公司擴展至香港，她直言香港及新加坡於公司主要收入佔比均等，看好香港「剩男剩女」的市場潛力。<br><br>Lunch Actually最為人所知是官恩娜任公司代言人時，遇到現時的醫生老公。公司主打有不少「筍盤」，如律師、醫生、CEO等。然「筍盤」不少，收費亦不菲，入場費港幣一萬元至超過五萬元的「套餐」也有，賣的是度身訂造，找出Mr/Mrs. Right。<br>「自戀、拜金、崇外、物質主義」經常被指是「港女」的特質，做了現代紅娘12年的Violet發現，「香港女仔最可以接受到學歷、賺錢能力低過自己的男仔；而港男明顯地較其他國家的男士更注重伴侶的外表。」<br>談到Speed Dating或婚姻配對，總有些參加者以為「畀咗錢大晒」，有ABCDE餐任他揀，Violet坦言沒信心配對的case寧願不接，她亦提醒客人「最緊要清楚自己有哪些條件是must have，哪些是底線，絕不接受。」<br>其公司的調查發現，亞洲超過700名受訪者中，85%單身人士認為比起十年、二十年前，找對象變得越來越難。不少港人單身，包括以下部份常見「死因」；外貌協會會長／只要理想對象／以為愛情會隨時拜候／堅持己見，食古不化。<br>各位想脫獨的話，實際一點，愛情唔係拍電影，唔會自己走上門搵你。</p></body></html>