<html><header><meta charset="utf-8"><title>熊黛林PS「筷子腿」　搞到牆身彎晒</title></header><body><h1>熊黛林PS「筷子腿」　搞到牆身彎晒</h1><p>雖然現在唔少女明星擺相上網都要循例「修圖」，試煉多咗「修圖」技巧已經爐火純青，不過久上「戰陣」都有失手嘅時候……好似花姨宮雪花就整到變形，Twins阿嬌小腿「加工」到地板都彎埋，今次又再出現修到「變形」嘅情況，新力軍就係……<br> <br>做咗郭可頌(Ken)太太嘅熊黛林(Lynn)，早前喺澳門新濠影滙拍攝婚相，大放「閃光彈」，前日又喺微博貼出身在澳門嘅相，睇嚟Lynn都幾鍾意澳門呢撻地方，原來佢去咗澳門賽車場。<br> <br>Lynn貼出靚靚post相，留言：「穿成這樣去澳門賽車場去撩妹。」不過網民見到其中一張相，Lynn對雙腳好似「筷子」咁幼，不過背景牆身變形，疑被PS過度！</p></body></html>