<html><header><meta charset="utf-8"><title>賀「霸道總裁」生日阿嬌：永遠愛你的我</title></header><body><h1>賀「霸道總裁」生日<br>阿嬌：永遠愛你的我</h1><p>蔡卓妍(Sa)自從同「的士陳」分手，身邊一直未見有伴侶，不過華麗單身嘅阿Sa一向係圈中嘅開心果，人緣極佳，前晚開34歲生日P，好友Yumiko(鄭希怡)、Niki(周麗淇)、鍾欣潼(阿嬌)及何超蓮等都有去，仲喪post合照上網。<br> <br>靚靚嘅阿Sa著上紅黑格仔衫，露出膊頭，大晒型格成熟美，阿嬌就喺Instagram貼出扮錫錫嘅相，留言：「生日快樂!生日快樂!生日快樂!重要嘅事情要講三遍，祝我的霸道總裁幸福快樂，心想事成，永遠愛你的我。」而好姊妹Niki亦有攬緊阿Sa嚟錫。<br> <br>至於，一直被外界覺得同阿嬌好似樣嘅超蓮，佢喺Ig寫道：「Sasa生日快樂!love you…」馬天佑就笑阿Sa一見蛋糕個樣，佢就留言：「睇吓邊個個樣咁含羞答答就知邊個生日啦!Happy Birthday!」</p></body></html>