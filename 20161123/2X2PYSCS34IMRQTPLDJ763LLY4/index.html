<html><header><meta charset="utf-8"><title>【推到成事】別府溫泉主題樂園　100萬瀏覽立即變真</title></header><body><h1>【推到成事】別府溫泉主題樂園　100萬瀏覽立即變真</h1><p>溫泉浸得多，溫泉主題樂園去過未？不如睇睇片先，呢個別府「湯~園地 Spamusement Park」認真正，浸滿泉水的過山車、咖啡杯，連纜車同摩天輪入面都有湯池，好吸引！睇到尾就知，原來係別府市的宣傳片，但片尾市長長野恭紘現身，話只要條片過100萬次瀏覽，就會落實起溫泉樂園。</p><p>別府作為日本溫泉湧出量最高的城市，全市有超過200個公共溫泉。這次影片於市內的主題公園別府Rakutenchi拍攝，除了聘請150位演員，更要動用消防局運送12噸貨真價實的溫泉水作拍攝，認真犀利。影片上載兩日已有22萬view，大家都可以去幫幫手，希望到時市長唔好食言啦！<br><br>極樂地獄別府「湯~園地計劃」<br>影片： https://youtu.be/UbMmhQYoAsM <br>網址：www.gokuraku-jigoku-beppu.com<br>圖片來源：極樂地獄別府<br><br>記者：甄俊宇</p></body></html>