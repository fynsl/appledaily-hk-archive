<html><header><meta charset="utf-8"><title>觀塘懷舊市集洋溢本土情</title></header><body><h1>觀塘懷舊市集洋溢本土情</h1><p>【本報訊】懷緬過去常陶醉，文化葫蘆本周六、日在觀塘舉辦懷舊市集，展出和售賣各式各樣載滿港人回憶的物品。有檔主使用舊式沖曬方法製作具香港特色的明信片；香港收藏家協會副會長張順光則展出舊馬票、戲票等，讓人認識舊時本土情懷。<br>僅28歲的檔主夏敬業喜愛以古老的藍曬方式，紀錄香港舊區風景，並製成筆記本和明信片等，「啲人話香港夜景係東方之珠，但日頭嘅風景都好靚」，如西環邨和石硤尾南山邨等。藍曬令原本相片很多細節消失，反而顯得舊區新淨，「一啲舊建築有好多水漬污漬，藍曬顯示唔到，可以集中睇佢哋嘅輪廓」。藍曬1842年在英國出現，以前主要用來製作工程藍圖，現時幾乎絕迹。<br></p><p>展舊馬票手繪售樓書
</p><p>另一檔主張順光說，會售賣少量約60至80年代的戲票、火柴盒和明信片等，價錢由30元至200元不等；又展出舊馬票、印有香港舊建築的明信片和人手繪製的售樓書等，「最鍾意就係印住郵政總局第3代嘅明信片，喺中環德輔道中，靚到好似歐洲咁，但喺1979年因為起地鐵拆咗」。他希望展出懷舊物品，讓年輕一代了解昔日香港。<br>主辦機構文化葫蘆創辦人吳文正表示，將懷舊當成熱潮，可讓人學會尋根。市集還有工作坊製作懷舊小食和玩具，免費入場。<br>■記者李詠希</p></body></html>