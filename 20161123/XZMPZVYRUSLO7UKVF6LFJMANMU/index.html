<html><header><meta charset="utf-8"><title>王君馨入紙「退黨」處女黨嫁剩香香苟姑娘</title></header><body><h1>王君馨入紙「退黨」<br>處女黨嫁剩香香苟姑娘</h1><p>因為王君馨(Grace)喺一次訪問，自爆仲係處女，令佢一夜成名， 冇耐呢個處女宣言一出，其他圈中教友包括鍾嘉欣、李亞男、苟芸慧同岑麗香，亦相繼宣示處子身，於是有「處女黨」稱號。不過隨住李亞男、鍾嘉欣先後結婚，岑麗香同Grace拍拖， 所以「處女黨」已經幾近名存實亡，0依家得苟芸慧嘅感情未有著落！<br> <br>王君馨(Grace)<br>Grace係最早出現嘅處女黨成員，雖然Daniel係佢初戀男友，兼且喺又試過俾人影到佢哋去台灣旅行，暗示佢哋已預支蜜月，但當時Grace堅稱大家係分房瞓未破戒，就算分隔兩地，不過Daniel經常來港陪女友，除咗等女友收工食宵夜，仲會去女友屋企洗碗執屋。<br> <br>鍾嘉欣(Linda)<br>同伍允龍拍拖多年嘅嘉欣BB，分手冇耐，舊年年底秘嫁加拿大脊醫Jeremy，今年8月生咗B女Kelly，係「處女黨」最快做咗人媽咪嘅黨員。<br> <br>李亞男(Leanne)<br>同王祖藍喺舊年2月結婚，正式成為祖藍嫂，係最快嫁得出嘅「處女黨」黨員。李亞男嫁雞隨雞長期陪老公北上，拓展大西北事業。舊年祖藍豪擲1.1億購入大埔逸瓏灣特色戶，作為新婚愛巢，李亞男亦正式加入億萬濶太行列。<br> <br>岑麗香(Eliza)<br>性格鬼妹仔嘅香香，舊年10月俾《蘋果》踢爆同圈外男友Joshua拍拖。事後香香大方承認對方係男友，仲話男友有共同信仰，會守教規。  <br> <br>苟芸慧(Christine)<br>曾為「宅男女神」嘅苟芸慧，佢係處女黨唯一一個喺感情上冇著落嘅人，近排傳佢撻着好友朱璇男友湯珈鋮，又秘交經濟發展及勞工局前局長葉澍堃細仔葉瀚華、啱啱又同富三代陸漢洋傳緋聞，但苟姑娘通通否認，似乎真命天子仍未出現。</p></body></html>