<html><header><meta charset="utf-8"><title>林峯地下情點浮面當眾連呼七次「好愛BB」</title></header><body><h1>林峯地下情點浮面<br>當眾連呼七次「好愛BB」</h1><p>年齡相差13歲，不過無阻兩人越愛越高調，講緊嘅咪係36歲嘅林峯同23歲嘅女友千語BB囉！<br> <br>仲記得林峯以前被指金屋藏嬌，2011年同大陸女模潘霜霜拍拖，本身都無咩人發覺，但突然爆出咗一張兩人同床嘅自拍照，先至令戀情曝光。<br> <br>可能見過鬼怕黑，林峯之後同都好保護感情事，2012年佢同千語BB合作拍《男人如衣服》時撻着，仲以8萬月租豪宅作愛巢，再次玩金屋藏嬌。<br> <br>遇到真愛令林峯打開心扉，13年佢喺《十大勁歌金曲頒獎禮》拎獎嘅時候，就情深款款咁話「多謝BB」，令戀情正式浮上水面。自始佢哋關係突飛猛進，同年4月，林峯喺《勁歌金曲》再次晒愛，連講七次「好愛好愛好愛好愛好愛好愛好愛BB」，而翌日千語BB就好甜咁話，會講番七次「多謝」，隔空傳情好甜蜜。</p></body></html>