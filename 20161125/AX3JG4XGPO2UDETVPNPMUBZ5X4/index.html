<html><header><meta charset="utf-8"><title>中環在線：吳佩慈身家漲3億 - 李華華</title></header><body><h1>中環在線：吳佩慈身家漲3億 - 李華華</h1><p>有個富商男友或者老公，真係要袋有袋，要樓有樓，要上市公司股份都話咁易。市值15億元嘅怡益（1372）噚晚公佈，大股東姜建輝將公司21%股權賣咗畀台灣女星吳佩慈。姜建輝之後仍然持有逾53%股權。<br>呢間怡益做緊汽車相關生意，唔知吳佩慈點解睇中佢，不過以公司市值計，佢手上股份市值3億元㗎，身家即時上升兼有數得計。<br>38歲吳佩慈有「九頭身美女」，早年認識「百億富商」、香港融匯資本行政總裁紀曉波，仲生咗大女Hillary同細仔Hans，湊夠一個「好」字。N年前佢有卡拉OK熱唱歌「閃着淚光的決定」，七十後肯定識唱。<br><br>李華華<br>mailto:LiWaWa@AppleDaily.com</p></body></html>