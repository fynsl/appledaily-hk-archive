<html><header><meta charset="utf-8"><title>【天氣涼了】熱朱加薑加威士忌記者試飲：出奇地幾好味</title></header><body><h1>【天氣涼了】熱朱加薑加威士忌<br>記者試飲：出奇地幾好味</h1><p>冷鋒殺到，又係時候享受下熱朱古力嘅溫暖。你仲飲緊熱朱加棉花糖咁out？記者今次就搵左幾個試食烈士，試下幾款新奇口味熱朱！<br><br>Level 1：熱朱+百力滋<br>做法好簡單，放幾支你鍾意嘅百力滋落熱朱攪啊攪，百力滋上面嘅朱古力就會溶入熱朱。喜歡的話，仲可以削幾塊朱古力落去，增加風味。<br><br>試食記者Ellie：<br>有咬口，因為有啲百力滋碎，整體來說好match，好飲！<br><br>Level 2：熱朱+薑<br>記者用新鮮薑刨出薑蓉，加你喜歡嘅份量落杯熱朱度，薑味熱朱就大功告成！<br><br>試食記者Amy：<br>嘩好難飲！<br><br>試食記者Daisy：<br>幾好味啊！薑和朱古力本來就好夾，朱古力嘅甜，會減輕薑嘅辣味。<br><br>Level 3：熱朱+辣椒粉<br>墨西哥人其實好鍾意加啲辣椒落熱朱古力，飲落有少少辣幾過癮。我哋就做個簡易版，加辣椒粉攪拌，再放兩片新鮮辣椒。<br><br>試食記者Daisy：<br>睇落似足一杯cocktail又幾搞笑！雖然話係辣，但都仲飲到朱古力嘅奶香，加上朱古力甜甜地咁，中和咗辣椒嘅辛辣。<br><br>Level 4：熱朱+威士忌<br>打大佬，加啲酒啦！先預熱適量嘅威士忌，加啲楓糖漿調味，再加啲肉桂粉添！暖入心啊！<br><br>試食記者Vincent：<br>真係幾好味，朱古力同威士忌原來好夾，仲好易入口。<br><br>各位睇過評語，今個冬天可以試下新嘢啦。<br><br>記者：黃凱婷</p></body></html>