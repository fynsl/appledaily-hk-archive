<html><header><meta charset="utf-8"><title>頹樣袁偉豪自責傷害岑杏賢</title></header><body><h1>頹樣袁偉豪<br>自責傷害岑杏賢</h1><p>憑劇集《城寨英雄》彈出的「牙佬」袁偉豪和「花曼」王君馨，昨日以情侶姿態在中環出席活動，袁偉豪日前宣佈與拍拖三年的女友岑杏賢分手，有傳岑杏賢逼婚變逼「分」，亦有傳因袁偉豪異性緣太旺，與黃智雯、龔嘉欣及樂瞳玩得太埋惹女友不滿，連準人妻王君馨亦都榜上有名。</p><p>會與異性避忌</p><p>袁偉豪昨日現身時略現疲態，滿面鬚根兼有超大眼袋，相反快做人妻的王君馨明顯風騷得多。當大會安排二人合照時，袁偉豪大方跟王君馨握手及祝福對方快將結婚。袁偉豪受訪時第一句便向受影響女同事講不好意思，他透露與岑杏賢於台慶前已分手，並將分手「原罪」全部攬上身，他說：「係我有地方做得不足，係我傷害咗佢嘅心，令佢失去咗安全感，但細節嘅嘢我唔公開喇，佢原諒咗我，我哋係好朋友，亦都唔係出面所謂嘅逼婚唔成功，或者呷醋，絕無此事。佢係好好、好好、好好嘅女仔，係我唔懂得珍惜佢，將來要做好自己，日後嘅嘢將來先算。」<br>袁偉豪坦言將來會跟其他女仔避忌。問有沒有做對不起岑杏賢的事？他未有正面回答：「一段關係一定有不足地方，但細節嘅嘢我唔講啦，總之佢原諒咗我啦！」本報昨日聯絡岑杏賢問她會否有機會復合？她透過短訊回覆：「冇其他嘢想補充，件事已經完了，我們還是朋友。」</p><p>搵處女黨陪嫁</p><p>王君馨被指台慶與袁偉豪親密合照惹岑杏賢呷醋，她瞪大眼說：「咁得意？我同好多同事影，見佢哋影相都好sweet，冇諗呢方面。」君馨大讚杏賢是好女仔，但能否復合要看緣份。君馨又透露未定簽紙日子，預計明年在港擺酒，希望鍾嘉欣等處女黨員做姊妹。問到為何沒戴求婚戒指？她一臉甜笑謂：「怕自己大頭蝦，等佢（Daniel）拖住我先戴。」<br>此外，昨日是黃霑逝世12周年，擔任司儀的黃宇詩昨日提起爸爸一度眼泛淚光，她多次說：「好掛住老竇。」宇詩透露家中從簡，一切在心中，她說：「平時跑步都可以跑到去探吓佢，會同佢講吓嘢。」<br>採訪：盧妹<br>攝影：沈健程</p></body></html>