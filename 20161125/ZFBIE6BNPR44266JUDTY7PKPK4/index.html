<html><header><meta charset="utf-8"><title>【跑道形勢】中外檔馬跑C欄真係咁難贏？</title></header><body><h1>【跑道形勢】<br>中外檔馬跑C欄真係咁難贏？</h1><p>禮拜日（27日）沙田九草兩泥共11場賽事，草地採用C跑道作賽，回看最近10月16日同樣跑C移欄的七場轉彎路程賽事，皆由一至七檔包辦頭馬，不利中外檔馬匹。<br><br>至於跑法方面，除了「歷險家」可於二班最短途1000米放頭帶到之外，另有四班1400米「搵銀天皇」、四班1600米「勝利之星」、三班1800米「綠色勁駒」及二班1400米「威力川」守前領馬之後貼欄包廂位建功，故此具前速之中內檔馬仍可看高一線。<br><br>今戰列陣馬中，第六場四班1600米的「搵銀天皇」正是於10月16日田C欄贏馬，今次重回強項值得留意。另外，尾場二班1400米「再開心」曾兩戰田C欄非冠即亞，此為均速馬同時抽得一檔，可沿途貼欄守好位，結合跑道形勢可望回復表現。<br><br>至於第五場及第八場泥地均跑1200米，季內日馬同程的八場賽事，放頭馬強取三勝四位，第五場四班「有禮」及第八場三班「藍天飛馬」等擅跑泥地之前領馬可優先留意。</p></body></html>