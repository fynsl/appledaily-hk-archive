<html><header><meta charset="utf-8"><title>真正大孖沙不會突挺梁</title></header><body><h1>真正大孖沙不會突挺梁</h1><p>【拆局】<br>特首梁振英任內首次委任自由黨人入行會，獲委任的張宇人雖否認與挺梁連任有關，但政界普遍認為，梁想藉此拉攏自由黨支持，一方面穩固立會內建制派支持，另一方面為角逐連任鋪路，「起碼日後要拎提名都多幾票」，但他們均認為，就算梁同時有自由黨及經民聯支持，也不代表真正商界大孖沙支持梁，「梁振英拉到自由黨，唔代表拉到支持佢哋班商界大佬」。<br>有政界人士指，當年是唐營的自由黨榮譽主席田北俊，公開反對梁振英做特首，「唔只係田個人取態，仲代表佢背後一班重量級商界人士」。</p><p>「重量級商人仲係唔妥梁」</p><p>過去4年，昔日部份屬唐營的商界人士已轉投梁營，更開始為梁連任造勢，「但一部份重量級商界人士，仲係唔滿意梁振英，所以田北俊一直企硬反梁，一部份係佢個人原因，另一部份係佢後面班大孖沙仲係唔妥梁」。<br>該政界人士認為，田不再做立會議員後，令梁振英及中聯辦有空間拉攏自由黨，「𠵱家班自由黨議員，仲係買西環怕，冇咗田少喺度，咪企番去西環嗰邊」，但他直言就算自由黨挺梁，不代表那些大孖沙支持梁，「呢班大孖沙仍然唔想梁連任，唔代表佢哋已轉軚挺梁」。<br>■記者莫劍弦</p></body></html>