<html><header><meta charset="utf-8"><title>黎諾懿「五億駙馬」算得咩？吳家樂老婆係跨國集團太子女</title></header><body><h1>黎諾懿「五億駙馬」算得咩？<br>吳家樂老婆係跨國集團太子女</h1><p>嫁入豪門喺古代係唔少姑娘嘅夢想，去到o依家廿一世紀，講求男女平等，「千億駙馬」嘅例子比比皆是，而圈中都有唔少駙馬，而佢哋大部分都係大台出身，又或者直程係大台人。<br> <br>吳家樂<br>今年44歲喺大台出身嘅吳家樂，多年嚟拍劇都係做配角，不過因為做主持，所以形象非常入屋。而喺2006年初同當時拍拖一年嘅女友其士集團太子女周蕙蕙結婚，去到年尾仲成功做人，生咗大女Nadia，而喺08年追仔成功，吳太仲幫老公誕下雙胞胎囝囝o添！<br> <br>陳子聰<br>澳洲長大43歲嘅陳子聰，20歲嗰陣回流香港做兼職模特兒，當時仲被視為城中型男model之一，喺2003年佢仲同何超儀喺澳洲註冊結婚，結婚多年非常因愛，早前陳子聰因病入院暴瘦，而太太何超儀每日不辭勞苦去到醫院照顧老公。<br> <br>黎諾懿<br>36歲嘅黎諾懿最近同老婆宣佈做人成功，喺2014年同07年落選港姐、家族經營美容生意嘅富家女女友李潔瑩結婚，當時被稱為「五億駙馬」，而佢哋婚後都好恩愛不時被影到拍拖行街，o依家仲得償所願陀住愛情結晶品。<br> <br>劉威煌<br>《超級巨聲》出身37歲嘅劉威煌，09年加入大台，去年加入唱片公司，前年佢仲同女拍拖7年嘅女友Sandy(林佳琪)喺日本沖繩低調註冊結婚，原來劉太嘅家人大有來頭，於內地經營礦業生意，劉太30未出頭，已手持多個物業，名下有成5間公司，業務以貿易同投資為主。</p></body></html>