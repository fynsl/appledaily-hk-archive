<html><header><meta charset="utf-8"><title>徐榮下廚囡囡興奮</title></header><body><h1>徐榮下廚囡囡興奮</h1><p>徐榮昨日一家四口在鯉魚門廣場出席食品活動，他和囝囝徐朗父子檔上陣炮製美食，愛女徐心怡（包包）超級可愛，見到爸爸下廚興奮拍掌。廚藝表現熟練的徐榮說：「未入行前想同朋友開餐廳，索性喺跑馬地啲小廚自己學廚兩年，最終因經濟唔好而入咗行讀訓練班，𠵱家好少下廚，只係過年幫手包餃子。」不過徐榮做生意團火仍然未熄，一直與好友計劃開飲食店。</p></body></html>