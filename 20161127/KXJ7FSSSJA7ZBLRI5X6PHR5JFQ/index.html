<html><header><meta charset="utf-8"><title>打溫情牌博連任　向長者賣乖梁轉軚𠱁年輕人 稱邀赴禮賓府夜談</title></header><body><h1>打溫情牌博連任　向長者賣乖<br>梁轉軚𠱁年輕人 稱邀赴禮賓府夜談</h1><p>【特首跑馬仔】<br>【本報訊】政圈傳出財政司長曾俊華已組班準備選特首後，仍未宣佈角逐連任的特首梁振英亦加快部署，他昨接連出席長者和青年活動，除推銷長者政策及向年輕人打溫情牌外，又稱不排除再邀請非建制人士入行會，但否認委任自由黨主席張宇人和建制派「班長」廖長江入行會與尋求連任有關，亦拒回應曾俊華選特首問題。<br>記者：呂浩然</p><p>日前有報道指梁振英連任辦公室已投入運作，並由香港專業聯盟主席劉炳章任召集人，成員包括梁營陣地的「齊心基金」4名董事，更有消息指梁有可能在下月11日選舉委員會選舉有結果後，隨即宣佈參選連任。<br>梁振英昨先後出席關愛長者資訊嘉年華和青年高峯會議，似為參選連任開始造勢。出席長者活動時賣力推銷溫情形象，先指自己「都會成為老人家」，然後大談上任4年多以來，在房屋、貧窮和老年問題上的功勞，又指自己考慮長者需要，落實延長過馬路綠燈時間及增加電梯等，更稱未來10年將預留2,000億元興建新醫院及重建舊醫院，明顯爭取長者支持連任。</p><p>稱委任張廖非為冧莊
</p><p>到他出席青年高峯會議時，更呼籲「青年當中嘅沉默大多數都能夠多發聲」，自言「很願意與各個方面，不同政治立場、不同訴求、不同階層、不同背景的青年人傾談」，因此會在晚上邀請青年人到禮賓府進行「禮賓府夜談」，與之前對年輕人態度明顯不同。<br>而梁昨日也罕有地在出席兩項活動後都接受傳媒訪問。他解釋委任張宇人和廖長江入行會一事時聲稱，自己「好願意積極爭取及團結不同黨派嘅立法會議員」，而委任張、廖二人後，行會內「有齊6個立法會建制黨派，包括獨立人士嘅組成」，又說「會繼續爭取團結非建制派嘅立法會議員，亦希望有更多非建制派嘅朋友喺政府嘅法定組織同諮詢委員會」。<br>此外梁又否認委任張、廖二人與尋求連任有關，「呢個唔係個人嘅事，係整個社會嘅事」，甚至揚言不排除日後若有機會，「我哋可以邀請更多建制派、非建制派嘅朋友喺行政會議」。不過被問到有指曾俊華已租用辦公室及請得前高官備戰特首，梁即笑稱「有關於John嘅事，大家要去問佢」，同時繼續不表態自己會否尋求連任。<br>民主黨林卓廷批評梁言行是想「博連任」，尤其刻意出席長者和青年活動「扮親民」，「佢去番上次一張摺凳、一支筆、一張紙之嘛，但係好快露底㗎嘞」，相信經過這幾年後，市民已經「睇透」了梁，「佢呃得人一時，但大家都知佢做啲嘢有幾多係發自內心」。</p></body></html>