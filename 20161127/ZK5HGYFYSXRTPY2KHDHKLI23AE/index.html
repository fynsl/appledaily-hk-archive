<html><header><meta charset="utf-8"><title>亞姐輪住嫁好老公傳葉玉卿老公身家80億</title></header><body><h1>亞姐輪住嫁好老公<br>傳葉玉卿老公身家80億</h1><p>雖然亞洲小姐一直俾人覺得次一級嘅感覺，但係實情唔少亞姐出身嘅女藝人，好多都嫁咗個好老公，生活好富泰！<br> <br>曹央雲<br>喺94年當選後，投身亞視做主持，不過冇耐忽然富貴，仲越住越豪，8年前同上市公司主席何永安分咗手之後，被發現獨力湊兩個女嘅佢，手持位於山頂獨立屋，市價已經過2億，加埋加列山道賣咗嘅4億幾間獨立屋同一億禮頓山豪宅，手揸超過7億資產，係隱形億萬富婆。<br> <br>葉玉卿<br>喺85年參加第一屆亞姐拎咗季軍嘅葉玉卿，96年佢喺美國識咗商人胡兆明，佢哋拍咗拖2年就結婚，婚後去咗美國定居，老公胡兆明嘅生意越做越大，經營超市、銀行生意、住堡壘、出埠坐私人飛機，身家至少80億港幣。<br> <br>利智<br>擁有迫爆身材嘅利智，89年拍《龍在天涯》邂逅李連杰，佢哋99年喺美國洛杉磯結婚，婚後生咗2女嘅利智，專心相夫教女兼全職炒樓，物業遍佈世界各地。<br> <br>樂蓓<br>喺88年以候補身份參選亞姐成為三料冠軍，跟住喺嫁咗俾金源米業「米王」林烱偉退出娛樂圈，過少奶奶生活，06年誕下寶貝女Natalie，不過今年7月林烱偉因病離世。<br> <br>李妮<br>94年拎完亞姐冠軍，卸任之後李妮對幕前興趣不太，冇耐仲識咗0依家嘅美藉華裔老公，過去10年，李妮同其他闊太一樣，搞吓美容生意，做吓公益，今年4月，更榮升做博愛醫院董事局主席。</p></body></html>