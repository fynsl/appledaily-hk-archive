<html><header><meta charset="utf-8"><title>【馮仁昭四圍超】趙哲妤孕婦唔怕凍</title></header><body><h1>【馮仁昭四圍超】<br>趙哲妤孕婦唔怕凍</h1><p>趙哲妤（Uny）噚日到梨木樹企喺街頭派發四百個素菜飯盒畀長者，已懷孕八個半月嘅佢，無懼寒風以低胸短裙出現，佢話：「喺屋企開晒暖氣，唔知出面咁凍，不過孕婦係冇咁怕凍。」<br>預產期喺明年1月嘅Uny，等下月初拍完孕婦有關廣告，就會暫停手上工作專心待產，佢話要努力賺錢，希望幫BB儲存臍帶血。<br>撰文：馮仁昭</p></body></html>