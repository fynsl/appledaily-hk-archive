<html><header><meta charset="utf-8"><title>落飛黨300萬注碼力撐！女友來港慰藉　思鄉病騎師開齋了</title></header><body><h1>落飛黨300萬注碼力撐！<br>女友來港慰藉　思鄉病騎師開齋了</h1><p>沙田這天頭三場都由南半球澳洲籍騎師贏馬，到第四場三班1200米反其道而行，由北半球愛爾蘭的莫艾誠，夥拍姚本輝馬房落重飛之大熱門「奮鬥雄心」後上一攻而破。莫艾誠錄得個人首場香港頭馬，至於「奮鬥雄心」賽前兩日後備補出，比上次跑高一班而途程照舊，結果順利連捷，單Win及組合獨贏A1分別派29及22.5元。<br><br>「奮鬥雄心」本身歷來首度連捷，近兩仗贏晒，成為今季新一匹出賽未敗之師。落飛黨閘前約300萬元獨贏注碼力撐「奮鬥雄心」，結果飛到馬到，扣本後純利約570萬。<br><br>莫艾誠日前透露自己有少許思鄉病，要時間進一步適應香港生活，估唔到今日一有fit馬在手就開齋，「奮鬥雄心」沿途守七八位，直路外疊突圍贏一身位。莫艾誠只係用咁五次賽事時間，就打開訪港勝門，以一位21歲年輕騎師而言，呢個速度算好快；莫艾誠女友亦首次見現身打氣。<br><br>姚本輝說：「『奮鬥雄心』已經第二次後備補上贏馬，十分巧合，莫艾誠係好嘢！他是一位好騎師，『奮鬥雄心』是1200米後上馬，今仗騎者發揮出色，故此順利取勝。」<br><br>呢場二至四名順序為「一道」、「傳奇」及「好愉快」，四重彩派三萬七千幾。其中「傳奇」騎師羅理雅這天跑完前四場拎兩冠一亞一季全上名，手風同鬥志都好勁。</p></body></html>