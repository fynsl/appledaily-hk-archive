<html><header><meta charset="utf-8"><title>【煮席素譜】真假賽毛蟹　用鴨蛋價錢食大閘蟹口感</title></header><body><h1>【煮席素譜】真假賽毛蟹　用鴨蛋價錢食大閘蟹口感</h1><p>秋風起，識食梗係要食蟹。咪住，大閘蟹有二噁英？仲有過量激素、抗生素同高膽固醇？為健康著想，食蟹都係要適可而止，真係想過下口癮嘅，不如跟康宏金融集團主席王利民上第三堂「煮席素譜」，學整番碟「賽毛蟹」啦！</p><p>做法：<br>1. 首先烚紅蘿蔔15分鐘，切成茸。<br>2. 將雲耳浸軟後切成幼絲，薑切茸。<br>3. 將蘿蔔茸、薑茸和雲耳絲拌勻。<br>4. 混和醋、糖、鹽和胡椒粉。<br>5. 打蛋。 *貼士：打蛋後切勿發蛋，避免蛋黃和蛋白完全混合，成果方似蟹粉。<br>6. 燒滾4湯匙油。倒入蛋漿，用筷子極速前後撥散蛋漿。見蛋漿半凝，隨即加入配料及調味料，轉用鑊鏟快兜拌勻後熄火上碟。<br>*貼士：「快炒」是這道菜的重點，由下蛋至上碟，整個過程應在1分鐘內完成，避免蛋漿過熟而令口感欠軟滑。<br>7. 灑上芫荽作點綴。<br><br>買菜貼士：<br>*可用鴨蛋取代雞蛋，其油份更高味道更香。購買時記得拿鴨蛋在照燈下細看，如看到蛋隻有黑影代表已壞，顏色通透的才好買。<br>*可選擇本地薑，味道香且薑味突出。<br><br>記者：封愷瑜<br>攝影：鄧鴻欣 </p></body></html>