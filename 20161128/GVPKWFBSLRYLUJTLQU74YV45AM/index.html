<html><header><meta charset="utf-8"><title>費玉清唱Hebe《小幸運》似朗誦　網民：又被洗腦</title></header><body><h1>費玉清唱Hebe《小幸運》似朗誦　網民：又被洗腦</h1><p>「原來你是我最想留住的幸運…原來我們和愛情曾經靠得那麼近……」近年唔少婚禮有人播、賣衫舖又播……<br> <br>電影《我的少女時代》主題曲，由Hebe@S.H.E唱嘅《小幸運》hit過一排，雖然唔係啲咩「洗腦歌」，嗰種相愛而不能愛嘅初戀感覺，令人刻骨銘心，就係呢一種錯過嘅愛情，叫人更加要珍惜、捉緊目前擁有嘅幸福，加上Hebe嘅天籟之聲，自然聽出耳油!<br> <br>「小哥」費玉清都挑戰唱《小幸運》，喺大陸音樂節目《天籟之戰》PK大陸歌手呂俊哲，費玉清以Classic版唱出個人風格，個樣唱得認真得嚟又有啲似朗誦，字正腔圓得嚟又有啲「老歌」tone，見佢瞪大對眼來唱，又確係投入程度滿分。表情絕對係十級陶醉!!!一抬頭、一舉手都散發過份強烈嘅情感，唔知網民又點睇呢!<br> <br>當然唱得好唔好呢!?都係各花入各眼…有網民覺得「佢個樣好似唱緊國歌」、「朗誦般的表情」、「硬係覺得有啲嘢唔對路」、「又被佢洗腦」，另有網民撐費玉清嘅，「雖然感覺不同，但都好好聽」、「這就是能唱出個人風格」、「有種無法取代韻味」及「我要唔要換ringtone費玉清版」。</p></body></html>