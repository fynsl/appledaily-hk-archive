<html><header><meta charset="utf-8"><title>自稱友情價插旗　阿葛ViuTV派錢</title></header><body><h1>自稱友情價插旗　阿葛ViuTV派錢</h1><p>【《蘋果》專訪】開台至今逾半年的ViuTV，為吸引觀眾不斷加入新元素，下月5日至16日將會推出由葛民輝主持新遊戲節目《籌旗》，並會由鄭融、雨僑、譚淇淇和張紋嘉擔任女隊長，挑選猛男進行競技遊戲；而每集會送出10萬元等值的「拍住賞」儲值額予家庭觀眾，每5集又增設特別大獎，10集共送出200萬等值的「拍住賞」。阿葛笑言收友情價，他說：「收視我覺得係假嘅，最緊要收錢，監製好好人，年尾搵我做節目幫我『籌旗』。」</p><p>擔心爆粗</p><p>阿葛曾為無綫主持遊戲節目《亮相》，問到今次是否倒戈？他說：「我一向係部頭，個個台都有機會見到我。我亦冇鋤強扶弱，因為𠵱家全世界都咁弱，大家都吊緊鹽水，係深切治療部隔籬病房箒，因為太多選擇嘞，冇一支獨大。」由於今次是現場直播節目，阿葛坦言擔心會爆粗，他笑說：「監製最擔心，問可唔可以遲兩秒先出街，驚要收信罰錢。」<br></p><p>另外，憑參加《美選D.n.A.》而為人認識的動物診所助護石希露（Olga），雖然在比賽中早早出局，但卻率先獲機會主持以流浪動物為題的節目《守護毛小孩》，日前Olga更帶同飼養的其中三隻貓咪和雪橇狗到觀塘拍外景。她說：「最初一對鏡頭就好緊張，成日食螺絲要NG，𠵱家拍落咗好好多。」Olga表示原本打算出局後花多點時間陪伴家裏的二十二隻貓狗，但後來被節目題材打動，她說：「主要講被人遺棄嘅動物，唔係攬住隻狗然後教人點樣護理美容嗰啲，所以好有意義。」<br>採訪：嵐山、曹家誠<br>攝影：林德雄</p></body></html>