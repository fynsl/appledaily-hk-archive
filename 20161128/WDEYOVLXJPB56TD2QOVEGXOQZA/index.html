<html><header><meta charset="utf-8"><title>求驗客手記：英足總調查性侵案</title></header><body><h1>求驗客手記：英足總調查性侵案</h1><p>英球圈性侵醜聞越演越烈，早前前克魯球員活禾特同史堤夫禾達斯自爆幼時被青年軍教練班內爾性侵後，佢哋日前仲聯同其中兩個受害人、前球員基斯安斯禾夫同鄧福特，一齊上一個時事節目受訪（圖），講到痛處時無論主持人定被訪者仲喊晒㖭！喺各方壓力下，英足總喺周日設立咗內部調查；而英警方亦正調查緊另外15個包括教練同運動員等體壇要員。</p></body></html>