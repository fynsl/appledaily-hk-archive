<html><header><meta charset="utf-8"><title>8月互數鬧離婚　小彬彬同老婆「劇情」大逆轉</title></header><body><h1>8月互數鬧離婚　小彬彬同老婆「劇情」大逆轉</h1><p>台灣童星出身、曾經同劉德華合演《魔翡翠》嘅37歲小彬彬(溫兆宇)，喺11年閃婚娶咗細佢9年嘅老婆陳羿君(小君)，仲生咗一個囝囝萌萌彬(溫玄熙)，而佢之前就同前妻黃美玲生咗11歲大仔小小彬(溫玄燁)同9歲二仔迷你彬(溫玄煜)。<br> <br>8月嗰陣，有消息指小彬彬老婆要同佢離婚，離婚原因都有唔少，好似有小彬彬出面有外遇、老婆同奶奶婆熄不和、小彬彬話老婆冇湊仔等等。小彬彬老婆接受訪問時大爆小彬彬對佢進行過3次家暴，打小朋友更加係稀疏平常，之後兩個仲隔空對罵，小彬彬又指小君整容。<br> <br>不過世事嘅嘢又點到你估到，之前兩公婆明明擘晒面，水火不容，前幾日小彬彬仲話呢個月底會同老婆簽紙離婚，點估到事情會出現戲劇般嘅大逆轉？小彬彬老婆日前接受台灣傳媒訪問時，就話o依家同小彬彬唔離婚啦！而小彬彬更話：「我們和好了！」仲話自己真係做錯咗喎！</p></body></html>