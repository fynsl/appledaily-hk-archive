<html><header><meta charset="utf-8"><title>傘運片爭最佳電影導演《亂世備忘》報名金像獎</title></header><body><h1>傘運片爭最佳電影導演<br>《亂世備忘》報名金像獎</h1><p>新晉導演陳梓桓拍攝有關雨傘運動的電影《亂世備忘》，雖然未能夠在剛舉行的台灣金馬獎最佳紀錄片獎中獲獎，不過《亂》片已報名明年的香港電影金像獎。陳梓桓昨日接受訪問時，他說：「因為已經播咗足夠場數，所以金像獎方面都問我哋會唔會報名。已經報咗新晉導演、（最佳）電影同啲剪輯嘅技術獎。」他表示《亂》片前日在筲箕灣L CINEMA上映一場，只有80多個座位一早爆滿，希望在下個月有機會加開幾場。<br>而憑電影《一念無明》贏得金馬最佳新導演獎的本港導演黃進，亦準備為電影報名金像獎。雖然《一》片仍未正式在港上映，但已播足優先場數符合報名資格，黃進昨日接受電話訪問時表示：「發行商應該會幫我報出年嘅金像獎，下個月1至7日嘅優先場，聽聞已經好爆，應該仲會加場。」</p><p>黃進冇諗過攞獎</p><p>日前導演黃進在金馬獎頒獎台向女友示愛的感言：「劇本係電影嘅靈魂，而你就係我嘅靈魂！」不只令台下女友陳楚珩哭成淚人，更贏到不少網民支持，黃進透露由始至終沒有預備講稿，他說：「因為冇諗過會贏，所以喺台下一直好輕鬆，直到宣佈得獎個人就變得好亂，上台講嘢都好亂，最後將當日寫喺facebook嘅status講咗出嚟。」他亦希望感言可以令多點人重視編劇這個崗位，同時金馬獎座減輕再獲獎壓力：「𠵱家係好好嘅時候，因為冇諗過攞獎，𠵱家有咗金馬呢個bonus，令自己可以有多啲空間。」<br>採訪：何永寧</p></body></html>