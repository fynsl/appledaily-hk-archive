<html><header><meta charset="utf-8"><title>敗選黃秋生：返屋企沖涼瞓覺</title></header><body><h1>敗選黃秋生：返屋企沖涼瞓覺</h1><p>【本報訊】今屆藝發局選情激烈，其中在戲劇範疇尋求連任的藝人黃秋生，遇上同門師弟李俊亮挑戰，當得知李在初步點票中佔優時，即提早離開會場。被問到落選原因，他說：「或者我做得……唔知係咪啲人唔支持呀，唔夠……我唔知呀，我點知呀，我唔諗㗎嘞，𠵱家咁樣仲諗呀？」笑言「場戲」已完結，「我落咗台㗎嘞，返屋企沖涼瞓覺」。</p><p>多次稱「我唔理㗎嘞」</p><p>2012年支持梁振英參選的黃秋生早前在《蘋果》專訪中稱，若選民因其梁粉之名而不選他，稱選民「蠢人都冇辦法」。他指對自己落選不感意外，「個票都叫個交代啦，都唔係相差非常遠」，並多次向記者稱「我唔理㗎嘞」。被問他對李俊亮有何期望，或應繼承上屆哪些未完成工作時，黃直言：「我唔知㗎嘞，佢有佢做㗎嘞呢啲嘢，我唔理㗎嘞……我又唔會攞資助……新一屆嘅人咪做新一屆嘅人嘅嘢。」<br>黃秋生感謝選民及其團隊支持，指落選後可重返以往生活，又稱藝發局工作頗花時間，短短數年任期內，要花很多心血和時間才可履行競選承諾，惟對至今未能增設多一個藝術範疇委員，兌現上屆競選承諾，感到可惜，「唔係好對得唔住啲兄弟啦，做得唔夠好啦，同佢哋講聲唔好意思呀」。<br>■記者張文鈴</p></body></html>