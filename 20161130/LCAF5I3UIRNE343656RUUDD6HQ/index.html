<html><header><meta charset="utf-8"><title>寫真隱藏另一個雪雪孫慧雪處女作Sell黑絲</title></header><body><h1>寫真隱藏另一個雪雪<br>孫慧雪處女作Sell黑絲</h1><p>「雪雪BB」孫慧雪喺今年7月書展出佢嘅處女寫真，仲話係出道10年嘅一個紀念，不過似乎今次寫真係佢第一擊，亦都係婚前最後一擊。<br><br>講番今次寫真，真係夠晒gimmick，因為佢搵嚟另一個「雪雪」客串，講緊嘅係林雪，喺寫真入面，有一輯相係雪雪BB除緊西裝，而喺中間隱藏住嘅拉頁，入面就係林雪，都咪話唔搞笑！<br>而整體嚟講雪雪BB呢本寫，sell健康性感得嚟又恰到好處，而其中最性感嘅就係佢一輯着住黑色睡衣加黑絲嘅靚相，真係冇得輸！另外，喺寫入面，雪雪BB仲有着住婚紗嘅圖片，現在睇番，唔通雪雪BB係想暗示畀大家知佢就嚟做人妻？</p></body></html>