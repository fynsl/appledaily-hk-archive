<html><header><meta charset="utf-8"><title>舊愛自爆懷孕流出床照陳曼娜女婿：擺明破壞我婚姻</title></header><body><h1>舊愛自爆懷孕流出床照<br>陳曼娜女婿：擺明破壞我婚姻</h1><p>圈中富婆陳曼娜於上周榮升外母，寶貝女鄭祖兒（Joie）嫁投資公司總裁蔡朝旭（Dicky），怎知前日內地傳媒爆Dicky婚後兩日，偷會內地大學生舊愛金若希，兩人在中環拖手攬腰往銀行，有傳女方手上握有情慾相，昨日內地網流出兩人的床照，不過是有着衫的！</p><p>「朋友形式見面」</p><p>金若希昨接受內地傳媒訪問聲淚俱下，大爆跟Dicky拍拖三年，男友曾送贈價值1,500萬人民幣樓盤及藍寶石戒指，反斥Joie才是小三搶走其男友，Dicky在結婚當日訛稱去應酬，更爆料：「五十天沒有來大姨媽了，我應該是懷孕了！」內地網又公開疑似兩人的短訊截圖，金若希知道他結婚後很痛苦，Dicky安慰：「我們會熬過去的，我也很想念你，金小姐。」<br>對於金若希堅稱沒分手，自己才是正印，Dicky昨在電話堅稱已分手，問到為何婚後兩日見面？他解釋：「佢話我知同男友分手，情緒唔好，我只係以朋友之義同佢傾。」對於金若希暗示大肚，問到Dicky是否經手人？他否認：「同佢分手兩、三年，見面都係朋友形式，點會同我有關係？佢幾耐幾多年冇嚟都同我無關，佢做咁多嘢，就係擺明想破壞我婚姻。」<br>對於兩人床照流出，Dicky強調：「梗係婚前，幾年前影嘅！」問女方手上會否有更激情慾照？他想了想說：「應該冇，總之我婚前同佢拍過拖，有啲親密照影咗唔出奇，但婚後就一定冇，我老婆同外母都好信任我，個女仔其實都同我認咗錯。」昨到中環接老婆放工，他說：「遲啲開記者會同大家講，唔係事實。」</p><p>「林峯都有床照」</p><p>而陳曼娜昨在電話繼續撐女婿，表示女兒知道老公為人：「佢好平靜冇事，反而我覺得好憤憤不平，呢啲大陸妹咁搞法。」問到對方目的是否索分手費？曼娜姐反問：「你話呢，唔知佢點行動，但我哋有自己做人原則。」至於床照曝光，她說：「以前林峯都有啦，或者嗰個女人處心積慮。」會否幫女婿解決問題？她說：「女婿又冇做過呢啲事，我女婿仲有錢過我。」曼娜姐表示女兒跟女婿於一年前訂婚：「謝賢、胡楓、黃百鳴都喺現場，呢個女人點會唔知，我哋都有請佢飲喎，佢冇嚟之嘛！」<br>採訪：鍾國仁、皓騫、馬建華<br>攝影：陳俊強</p></body></html>