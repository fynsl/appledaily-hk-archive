<html><header><meta charset="utf-8"><title>隔牆有耳：3個曾鈺成合唱籌款 - 李八方</title></header><body><h1>隔牆有耳：<br>3個曾鈺成合唱籌款 - 李八方</h1><p>一直盛傳出選下屆特首嘅立法會前主席曾鈺成，噚日又有新搞作，11月尾率先表演唱聖誕歌，仲要一邊唱一邊分身成3個人，再喺褲襠位置攞個鈴出嚟搖，搞到有網民留言話感到不安，阿曾則以滴汗公仔回應。<br>阿曾今次獻唱係為做善事，想趁聖誕節幫兒童發展配對基金嘅聖誕頌歌節籌款，呼籲網民只要畀個like佢呢個post，或者share時加埋#Carols4HK，每一個like就會籌到1蚊，真係舉手之勞。<br>梁振英唱歌成日俾網民恥笑走音，連Rap都試過嘅阿曾，以前受訪強調自己識唱歌，「梗係唔會走音」咁話，仲透露飲歌係《Smoke Gets In Your Eyes》，想知聽完雙眼有冇被煙熏感覺，不妨上阿曾fb聽吓。</p><p>李八方<br>mailto:pf_lee@appledaily.com</p></body></html>