<html><header><meta charset="utf-8"><title>網民：囚犯住得仲寬敞</title></header><body><h1>網民：囚犯住得仲寬敞</h1><p>【本報訊】新盤單位面積再創「細界紀錄」，屯門單幢新盤菁雋最細單位僅128方呎，發展商表明參考學生宿舍，隨即成為網民熱話，有網民炮轟單位比囚室更細，亦有市民直言單位與寵物居住面積差不多。<br>發展商吹噓菁雋單位設計似足學生宿舍，但一批網民卻未有因此感動，反而直指單位只是一個監倉，「囚犯住得仲寬敞」，而且坐倉「衣食住行唔使錢」。亦有網民指發展商偷換概念，因學生宿舍只是房間，客廳及廚房都是公用，但現時128呎卻包含廳房、廁所及廚房。惟有網民認為只是市場有客源，發展商才這樣起劏房。</p><p>中五生：唔係人住
</p><p>市民胡小姐指，「唔會想番只有128呎面積嘅屋企，香港樓越嚟越細，都唔喺人住嘅，可能同隻寵物住嘅都差唔多大囉」。年輕劉氏夫婦就認為，菁雋的最細單位就算賣80萬元，都不會考慮購買，「因為太細啦，生活唔到」。中五學生朱同學指，住一個面積等同一個車位的住宅單位「好殘酷」，近年新樓越起越細，「好似唔係人住，你有學業、有成就都要好似困喺一間劏房咁」，更指單身人士要有300方呎居住空間才合理。<br>■記者程俊華、曾木秀</p></body></html>