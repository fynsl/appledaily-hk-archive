<html><header><meta charset="utf-8"><title>鄭秀文收禮物最愛食落肚</title></header><body><h1>鄭秀文收禮物最愛食落肚</h1><p>鄭秀文（Sammi）日前為渣打銀行拍攝新一輯廣告，她笑言自從拍了廣告後，經常被朋友問起理財問題，事實自己亦是一知半解，最擅長購物賺里數，不過若論箇中高手，就非黃偉文（Wyman）莫屬：「佢好鍾意shopping，如果可以用跑步換里數，我每日跑8至10公里，應該儲到好多分。」<br>踏入12月，Sammi表示雖然聖誕節要開工拍電影，但是再忙也會抽時間買聖誕禮物，她說：「暫時仲未有心水，但我估到時會知道想買乜嘢。我收過好多窩心嘅禮物，好似係親手織嘅頸巾、親手焗嘅蛋糕，如果想送禮物畀我嘅話，我最想收嘅都係食物，因為食落肚嘅嘢係實際最開心。」<br>撰文：葉綠悠</p></body></html>