<html><header><meta charset="utf-8"><title>去到邊黑到邊吳日言係「地獄黑仔王」？！</title></header><body><h1>去到邊黑到邊<br>吳日言係「地獄黑仔王」？！</h1><p>吳日言（Yan）2004年正式出道，入行時有個「冬菇頭」做標記，好快大家就記得佢，不過事業發展就唔多順利，仲被人話佢去到邊黑到邊，而且份份工都做唔長，連佢自己都自嘲係「地獄黑仔王」！<br><br>2003年-獲麥浚龍公司Silly Thing賞識簽約，2004年正式出唱片做歌手，點知2年後因為公司轉型被解約，之後惟有自己接Job做，由歌手變到連泳衣騷都要接。<br><br>2008年-以為星運唔好，人緣好一樣掂，商台DJ森美同小儀揾佢一齊主持節目《架勢堂》，但好多聽眾喺電台網站留言反對，最後Yan又無得留低，再度失業。<br><br>2010年-同Neway Star簽約，但2012年2月因為公司人事變動，薛嘉麟重執主權後，要求佢改簽無底薪合約，最後吳日言要求解約，但不獲任何賠償，佢即炮轟公司不近人情。<br><br>2012年-失業後改簽香港電視，拍劇集《三面形醫》同特輯《挑戰－龍捲追擊》，可惜港視不獲發牌，合約完咗之後再淪為無業遊民。<br><br>2014年-替有線主持節目《娛樂熱辣辣》，但都冇合約關係，早排參加viu TV嘅《ShowTime 我主場》同新人張美儀比併歌藝，人人讚佢唱得好，但都係輸咗冇，做咗一集就冇得再出鏡。</p></body></html>