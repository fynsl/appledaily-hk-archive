<html><header><meta charset="utf-8"><title>【古怪周邊】「下巴」攝影器頸圈　用手機拍生活之日常</title></header><body><h1>【古怪周邊】「下巴」攝影器頸圈　用手機拍生活之日常</h1><p>手機、單反、無反、Action CAM……總之用攞起上手，就會不斷拍下生活之日常的人有福了，最近又有新周邊產品推出，滿足你不斷「拍拍拍」的慾望！佢係由美國生產攝影周邊器材公司edelkrone開發的 Povie。</p><p>Povie造成一個頸圈形的設計，只要將佢掛在頸項之上，就可以透過跟機送的磁貼，將部手機隨時黏在Povie之上；從此你就可以透過手機的前置鏡頭，不斷拍下生活之日常。<br><br>Povie另一賣點，就係手機貼上之後，還可以作平視及俯視角度拍攝，所以不論是想行街邊行邊拍，又或者想空出兩手，以俯視角度拍番段「開箱片」，佢都可以完全幫到手，不過唯一缺點係張磁石貼要放在手機背，無形中拍攝畫面就一定要背向你，如果你想用頸遷就角度，都會比較困難。<br><br>這個「下巴」攝影器，價錢亦相當貴吓，要成44.99美金，折算要成$349港幣；老實講，要自己動手diy一個，估計真係唔需要呢個價錢，不過當然賣相未必會咁靚囉！<br><br>記者：朱崇德</p></body></html>