<html><header><meta charset="utf-8"><title>龔耀輝再戰：拒製造CY二號</title></header><body><h1>龔耀輝再戰：拒製造CY二號</h1><p>餐券這兩張，怎麼取向？龔耀輝揀選ABC，「一定唔支持CY連任」。報名參選時豪言：「支持梁振英嘅唔好投我哋。」至今深信界內挺梁者寥寥可數，「就算一個人抱負有幾高、能力有幾強，令到社會咁撕裂，已經唔應該做特首」。</p><p>不滿導致社會撕裂
</p><p>上屆當選會計界選委的龔耀輝今屆組「ABC．P．A」5人團隊再戰，旗幟鮮明反梁連任，「選委會得一個功能，就係選特首，所以立場要講得好清楚」。當年沒提名候選人的龔指，梁振英還在備戰mode時予人願革新之感，但過去4年「佢嘅工作同態度，同過去好唔同」。他認為社會嚴重撕裂與特首施政有關，「換咗第二個人做特首，處理傘運會唔同，𠵱家係唔理溫和同理性嘅聲音，激嘅就打壓，令到有啲人想講說話都唔知點講，唔希望歷史重演」。<br>換特首問題就一了百了？「我相信可解決好多問題，下屆特首未必再有UGL事件，唔會再喺機場送件行李畀個女，又或者唔會激發咁多後生仔女講港獨」；會否支持財政司司長曾俊華及退休法官胡國興，龔指「冇問題，最重要同CY作風唔一樣；唔想製造CY二號」。<br>專業人士近年在紛亂中，選擇沉默甚至撤離，龔坦言，「呢度係我住嘅地方，冇理由走咗去」。他指：「港人其實好卑微，最緊要講到『人話』，講到心目中想講嘅嘢。」既已到決志現場，再拖便遭殃：「如果有啲嘢我仲做到、又應該去做，我咪行出嚟話畀人聽：呢個界別到底支唔支持梁振英？」<br>■記者許偉賢</p></body></html>