<html><header><meta charset="utf-8"><title>張家輝寫劇本　自譏睇唔明</title></header><body><h1>張家輝寫劇本　自譏睇唔明</h1><p>張家輝自導自演拍上癮，繼《陀地驅魔人》後，下月他將會再開拍一部大型警匪動作片，投資金額遠超過《陀》片多倍，但拒絕透露演員名單。前晚他在洲際酒店出席手機宣傳活動時，笑說：「好多人睇唔明我嘅劇本，字面上係睇唔明，好難寫到啲動作，但係演員好信我，不過呢個係一個好大嘗試，咁大膽有人投資呢個數目，自己可以盡情去拍，呢個對我嚟講係一個大挑戰。」</p><p>日本上海取景</p><p>家輝再次自導自演，是否需要先操弗自己？他說：「又唔使晒肌肉，不過為咗拍動作片，靈活性係要高啲。」其實自導自演好辛苦，他說：「經過上次《陀》片，希望製作上可以抽到時間休息，今次係合拍片，budget會大好多，可以每星期抽到啲時間休息，上次可以喺預算內完成，但係睇番自己都覺得幾殘。」<br>家輝透露新戲在日本及上海取景，被問到有否碌人情卡？他說：「我覺得做乜都唔應該碌人情卡，兩句完對白，但係冇嘢拎走會對唔住佢哋。」</p><p>陳瀅恭喜柏豪</p><p>另外，同場的陳瀅跟何猷亨甩拖後全程投入工作，她說：「聖誕可能會返溫哥華同屋企人過。」問到分手後有否人追？她說：「唔知，去玩都係有男有女，自己冇諗過拍拖。」她更主動提到娛樂圈最近有很多人結婚生仔：「恭喜佢（周柏豪），每個人唔同風格，我自己想揀private啲，浪漫兩個人知得喇！」<br>採訪：王連連<br>攝影：沈健程</p></body></html>