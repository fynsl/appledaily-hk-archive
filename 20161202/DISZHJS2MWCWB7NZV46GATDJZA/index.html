<html><header><meta charset="utf-8"><title>臨別贈言 - 陳也</title></header><body><h1>臨別贈言 - 陳也</h1><p>潮流興「林．別贈言」，繼林鄭之後，不少人抽水慷林鄭之慨，紛紛臨別贈言：<br>狼特臨別贈言，一個字：「粒粒皆辛苦！」<br>曾主席臨贈：「葉太，贈你一句，仲唔去馬，小心被撞飛啊。」<br>葉劉燶面回贈：「我一定會臨別秋波，你聽食波餅啦！」<br>胡官暗贈：「有心人，咪再食花生，落船啦。」<br>鬍鬚曾明贈：「天堂無留到位俾我，所以，別問我，總之，我未臨別住。」<br>肥彭贈言：「臨別贈言？不如食蛋撻好過。」<br>周融飄飄然贈言：「我已經握過張總隻手，快啦快啦，實有運行啦我。等埋！出選！」<br>C煙嘟嘴贈言：「好手緊，梁生，臨別唔該幫我找埋條數先！」<br>茂利局長臨時縮沙唔贈：「橫洲單嘢，無言！」<br>西環張小明大師：「本人贈乜都有價講，贈言嘛，打個八五折，每粒字一千萬！」<br>西環契仔揸住國旗贈興：「解放立法會！滾回鴨脷洲！」</p></body></html>