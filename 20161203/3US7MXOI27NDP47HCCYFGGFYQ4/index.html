<html><header><meta charset="utf-8"><title>剛同吳克羣分手超蓮緋聞湧住嚟</title></header><body><h1>剛同吳克羣分手<br>超蓮緋聞湧住嚟</h1><p>賭王三房千金何超蓮12年喺英國倫敦大學畢業，仲加入咗四大律師事務所之一嘅安永打工，見多識廣就梗係人緣好啦。今年超蓮已經25歲女，人緣好，緋聞自然都唔少。<br> <br>超蓮喺英國讀書期間，已經認識過一位叫徐鈺恆（Tim）嘅男仔，仲試過帶Tim見賭王爸爸何鴻燊，不過隨後引嚟唔少人追訪，超蓮就變得好小心。10年超蓮身邊再多咗位男朋友Jeremy黃俊豪，拍拖嗰陣仲不時出街被影到。現時Jeremy做緊model同blogger，同超蓮不時喺活動都偶有同場，再見亦是朋友。<br> <br>而超蓮最廣為人知嘅男友就係台灣歌手吳克羣，兩人拍拖4年，由地下戀發展番上地面。11年佢哋喺台灣俾人發現夜遊名勝陽明山，之後三太放口風，話超蓮戀情可以自由發展，明顯為戀情開綠燈。<br> <br>到13年底超蓮趁吳克羣喺開香港開完騷，一齊佐敦消夜，仲高調世紀合照。不過吳克羣被指花心，超蓮喺上年12月喺IG宣佈分手，仲留言話「不能再這麼傻」。<br> <br>回復單身嘅超蓮，又再令緋聞纏身，被指捲入霍啟山、內地富二代劉根森之間。先喺有報道話霍啟山展開攻勢，甚至同超蓮喺半島撐枱腳；再到超蓮同劉根森先後喺珠海同香港遊嘉年華；除此之外，超蓮仲因為同柯震東唱K傳緋聞，不過最終超蓮都係否認晒所有戀情，目前仍係單身。</p></body></html>