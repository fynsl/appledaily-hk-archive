<html><header><meta charset="utf-8"><title>王君馨讚強強好男仔</title></header><body><h1>王君馨讚強強好男仔</h1><p>宅男女神岑麗香昨午突然在Ig公佈嫁強強（Joshua），同是待嫁的處女黨姊妹王君馨昨日說：「好戥佢哋開心。Joshua係一個好好嘅男仔，好細心、好幽默，成日令香香好開心。佢一定會好好照顧我姊妹，祝福佢哋以後日日都幸福快樂，開開心心咁一齊生活！」另一姊妹鍾嘉欣昨日亦透過短訊說：「佢哋係甜蜜一對，又多咗一個姊妹又話結婚喇，真係一個好好嘅消息，太開心喇！」香香和強強拍拖一年半即結婚，可會是雙喜臨門？嘉欣回覆：「據我所知還未。」</p><p>祖藍唔去觀禮</p><p>李亞男老公王祖藍昨日回應說：「亞男會去參加婚禮，我自己會留喺香港，因為要做嘢唔可以過去，好開心佢終於鼓起勇氣去宣佈呢個咁開心嘅訊息。」阿Bob林盛斌也說：「我哋拍劇嗰陣冇聽佢講過，但覺得佢春風滿面，真係恭喜佢。」<br>採訪：嵐山、唐琛悠</p></body></html>