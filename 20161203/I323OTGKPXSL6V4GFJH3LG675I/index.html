<html><header><meta charset="utf-8"><title>隔牆有耳：IT Vision倒梁　岳少拍片撐 - 李八方</title></header><body><h1>隔牆有耳：<br>IT Vision倒梁　岳少拍片撐<br> - 李八方</h1><p>選委會選舉唔夠10日就殺到，表明會踢走689、參選資訊科技界選委嘅IT Vision團隊，最近獲得公民黨議員楊岳橋、陳淑莊同埋業界議員莫乃光力撐，幫手拍短片宣傳。莫乃光話，梁振英管治呢幾年，帶頭催毀香港核心價值、撕裂社會，專業人士見到制度敗壞，有責任出一分力，帶香港重回正軌。<br>陳淑莊就話，如果畀梁振英連任多5年，香港將進入永無翻身之境。岳少就話，香港要守護民主自由、維護公義，最重要係重啟政改，咁就要靠踢走689嘅選委。<br>對於唔知12月11日應該去邊投票嘅選民，IT Vision話可以直接致電選舉事務處2891 1001問職員，如果到𠵱家仲未收到投票通知卡，就可以用選民資料網上查閱系統 http://www.voterinfo.gov.hk ，查吓自己應該去邊度投票。</p></body></html>