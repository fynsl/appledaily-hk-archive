<html><header><meta charset="utf-8"><title>被爆陪超蓮工廈錄音小方再見Stephy　「有番以前感覺」</title></header><body><h1>被爆陪超蓮工廈錄音<br>小方再見Stephy　「有番以前感覺」</h1><p>方力申和鄧麗欣（Stephy）拍拖10年，於今年3月宣佈分手，昨日首度碰頭，出席在銅鑼灣舉行的「揹水一戰」啟動禮。兩人刻意前後腳現身，Stephy在活動前先做訪問，她否認專登避見小方。問會否趁機會做回朋友？她說：「唔會刻意，隨緣喇！見到面咪say hi囉，咁唔係點呀！」對於小方與何超蓮傳緋聞，Stephy表示不八卦，至於她與小方會否復合則要看緣份。</p><p>「回憶永遠抹唔走」
</p><p>之後小方和Stephy上台獲頒探訪相，起初兩人好避忌，直到活動大使丁子高上台，兩人終於傾偈，Stephy擔心丁子高會尷尬。之後一對舊情人應要求合照，雖然擠出燦爛笑容，但明顯較生硬。儀式完畢後Stephy先行離開，接着大會播放超蓮和小方早前的探訪片段，小方亦有留心細看。</p><p>小方受訪時被問到有否尷尬？他說：「好似好耐冇見朋友，有傾偈，喺台上見有番以前感覺，畢竟合作十幾年。」Stephy早前表示想做回朋友，小方說：「冇話過唔係，可以之後聯絡，順其自然，聽天由命啦。」問是否已習慣分手？他說：「習慣咗，都8、9個月，回憶永遠抹唔走。」提到與超蓮發展機會？他說：「其他人嘢費事成日講。」<br>採訪：王連連、唐如<br>攝影：陳俊強、畢紹基<br></p></body></html>