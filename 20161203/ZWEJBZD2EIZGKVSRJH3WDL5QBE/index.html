<html><header><meta charset="utf-8"><title>指老友被迫埋牆角靚靚撐小冰退出慧妍</title></header><body><h1>指老友被迫埋牆角<br>靚靚撐小冰退出慧妍</h1><p>梁小冰前晚現身又一城《鋼鋸嶺》群星首映，正式宣佈退出慧妍雅集，昨日跟梁小冰同屆的港姐冠軍袁詠儀開口力挺，為梁小冰做品格證人，強調小冰不是被迫到牆角是不會反擊，更支持對方退會的決定。</p><p>「見到佢似見曱甴」</p><p>「慧妍之亂」的主角梁小冰，在首映上被問到陳法蓉事後有否道歉？小冰反問記者：「你哋覺得有呢個可能性咩？」她續道：「佢都冇覺得自己有問題，呢件事對佢嚟講係個災難。其實呢件事好易處理嘅箒，不過我當眾同佢開拖，佢可能想喺啲細嘅面前畀個下馬威，不過揀錯咗對象，收唔到科落唔到台！」<br>小冰表示日後一定不會跟陳法蓉同場，小冰說：「如果我見到佢，我驚會好似見到曱甴咁走開！」梁小冰承認已經退出慧妍雅集，她說：「噚（前）晚email咗佢哋職員，同WhatsApp咗聯絡開我嘅人，話畀佢聽我決定退會喇！」<br></p><p>袁詠儀昨日到尖沙嘴出席活動時，表示跟梁小冰建立友誼長達27年，她所認識的梁小冰是個如非受到好大傷害，是不會出聲的人，要不是逼她去一個走不到的位置，她是不會反駁，發如此大的脾氣。對於梁小冰要退出慧妍雅集，她說：「退囉！我都唔係嗰個會。」<br>採訪：張俊銘<br>攝影：陳慧安</p></body></html>