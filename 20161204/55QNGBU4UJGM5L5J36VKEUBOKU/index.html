<html><header><meta charset="utf-8"><title>【爆相爆片】陪林建名遊西班牙夢夢揀免費篋　同Ricky蜜斟</title></header><body><h1>【爆相爆片】陪林建名遊西班牙<br>夢夢揀免費篋　同Ricky蜜斟</h1><p>戴夢夢去年被爆戀上有婦之夫的太極樂隊鼓手朱翰博（Ricky），雖然當時有指Ricky將會與結婚27年的太太Anne辦理離婚手續，不過Anne多次向外爆料聲稱未和Ricky離婚，淪為「小三」的夢夢，沒理會名聲問題，繼續和Ricky發展，直到今年Ricky終於與Anne分居。戀愛大過天的夢夢，日前讀者May透過本報「爆相爆片」分享她在在尖沙嘴目睹夢夢跟Ricky拍拖買行李篋，好大機會出埠旅行慶生，事關本月12日是夢夢32歲生日。<br>讀者May直擊夢夢和Ricky日前現身尖沙嘴拍拖的情況，並提供了二人選購行李篋的相片，讀者May接受電話訪問表示：「嗰晚7點，我啱啱經過尖沙嘴漆咸道南一間賣行李篋嘅舖頭，我見到夢夢同佢男友喺度揀篋，兩個人有商有量，互相畀意見，好好傾咁樣！</p><p>酒莊嘆紅酒</p><p>不過夢夢日前接受本報訪問，否認買篋拍拖去旅行：「之前同老闆（林建名）去咗西班牙，我哋去咗酒莊玩，呢排好忙，咁啱有篋贊助，當日就順便去拎篋返屋企。」夢夢強調會低調處理私人感情。<br>夢夢晒出和老闆林建名遊西班牙的照片，同行還有張達明，眾人齊在酒莊嘆紅酒，夢夢說：「林生玩得好開心，今次主要去酒莊，有個廣州隱世廚神同我哋一齊去拍嘢，達明做主持，林生行街時，仲畀人認錯以為佢係一星大廚。酒莊莊主安排咗鬥牛師傅嚟，仲做咗件鬥牛勇士衫畀林生，佢換咗好鍾意，仲一齊跳鬥牛舞。」<br>採訪：李森</p></body></html>