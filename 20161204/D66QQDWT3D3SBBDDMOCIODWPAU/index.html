<html><header><meta charset="utf-8"><title>清楚自己位置陳曼娜愛女對老公有信心</title></header><body><h1>清楚自己位置<br>陳曼娜愛女對老公有信心</h1><p>陳曼娜女婿蔡朝旭(Dicky)同老婆鄭祖兒(Joie)結婚唔夠一個禮拜，驚爆同大陸女學生金若希有偷食風波，事後喺外母陳曼娜力撐下，喺遊艇開記者會數臭小三。<br> <br>被老公前度金若希反咬係小三嘅Joie，喺老公開完記者會之後，接受周刊訪問，佢話喺對方未爆料之前，已經知道呢件事，對方仲用所謂嘅證據，向老公提出要求，當中涉及錢同希望與Dicky翻撻，但係Joie覺得呢啲嘢好無理而拒絕，所以佢哋做好心理準備去應付！<br> <br>Joie承認有為呢件事唔開心，不過好快就雨過天青，對老公百分百信任，佢話因為老公係一個有潔癖嘅人，唔鍾意同人行得太近，所以對老公百分百放心，加上佢又好清楚自己喺老公心目中嘅位置，亦好清楚佢嘅為人，知道佢係受害者，反而擔心長輩誤會老公，所以有必要澄清，亦唔使為佢擔心。</p></body></html>