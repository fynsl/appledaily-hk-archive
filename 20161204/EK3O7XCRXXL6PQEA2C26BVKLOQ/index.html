<html><header><meta charset="utf-8"><title>處女黨嫁剩佢一個苟姑娘：幸福唔怕遲</title></header><body><h1>處女黨嫁剩佢一個<br>苟姑娘：幸福唔怕遲</h1><p>「香香公主」岑麗香前日喺ig公佈與相戀年多嘅圈外男友強強(Joshua)即將拉埋天窗，數數手指，大台「處女黨」排住隊嫁，李亞男最先搶閘，之後輪到鍾嘉欣，王君馨亦已同男友Daniel排期註冊，o依家只係剩番苟芸慧一個未有聲氣......<br> <br>不過，苟姑娘最近同富三代陸漢洋（前名陸恭和）行得好埋，前日王君馨仲爆嚮口話苟姑娘可能快過自己結婚，剛從外地返港嘅苟姑娘今日接受傳媒訪問都叫大家唔使擔心，佢話﹕「大家不用擔心我，我認為幸福不怕遲，我d姊妺們捧我做『專業嘅新娘團代表』...等我把我的姊妹們都嫁出去了，屬於我嘅幸福就應該到了！」<br> <br>苟姑娘當然亦有恭喜一對新人，佢話﹕「香香強強一早已經將幸福同姊妹們分享，姊妹們都認為佢哋很合適，都很為佢哋兩個開心，祝福佢哋一直sweet 到老，我都終於可以鬆口氣守少一個秘密啦！詳細內容等佢地自己去答覆！我尊重同埋100%配合新人！」</p></body></html>