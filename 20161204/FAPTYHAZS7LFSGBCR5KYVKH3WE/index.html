<html><header><meta charset="utf-8"><title>【爆相爆片】馮盈盈港大畢業禮搶鏡翁靜晶賀何彪　領法學碩士</title></header><body><h1>【爆相爆片】馮盈盈港大畢業禮搶鏡<br>翁靜晶賀何彪　領法學碩士</h1><p>近日香港大學各學院都先後舉行畢業典禮，現年50歲的何東爵士曾孫何彪大前日獲頒法學碩士（仲裁及排解爭端法）的優異成績，而22歲的應屆港姐冠軍馮盈盈所讀的食物及營養學系，則以二等二級榮譽成績畢業。<br>畢業禮當天，翁靜晶亦有到場支持男友何彪，二人好sweet十指緊扣在校園內留影。而翁靜晶本身已有三個學位，問男友是否要急起直追？她昨日在電話中說：「我諗佢會叻過我，佢諗緊可能去劍橋讀博士。」問男友幾時求婚？她笑說：「要求『婚』就係學業嘅『分』，等佢讀埋個博士學位先。」翁靜晶亦計劃到外地修讀英文公開演說課程。</p><p>馮盈盈引起注目</p><p>而昨日讀者林先生透過本報「爆相爆片」報料，指馮盈盈引起注目，他說：「佢被安排企校長後面，即正中間影團體照，佢着咗高踭鞋，都幾eye catching。佢都幾nice周圍同人影相，估計係佢父母都有嚟，但就唔見男友。」馮盈盈亦有在Instagram貼畢業相，還拍片示範怎樣穿畢業袍最有型。<br>採訪：嵐山</p></body></html>