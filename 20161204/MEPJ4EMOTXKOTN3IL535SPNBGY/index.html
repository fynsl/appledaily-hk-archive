<html><header><meta charset="utf-8"><title>風騷讚蔡潔越嚟越靚洗米華孖老婆敬酒</title></header><body><h1>風騷讚蔡潔越嚟越靚<br>洗米華孖老婆敬酒</h1><p>太陽娛樂老闆周焯華（洗米華）雖然已有正印老婆陳慧玲（Heidi）和女友Mandy Lieu，但仍不離風流本色，前晚他到將軍澳一酒店出席旗下公司聖誕派對時，恰巧蔡潔剛抵達，記者要求二人合照，洗米華即風騷說：「嘩！撞鬼咩你？乜你越嚟越靚㗎！」昨日問蔡潔男友王宗堯會否擔心感情有變化？他表示：「少少啦！最近我閉關，好少見到佢（蔡潔）喎！」</p><p>帶女後門離開</p><p>前晚宴會太陽旗下藝人方力申、劉浩龍、許志安、曾國祥、薛凱琪（Fiona）、沈震軒等都有到場，但焦點卻是洗米華再次與老婆Heidi合體。雖然洗米嫂要求離婚，但洗米華和家人仍在挽救這段婚姻，連太陽集團的董事都希望二人和好，所以經常製造機會給他們同場。據悉前晚洗米嫂比洗米華先到場，兩人被安排同坐主家席，現場人士爆料指他們表面看來完全不像婚姻出現問題，有講有笑，洗米華經常主動貼近老婆身邊聊天，而洗米嫂不時面露笑容，洗米華更主動邀請老婆一齊向賓客敬酒，難道洗米嫂態度軟化了？<br>現場還有一個特別現象，一般這類有藝人在場的派對，出席的員工及家屬多會找藝人合照，但這晚反而甚多人向洗米華兩夫婦集郵。這位靚太之後先帶兩個女兒從後門離開，稍後又在Instagram上載派對相片。洗米華離開時被問到聖誕打算在那裏度過，他笑笑答：「咦……呢啲嘢點可以話得你知㗎！」<br>另外，Fiona受訪時提到近日圈中喜事多，就話替大家高興，但她誠心告誡一班姊妹：「千祈唔好因為去得朋友嘅婚宴多，思維其實要清晰啲，唔好一味得個恨，唔好覺得人有你又有，人要你又要咁。」<br>採訪：卓寶花<br>攝影：孔子、吳耀輝</p></body></html>