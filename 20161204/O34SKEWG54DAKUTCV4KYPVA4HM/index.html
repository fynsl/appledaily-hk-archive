<html><header><meta charset="utf-8"><title>小冰謝靚靚對付曱甴</title></header><body><h1>小冰謝靚靚對付曱甴</h1><p>梁小冰與陳法蓉為一件慧妍外套交惡，前港姐冠軍袁詠儀（靚靚）出席活動時為小冰出頭，暗寸有人「可能有記者會好啲」，小冰在電話中感激「袁女俠」路見不平，她說：「仲諗住成個禮拜單人匹馬以一敵十打到對方粉身碎骨，𠵱家收兵走人，點知突然空降『袁子彈』，嘩！咁對方一定灰飛煙滅喇。對付呢隻曱甴，太浪費這『王牌』，我仲諗住九十歲先用！」</p></body></html>