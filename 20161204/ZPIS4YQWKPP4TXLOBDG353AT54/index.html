<html><header><meta charset="utf-8"><title>同屬港姐冠軍 26年來零交流袁詠儀陳法蓉「最後一吻」</title></header><body><h1>同屬港姐冠軍 26年來零交流<br>袁詠儀陳法蓉「最後一吻」</h1><p>90年港姐冠軍袁詠儀前日出活動，力撐同屆季軍梁小冰，就外套事件反擊89年港姐冠軍陳法蓉。袁、梁出名牙尖嘴利性格剛烈，亦有嗰句講嗰句，走埋一齊，火花四射，已經唔係濺咁簡單。<br> <br>袁詠儀為咗撐小冰，當眾示意要老公張智霖收聲唔好阻佢發言，加一句「可能有記者喺度佢(陳法蓉)會好啲！」畫公仔畫到出腸。<br> <br>而小冰日前宣佈退出慧妍時曾話：「如果我見到佢(陳法蓉)，我驚會好似見到曱甴咁走開！」前日得悉袁詠儀力撐佢之後，更話:「對付呢隻曱甴，太浪費呢張『王牌』，我仲諗住九十歲先用！」連心肝脾肺腎都畫晒。<br> <br>但其實，26年前，8月18日，香港文化中心，袁詠儀同陳法蓉有世紀碰頭一刻，仲有錫錫添！因為當晚係1990年香港小姐選舉，陳法蓉為袁詠儀加冕。<br> <br>之後？之後真係完全搵唔到兩女合照，反而袁詠儀同亞軍翁杏蘭、季軍梁小冰多年一嚟一直都咁friend。<br> <br>物以類聚，人以群分，就係咁簡單。</p></body></html>