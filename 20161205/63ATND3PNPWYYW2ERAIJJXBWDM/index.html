<html><header><meta charset="utf-8"><title>林日曦陪妻遊日放蚊</title></header><body><h1>林日曦陪妻遊日放蚊</h1><p>耷低頭猛撳電話</p><p>36歲的腦細林日曦和老婆蔡明麗老夫老妻卻十分低調，婚後十年兩夫婦從沒一起公開露面，沒有被影過合照，日前他們拍拖蜜遊福岡，預備返港時在當地機場被讀者李小姐透過本報「爆相爆片」，分享兩人的首張合照，李小姐表示：「佢哋坐喺候機室等上機，雖然間中有傾偈交流吓，但大部份時間，林日曦都係耷低頭撳電話，一係就抬高頭望住天花板發呆，再唔係就擘大個口放蚊，而戴住黑框眼鏡，冇乜化妝嘅The Pancakes，就起勢摷個背囊。」<br>航班抵港後，兩人刻意分開出閘，現場還有電台crew等林日曦做訪問，未知是否林日曦避免老婆被影到，所以出閘時各行各路呢！蔡明麗是樂隊The Pancakes唯一成員，曾為電影《麥兜故事》的Miss Chan及《麥兜菠蘿油王子》的少女麥太配音，她為《麥兜菠蘿油王子》創作的主題曲《咁咁咁》更奪得第24屆香港電影金像獎最佳原創電影歌曲獎。</p></body></html>