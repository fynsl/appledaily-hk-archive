<html><header><meta charset="utf-8"><title>釋智定徒弟蝕千萬放售豪宅</title></header><body><h1>釋智定徒弟蝕千萬放售豪宅</h1><p>【本報訊】尼姑也未能參透樓市，流血賣樓。去年被指涉嫌假結婚的大埔定慧寺女住持釋智定，其女徒弟王卉（法號釋妙慧）疑炒燶大埔豪宅，現大劈價千萬放售。<br>消息指，大埔比華利山別墅湖景道雙號屋，實用面積2,461方呎，有指業主急放賣套現，不惜蝕讓求售，叫價僅2,800萬元，呎價11,377元。據知，業主正是釋智定的尼姑徒弟釋妙慧。土地註冊處資料顯示，洋房登記業主為王卉，於2010年以3,950萬元買入，以開價計，賬面蝕1,150萬元，若計及釐印費及佣金等成本，料慘蝕逾1,300萬元。</p><p>比華利山別墅頻蝕讓</p><p>尼姑劈價賣樓，連累名人身家貶值。藝人陳豪也是比華利山別墅業主，2013年4月趁恒地（012）減價清貨，以3,368萬元買入湖景道一間洋房，實用面積也是2,461方呎。而陳豪間屋正正位於釋妙慧劈價間屋隔籬，而叫價亦比陳豪單位買入價低568萬元或16%。<br>屋苑曾被網民改名「比華利山墳場」，是指屋苑遠望似墳場，同時亦是「買家墳場」。這個被風水師視為風水寶地的豪宅，十賣九蝕。中原地產數據顯示，近一年屋苑共錄48宗成交，當中30宗屬蝕讓，即成交價低於買入價，蝕讓比例逾六成。<br>不過，不少名人貪樓盤夠隔涉，私隱度高，狗仔隊難偷拍。名人業主及住客，不乏夫婦檔，有黃浩及徐淑敏、陳豪與陳茵媺、張繼聰與謝安琪、楊怡及羅仲謙等等。</p></body></html>