<html><header><meta charset="utf-8"><title>體壇拾趣︰I湯馬士打殘76人</title></header><body><h1>體壇拾趣︰<br>I湯馬士打殘76人</h1><p>上周六舉行嘅NBA常規賽，塞爾特人憑I湯馬士（Isaiah Thomas）轟入全場最高嘅37分，作客以107:106險勝76人。I湯馬士喺第四節就獨得12分，而呢位綠衫軍控衞都好滿意自己嘅表現：「我只係想表現得更好，令隊友喺生死關頭可以相信我。」就連76人教練B布朗（Brett Brown）都忍唔住大讚I湯馬士：「佢係一個明星級球員，我哋完全守唔住佢。」</p><p>奴域斯基復出無期</p><p>另外，小馬喺上周六嘅NBA常規賽以107:82擊敗公牛，主帥卡利奧（Rick Carlisle）賽後透露老將奴域斯基（Dirk Nowitzki）因右腳阿基里斯跟腱拉傷，將無限期休戰。</p></body></html>