<html><header><meta charset="utf-8"><title>中環在線：一田一姐偏心Hello Kitty - 李華華</title></header><body><h1>中環在線：<br>一田一姐偏心Hello Kitty - 李華華</h1><p>一田百貨行政總裁（CEO）黃思麗（Susanna）上場後，由前CEO莊偉忠引入嘅熊本熊明顯冇晒影，Hello Kitty嘅出場次數反而越來越多，Susanna明顯係偏心隻冇嘴貓喇。<br>Susanna噚日亦隆重宣佈，一田將於明年首季喺西環開分店，登登登凳，到時仲有佔地1萬方呎嘅Hello Kitty主題超市㖭呀。超市除咗有Hello Kitty做店長，更有唔同種類嘅精品。Susanna預計，除西環區內客人，應該可以吸引埋誇區粉絲。<br>Susanna呢日身穿一件Hello Kitty衛衣，佢話，同好多少女一樣，年輕時都鍾意Hello Kitty，認為「Hello Kitty係好多女仔嘅best friend」，咁熊本熊呢？Susanna就話，熊本熊係一田嘅「好兄弟」，唔會忘記呢個長久拍擋，明年一定有相關新活動，詳情就唔講得住。</p></body></html>