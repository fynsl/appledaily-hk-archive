<html><header><meta charset="utf-8"><title>體壇拾趣︰羅斯保唔認用鞋裝酒飲</title></header><body><h1>體壇拾趣︰<br>羅斯保唔認用鞋裝酒飲</h1><p>紅牛車手歷斯亞度每次喺F1分站企上頒獎台後，都會搵自己對鞋裝香檳飲，估唔到羅斯保有樣學樣，歷斯亞度喺twitter上載咗一張羅斯保學佢用鞋飲酒嘅相，仲話：「恭喜你光榮退役，好開心可以幫你慶祝奪冠！」羅斯保見到之後就講笑咁話：「呢張相PS過，係假嘅！」</p></body></html>