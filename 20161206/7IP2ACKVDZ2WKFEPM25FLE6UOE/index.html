<html><header><meta charset="utf-8"><title>隔牆有耳：天主教正委聯署轟CY - 李八方</title></header><body><h1>隔牆有耳：<br>天主教正委聯署轟CY - 李八方</h1><p>選戰逼近，梁振英越戰越狼，日前再次入稟法院，要求司法覆核4個議員資格。為咗特首寶座乜都做得出咁噃，香港人係咪要喺呢個時候出手？<br>香港天主教正義和平委員會發起聯署登報，邀請教友參與，呢封公開信會要求梁振英尊重香港選民投票決定同議會制度，力促撤銷入稟，並就行為向全港市民道歉。<br>據知聯署信12月10日會喺報章刊登，皆因呢日係國際人權日，趁機表明不滿CY「以公帑迫害民主派議員，以公權力向議會制度施壓，利用法院干涉議會運作，褫奪人民僅有的民主空間，打擊言論自由」。正委斥CY與民意為敵，籲教友出一分力。參與聯署可到： https://goo.gl/forms/Sm8b5gBPmgjcf4OV2 ，12月8日下午6點截止。正委亦歡迎捐獻到匯豐銀行082-013533-001，捐款回條可傳真去2539 8023或電郵mailto:hkjp@hkjp.org至正委秘書處。</p></body></html>