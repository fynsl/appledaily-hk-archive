<html><header><meta charset="utf-8"><title>【馬鞍山上畫】鄭子誠無陰謀義助　編導仔捱十年拍長片即得獎 </title></header><body><h1>【馬鞍山上畫】鄭子誠無陰謀義助　編導仔捱十年拍長片即得獎 </h1><p>曾聽過女性朋友說：「而家搵錢少唔緊要，最緊要有條清楚嘅career path，支持你追夢呀！」大佬，夢想本應天馬行空，有路可循的話還何來浪漫？好像導演藍兆基（Eric），修讀設計的他畢業後參加職業訓練局的編導訓練班，雖然立志當編導，但卻有感由低做起發揮空間不足，十二年來都是以freelance拍片作職業。記者問以「唔依正路、自拍十年」介紹是否恰當，他雖然自嘲「可能人哋正路唔要我箒」，但就十分慶幸這條自拍之路總是遇到貴人，助他拍攝完首套長片《玩謝大師》，電影將於12月9日至11日在馬鞍山戲院上映五場。呢條career path成唔成功，Eric自己都話未知，條路點走落去？入戲院睇完戲先再算，有目標，但無道路，夢想本是如此。</p><p>Eric完成訓練班後不想由助手做起，「嗰時覺得拍片做細會俾人恰、俾人點，而家睇番唔係咁誇張嘅，但冇乜創作自由。」於是和幾位志同道合朋友一起於突破少年機構成立了「116影室」，幫忙拍一些網絡短片，間中接拍廣告。當年同志有如十個救火的少年，一個個離開，剩下攝影師、化妝師和Eric三人，但卻累積了不少緣份，例如2013年他和突破的朋友講開拍長片的計劃，機構開過會後主動贊助他30萬。而經朋友介紹的鄭子誠也仗義相助，只收取車馬費飾演其中一角。<br><br>子誠記得已和Eric合作過三、四次，很享受拍攝獨立電影，感覺和流水賬形式拍攝的大台劇集很不同，「我睇到佢眼入面有團火，喺佢嘅電影同世界入面，係冇嘢完成唔到。」他覺得專業團隊當然比較熟手，但有時也太過計算，「我哋做唔做一件事之前，好多時會先計付出同收穫成唔成正比，但佢哋唔同，例如會用好多時間去set場，但可能喺套戲出得幾秒。」有時Eric的要求甚至連子誠都估不到，《玩謝大師》其中一幕是要子誠用鞭不斷揮打對手，他就說從未做過這麼激烈的動作場面。享受參與獨立電影，除了幫到後輩，子誠亦坦言自己從中獲益良多。<br><br>有想不到的幫助，也有料不到的困難。電影2013年已拍完，但一直苦無機會上畫。找大院線被當人球，推廣部駁去市場部，市場部又駁去發行部，最後石沉大海；偶有回覆但條件卻極不理想，例如只排到閒日早上11時半前的檔期。反而是馬鞍山戲院夠人情味，早前幫他們舉辦了一場試映場後，便決定正式上畫。不設網上售票、准許客人攜帶外來食物進場……馬鞍山戲院的別具一格近年在網絡也有廣傳。人稱「鮑Sir」的老闆鮑文範在戲院業做了數十年，電話訪問過中他表示並不是特別優待年輕人或獨立電影,「唔識佢哋，亦冇睇過套戲，但電影有准映證又有檔期咪播囉。」但對Eric的團隊來說，一視同仁、正面回應已是最大的幫助。<br><br>電影主角是三個電影系學生，劇情講述他們覺得電影界很多人守舊，做final year project時得知學校有四位知名導演會來到，就想趁機假裝殺死他們，拍一套80分鐘死亡直播。很明顯的世代鬥爭主題，但Eric卻無意偏坦任何一方，「我覺得唔同generation嘅人一定會鬥，必然嘅，但鬥未必唔好，有時會令兩邊一齊進步，最怕係成個世界偏向其中一邊。」他希望年輕人和獨立電影同好可以一路鬥下去，正如這電影也是得到投資資金、台前幕後參與人員、院線眾多幫忙才能上畫，肯鬥就一定會有機會。 <br><br>《玩謝大師》<br>導演、編導：藍兆基<br>演員：陸俊賢、鄭子誠、劉以達<br>上映日期：12月9日、10、11日（暫映五場）<br>院線：馬鞍山戲院<br>facebook：電影-玩謝大師 Final project<br><br>記者：司徒港燊<br>攝影：鄧鴻欣、王國輝</p></body></html>