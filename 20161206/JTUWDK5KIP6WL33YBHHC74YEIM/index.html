<html><header><meta charset="utf-8"><title>金手指：彩星玩具隨時落鑊 - 孫柏文</title></header><body><h1>金手指：彩星玩具隨時落鑊 - 孫柏文</h1><p>特朗普當選，嗰啲話希拉利有九成贏面嘅分析員嚴重滯後，市場仲有好多概念股未郁。兩周前叫不問價追俄鋁（486），你聽話兩日後賺兩成。上周應承，今日畀隻終極概念股。佢上台，最勁係美元。即在美賣平價消費品成首選，𠵱家人民幣跌，最着數應係出口股。不過，出口股唔升。點解？人民幣對美元雖暴跌，不過對其他冇。出口去歐洲、英國等冇用。特朗普仲話要振奮美國工業，港出口股嚇死。<br>大家要買嘅，係一隻中國製造只出口美國，同做嘅產品，因某理由，連特朗普都唔想攞番美國。有冇？有，就係彩星玩具（869）。<br>佢做玩具，近全靠美市場，人幣暴跌，毛利激增。仲有，唔同開利冷氣、福特汽車、蘋果iPhone，玩具人力太密集，價值太低，如玩關稅，無助美工業，家長亦會勁嬲。不過你最擔心，一定係佢太倚賴忍者龜。如果唔係，點會10億淨現金，一年賺2億，市值得16億？<br><br>今日推介最勁呢到！彩星符碌撞棍，年初簽咗Voltron嘅玩具權。呢套Dreamworks動畫，第一季年中Netflix播嘅翻拍卡通，贏盡口碑，成影評評分最高卡通。不但Netflix即訂第二季（下月播），福布斯報道話已請編劇拍電影版。<br>有冇人知勁？有。我十億老炒家朋友同公司管理層。點解？公司上月忽然多次回購股份，對上一次咁做已係2013年4毫升到4蚊前冇耐。老炒家問我點解回購，我就發現原來因Voltron，市場仲要未知，因問梁心欣都唔知。昨收1.32元，老炒家睇第一站兩蚊，想發就要聽聽話話不問價追彩星玩具！<br><br>孫柏文<br>獨立股評人<br> http://www.fb.com/shuen <br>本欄逢周二刊出</p></body></html>