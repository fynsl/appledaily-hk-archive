<html><header><meta charset="utf-8"><title>Can Bank：聖誕送禮經濟學 - 散子</title></header><body><h1>Can Bank：聖誕送禮經濟學 - 散子</h1><p>仲有三個星期就到聖誕，相信唔少人已經開始籌備聖誕party，又或者諗買咩禮物交換或送人。一般交換禮物都有條件限制，經過近期與朋友討論一番，筆者聽過最麻煩嘅價錢限額係$38.7，要搵呢種「物件」真係可遇不可求。<br>筆者近期走遍不少百貨公司搵聖誕禮物，一般我會直接同售貨員講，我要買啲「垃圾」交換禮物，售貨員基本上一聽就明，會畀本catalog畀我。<br>市場既然有這類型需求，市面亦充滿這類型嘅禮物畀大家選擇。拎咗唔少catalog，發現各大百貨公司都好明白香港人搵聖誕禮品嘅條件，所以catalog都有共通點，就係價格範圍大，但大部份都……<br><br>其實送禮，最希望都係收禮人可以用得着，如果唔係嘅就算幾貴都好，最終只會係廢物。還記得之前睇過一本書，大概講呢種送禮經濟學，講到送禮人同收禮人之間對禮物價值觀嘅差距，如果收禮人覺得份禮物價值高過其本身價值就可以話係「賺咗」，反之就叫「蝕咗」。書內建議為減少無謂嘅「損失」，就唔好送禮。但既然大家咁喜歡為買聖誕禮物訂立條件，點解唔可以將收禮人覺得「賺咗」訂為條件呢？<br><br>代《國策透視》一周<br><br>散子</p></body></html>