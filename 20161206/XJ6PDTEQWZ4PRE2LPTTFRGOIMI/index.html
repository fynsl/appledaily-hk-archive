<html><header><meta charset="utf-8"><title>鄺美雲愛犬係動物醫生宣萱收養狗仔</title></header><body><h1>鄺美雲愛犬係動物醫生<br>宣萱收養狗仔</h1><p>陳柏宇日前同女友食飯，食完仲拍住拖行寵物店，為屋企小動物補充食品，好有愛心。要數到有愛心嘅圈中人，就真係唔少㗎。<br> <br>彭健新<br>最令人印象深刻，一定係彭健新同佢隻松鼠狗OK仔，彭健新出騷好多時都會帶埋愛犬現身，農曆年又會帶OK仔上電視拜年，但OK仔上年與世長辭 ，令到彭健新好心酸。<br> <br>鄺美雲<br>另一位視愛犬如己出嘅仲有鄺美雲，佢隻愛犬Cash仲做埋寵物醫生，不時會同鄺美雲一齊去老人院探老人家。<br> <br>黃子華<br>男神黃子華除咗講棟篤笑叻，向來仲有顆善心，之前就叫過人惜食，噚日佢就出席活動支持領養寵物，仲話有能力就要助養埋孤兒。<br> <br>宣萱<br>宣萱高峯時期養過5隻狗，愛心爆棚，過往仲試過收養好多被遺產嘅動物，至於宣萱老是常出現嘅地方，原來係寵物店，無計啦，因為要照顧狗狗嘛。</p></body></html>