<html><header><meta charset="utf-8"><title>篤走珍姐愛將監製？江美儀認珍姐搵過佢</title></header><body><h1>篤走珍姐愛將監製？<br>江美儀認珍姐搵過佢</h1><p>江美儀昨日回應早前有傳佢接到好籌、喺新劇《親親我好媽》中擔正做女一，不過有指佢對劇本諸多要求不滿，更趁戲劇製作總監曾勵珍放大假時，單人匹馬殺上珍姐老頂、當時仍係助理總經理杜之克房中，越級投訴屬珍姐「馬房」嘅《親》劇監製關永忠。結果唔止套劇臨時煞停四日要大執劇本，最後喺無綫任職30年嘅監製關永忠都要執包袱走，江美儀:「第一次做女主角，當時可能有啲……人哋做女主角好順利，但自己就好似唔係咁開心，好擔心影響到人，但我完全冇帶隊上去投訴。只係默默同黃智賢睇吓嚟緊啲戲點做…最近珍姐都有send messgae畀我，叫我唔好為呢啲無中生有嘅事唔開心，仲叫我如果返去就搵佢傾偈。」但係又幾巧合喎，有傳你投訴完後，就冇拍過珍姐啲劇，江美儀就表示:「唔係，我現在開緊工，開《同盟》(文偉鴻監製)，可能咁啱得咁橋。」問到有冇打畀關永忠？江美儀就話一向有聯絡。</p></body></html>