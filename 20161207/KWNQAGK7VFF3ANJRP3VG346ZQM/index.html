<html><header><meta charset="utf-8"><title>張敏嫁前經理人居北京「善良的槍」黃sir係編劇</title></header><body><h1>張敏嫁前經理人居北京<br>「善良的槍」黃sir係編劇</h1><p>Miss Ho（張敏）：星爺學校老師，最後鍾意咗星爺。今年49歲嘅張敏，曾同星爺合作多套電影，風光一時，不過03年退出娛圈，長居北京，13年與前經理人結婚劉永輝。<br><br>黃Sir（黃炳耀）：身為星爺同達哥嘅上司，最叻鉸剪腳。不過黃炳耀原來係位編劇，只係間中客串演出，除咗《逃學威龍》，耳熟能詳嘅作品仲有《疆屍先生》同《夏日福星》等等，不過呢位金牌編劇，喺92年因病去世。<br><br>曹達華（吳孟達）：同星爺一樣係警察，不過入到學校做卧底就變咗校工。達哥咁多年演藝生涯，同星爺可以話係形影不離。但達哥前年確診是心臟急衰竭，要住深切治療部，之後就開始減產，今年都有幫手拍港產片《導火新聞線》。<br><br>黃小龜（黃一山）：細龜喺學校俾小妖蝦，仲跟咗星爺做大佬。現實版嘅細龜，都係跟住星爺搵食，合作電影仲有《唐伯父點秋香》、《九品芝麻官》等，儲落唔少人氣。03年起佢返大陸登台搵食。<br><br>大飛（張耀揚）：黑幫大佬，吩咐手下對付星爺。張耀揚可以話係影壇反派嘅代表人物，現實生活同戲中角色相差無幾，前年佢喺北京朝陽區一間酒店涉嫌吸毒同嫖妓，被拘留29日先獲釋。</p></body></html>