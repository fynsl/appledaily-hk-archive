<html><header><meta charset="utf-8"><title>Money Walker：ETF唔成氣候冇得做？ - El.</title></header><body><h1>Money Walker：<br>ETF唔成氣候冇得做？ - El.</h1><p>同ETF業界人士傾開，對方指除咗個別中港股指ETF外，本地投資者對於其他在港掛牌嘅ETF興趣不大。<br>業界希望大眾多d認識ETF呢項投資工具，藉此做大個餅，又認為ETF唔似得互惠基金咁，可以向銷售中介人提供佣金，係整體ETF受歡迎程度遠較基金失色嘅原因。<br>筆者認為除咗ETF在港未為一般人熟悉外，港人唔太重視資產配置，買來買去都係以港股為主，亦導致ETF為港人冷落。更大鑊嘅係，即使對ETF有興趣嘅投資者，亦未必會買賣本港掛牌ETF。<br>筆者認識一啲較成熟嘅散㻇，都已經透過網上券商買賣美國掛牌嘅ETF，就算本港有同類型ETF，佢哋都唔多熱衷，原因唔止係透過網上交易商買賣港股，交易成本平勁多，亦因為ETF喺美國普及程度高好多，同類型ETF嘅交投量遠多於本港，兼且有得玩埋沽空ETF。換言之，就算本港ETF商肯陸續減價，都難以吸引到呢班經驗散戶「回流」本港ETF市場。<br>筆者認為本地ETF市場消失都幾可惜，畢竟ETF係一個方便投資外國市場嘅渠道，捉到個趨勢的話，單日升幅其實唔細。雖則可經網上券商買賣美國上市ETF，但開戶有一定門檻，唔係個個散戶開得起，所以本地掛牌ETF仍可諗辦法填補呢個市場空缺。<br><br>El.<br> http://fb.com/moneywalkerhk <br>本欄逢周三刊出</p></body></html>