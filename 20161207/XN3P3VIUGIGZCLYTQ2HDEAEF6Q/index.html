<html><header><meta charset="utf-8"><title>財女手筆：聖誕鐘炒滙豐 - Melody</title></header><body><h1>財女手筆：<br>聖誕鐘炒滙豐 - Melody</h1><p>距離聖誕節仲有三個星期，不過一踏入12月，一眾打工仔耳邊早已響起「Jingle Bells」，半浸淫喺holiday mood之中！今日肥屍大隻嘅滙控（005）應該都聽到聖誕鐘聲近了，忽然事距三個幾月，受回購消息推住個肥pat pat爬山嘅大笨象，休息咗三個幾月，終於又回復活力啦，唔少散戶又開心唱吓「O Christmas Tree」。<br>計一計，滙控係2009年至2015年的七個12月入面，四次升、三次跌，升跌幅介乎4%，戰果一般般，其實，「聖誕鐘」年年講，不過，近10年都未見滙豐有開過party。不過，炒一炒的誘因仍然有，滙控昨日升3%，RSI仍然未過70，加上美國好大機會今個月就加息，今年首聖誕歌好似唱得到。<br>可惜係，聖誕歌總有唱完一日，作為重噸位的大笨象，今次回購更提早出盡洪荒之力，正當大家開心大笨象變身小飛象，大家可能唔記得，小飛象都好重磅，大家放長雙眼，睇住小飛象到底可以飛得幾耐。<br><br>Melody<br> http://www.facebook.com/whichroad <br>本欄逢周三刊出</p></body></html>