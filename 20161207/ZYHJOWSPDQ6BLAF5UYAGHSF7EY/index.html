<html><header><meta charset="utf-8"><title>【網民hot talk】港鐵新廣告寸懶人「磨」八達通？</title></header><body><h1>【網民hot talk】港鐵新廣告<br>寸懶人「磨」八達通？</h1><p>打工仔於地鐵繁忙時間分秒必爭，出入閘時若遇上阻塞，隨時錯過列車需多等數分鐘。網上有facebook專頁上載圖片，模仿地鐵廣告，寫上「在港鐵，你每磨一分鐘就會阻人六十秒」，諷刺日常生活中常有市民出入閘口時，懶得從手袋取出八達通，直接把袋放在閘機的感應器上。<br><br>專頁更把改圖惡搞成地鐵站內宣傳廣告，寫上「根據2016年度麻省理工學院研究報告指出：將八達通放進手袋裡，並不能把整個手袋都變成八達通」，嘲諷市民的生活習慣有違常理。改圖像真度高令網民一度誤以為真，讚揚為「高汁（質）P圖」，獲逾萬個讚好和800多次轉載。亦有網民深感共鳴指，曾看到有人「拎住個背囊捽個八達通機捽極都過唔到」，建議專頁眾籌在地鐵站內賣廣告引起警惕。<br><br>【網民點睇】<br>Louis Sung：入閘唔攞定八達通 俾人問候好輕鬆<br>Shania Wong：我仲以為係真的，因為每朝返工都有極大的感受<br>Rionne Gohan：拎住個背囊捽個八達通機捽極過唔到之後仲大叫「點解既!?」你見過未? 我見過，我真係見過…<br>Gap Mike：無錯，好憎人成個袋拍上去。做咩姐？</p></body></html>