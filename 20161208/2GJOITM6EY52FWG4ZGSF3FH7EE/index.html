<html><header><meta charset="utf-8"><title>隔牆有耳：YouTube Hit爆榜　熊仔頭最紅拍港男戀愛史　80萬點擊 - 李八方</title></header><body><h1>隔牆有耳：YouTube Hit爆榜　熊仔頭最紅<br>拍港男戀愛史　80萬點擊 - 李八方</h1><p>相信唔少讀者都訂閱咗由FHProductionHK創作嘅「熊仔頭」影片，呢個熊仔頭紅爆網絡，YouTube公佈嘅2016年度香港熱門影片排行榜，熊仔頭佔據「10大熱門原創影片排行榜」3個位，其中描述香港男生經歷嘅辛酸戀愛史〈我在香港分手的日子──上集〉排榜首，全球點擊率逾80萬，認真巴閉！</p><p>港人睇片為娛樂搵靈感</p><p>而熊仔頭嘅其他熱門影片〈我在香港慳錢的日子〉及〈毒左廿年，你問我答〉就分別排喺第2同埋第5位，影片以香港人的生活作為背景，內容勾起港人共鳴。<br>另一人氣YouTuber笑波子將洗腦神曲《PPAP》製成二次創作影片〈REAL Pen Pineapple Apple Pen（PPAP）〉則排第4位。<br>喺非本地創作方面，以獨特手法解說電影電視劇嘅「谷阿莫」，就有7個影片登上「熱門外國原創影片排行榜」，排喺榜首嘅係〈12分鐘看完18小時的網劇《太子妃升職記〉，全球點擊率超過200萬㗎。<br>Google消費者洞察報告話，港人網上睇片主要係為咗搵娛樂同靈感（42%）、尋找新興趣（38%）同放鬆心情（33%），年度原創影片多數以抵死設計對白同緊扣香港生活題材引起共鳴。</p><p>李八方<br>mailto:pf_lee@appledaily.com</p></body></html>