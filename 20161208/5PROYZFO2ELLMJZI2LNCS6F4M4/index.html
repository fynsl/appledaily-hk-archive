<html><header><meta charset="utf-8"><title>【馮仁昭四圍超】千嬅𠱁樂仔　等入金像獎</title></header><body><h1>【馮仁昭四圍超】<br>千嬅𠱁樂仔　等入金像獎</h1><p>電影《一念無明》嘅黃進獲金馬獎最佳新導演、金燕玲獲最佳女配角，前晚余文樂、方皓玟同黃進等喺尖沙嘴為電影優先場謝票，楊千嬅都有捧場，講到老友樂仔金馬獎冇提名，千嬅曲線鼓勵老友話：「最重要係遇到好劇本同得到認同，每個地方影展角度都唔同，香港電影金像獎又未到，可能佢有呢！喺呢行日日都係機會，好多人睇完都讚佢演出。」</p><p>拍戲精神緊張</p><p>樂仔就話再諗番起當日拍嘅沉重心情，都唔係咁舒服：「一般人未必知我哋情緒起伏咁大，可能自己都唔察覺，有時會精神緊張、神經衰弱、好𤷪𤺧，但唔好覺得自己係黐線佬，呢啲係都市病。」有人提議佢拍拖減壓：「拍拖冇好得夾硬嚟，拍得唔開心可能仲衰咗！」<br>另外，彭浩翔噚日喺facebook放咗張《春嬌救志明》現場拍攝嘅相，見到千嬅同樂仔着住睡袍喺酒店，彭浩翔留言：「這是一件神奇浴袍，如果明天中午12點前，這專頁有一萬個Like的話，神奇浴袍將自動打開。」<br>撰文：馮仁昭</p></body></html>