<html><header><meta charset="utf-8"><title>一路一帶：上司係方丈　你仲唔辭職？ - 斯郎</title></header><body><h1>一路一帶：<br>上司係方丈　你仲唔辭職？ - 斯郎</h1><p>特首梁振英經常透過「語言藝術」愚弄香港人，最近更透過律政司跣了財爺曾俊華一鑊，「溫馨提示」曾俊華不要回答四位將會被司法覆核議員資格的立法會議員。成功令其特首選舉假想敵中伏，被各黨派口誅筆伐。其實管治政府和管治企業文化相近，真誠對話當然較語言藝術更能提升公司價值。<br>香港打工仔過往都被灌輸「見人講人話」的生存之道，並非叫你刻意奉承上司，老闆並非永遠是對的，敢於講真話、提出挑戰的員工，才有創作力。曾經是香港創業榜樣的王維基，早前說過：「如果你不agree with your boss， you better quit」，他認為別人能成為你老細，就要認定一件事，老細一定勝過你。呢句說話放在現今所有創業者身上，簡直難聽過粗口。<br><br>真誠對話，遠比默默接受boss意見來得更重要，曾創作出無數票房冠軍動畫的Pixar總裁Edwin Catmull曾經講過，「比起有禮貌及順從，直接講出想法更重要」。他認為員工只能和同輩講出想法，但對上司及老闆要收口，這種文化會視為失敗。假如是一間需要創意及研發的公司，但員工驚咗反駁上司指示及想法，公司往往會陷入巨大危機。<br>上司並非要應聲蟲，而是透過brainstorm去結合及集體創作。在反駁意見上成長，而不是永遠認同你老闆。不過真誠對話，並非要人身攻擊，如果遇到問題需要改進，除了批評之外，應該即時提供有效意見，例如「呢條標題太露骨，應該要斯文啲」，而唔係講「咁垃圾嘅題都起得出？」，同時唔可以追究曾經表達過意見嘅責任，例如民航處強迫員工填寫問卷時，一定要畀高分。員工為咗飯碗，做出違背良心嘅事，根本無意見。但最重要嘅係，如果你嘅老闆係一位小器嘅「方丈」，建議有實力嘅員工，應該辭職，有理想嘅不妨自立門戶；其實曾俊華幾時辭職呢？<br><br>斯郎<br> https://www.facebook.com/oneroadonebelt/ <br>本欄逢周四刊出</p></body></html>