<html><header><meta charset="utf-8"><title>【騎師賽次關】間接令韋達勒避屈居亞軍！莫雅毋懼撞衝輕勝</title></header><body><h1>【騎師賽次關】間接令韋達勒避屈居亞軍！<br>莫雅毋懼撞衝輕勝</h1><p>這晚國際騎師錦標賽次關，第五場四班一哩，由三位選手莫雅、韋達及莫雷拉順序跑入前三名，分別於騎師賽獲12、6、4分。<br><br>其中英國代表莫雅策騎苗禮德馬房「事勝意」大熱掄元，五歲馬抽到配呢位天下第一高手，即以超班姿態大勝，為馬兒打開在港勝門，單Win及組合獨贏A1分別派26.5及21元。<br><br>今次同時係莫雅連續第二年贏騎師賽次關，去年佢騎賀賢馬房「開心健康」，同日本代表戶崎圭太所騎的「千真萬確」成為平頭冠軍，「開心健康」、「千真萬確」今場都有份跑，但就分別在雷景勳及潘頓胯下前四名不入。反而由莫雅首次操刀的「事勝意」，沿途前置守好位，形勢主動，直路火速望空一衝過晒，五歲新西蘭自購馬第17次在港上陣，終於打開勝利之門。</p></body></html>