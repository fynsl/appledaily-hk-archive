<html><header><meta charset="utf-8"><title>李華月失蹤多年麥家琪做幸福人妻</title></header><body><h1>李華月失蹤多年<br>麥家琪做幸福人妻</h1><p>每個年代都有當時嘅艷星，而喺八、九十年代香港電影最輝煌嘅時間，出產過唔少女星！過咗成二、三十年，當年嘅女神o依家又做緊咩呢？<br><br>吳家麗<br>1981年喺藝訓班畢業入行，現年53歲嘅吳家麗80年代尾轉戰電影圈，拍過《赤裸羔羊》、《玉蒲團》等等都有性感演出。而佢喺千禧年短暫息影，直至2010年復出拍《出軌的女人》，去年仲轉型做埋導演o添！<br><br>李華月<br>90年加入娛圈，多年嚟三級片主力拍三級片，有「三級片女王」之稱，經典作品有《血戀》、《滿清禁宮秘史》、《虐之戀》、《八仙飯店之人肉叉燒包》等等，其中《血戀》由李華月自編自導自演，而喺96年自資推出首張唱片《攪攪震》及推出電影《血戀II》，不過票房慘淡，李華月其後淡出香港演藝圈。而今年年屆60嘅李華月喺2013年畀《蘋果》發現失蹤多年嘅佢喺中環蘭桂坊現身。<br><br>翁虹<br>89年當選亞姐冠軍入行，90年代初轉拍三級片，《擋不住的瘋情》為其第一套三級片，其後的《青樓十二房》、《滿清十大酷刑》、《慈禧秘密生活》等等，深受觀眾歡迎。近年翁虹主力喺大陸發展。佢喺2003年曾經結過婚，兩年後離婚；之後喺2007年再婚，同年仲生埋囡囡。<br><br>麥家琪<br>1993年參選港姐加入大台，及後爆出佢未成年時曾拍裸照事件。入行拍過唔少電視劇同電影，90年代尾開始拍攝唔少艷情片，當中包括《聊齋艷譚》、《偷窺無罪》、《強姦5之廣告誘惑》，不過最廣為人知嘅作品係《偷窺無罪》。喺2006年同大律師王國豪結婚淡出娛圈，仲誕下兩仔一女，而近年仲有復出拍攝電影。</p></body></html>