<html><header><meta charset="utf-8"><title>約見速遞員遺屬　必勝客負責人「甩底」</title></header><body><h1>約見速遞員遺屬　<br>必勝客負責人「甩底」</h1><p>【本報訊】不幸命喪車禍的25歲Pizza Hut速遞員郭家浩，其父母昨晨到殮房認屍，家人透露家浩生前簽下器官捐贈卡，惟遇上車禍，器官受損，難以遺愛人間，郭父譴責肇事司機鹵莽，「如果佢（拖車司機）肯煞掣，我有番個仔！」近50名親友昨午到葵涌葵福路拜祭，場面哀傷。</p><p>公關稱無正式約晤</p><p>昨晨9時左右，家浩父母、胞弟及一班教友到殮房認屍，郭父指愛兒勤力又負責，做貨倉外，又教游水，並兼職Pizza Hut速遞員，還一周返三天學，希望可取得證書任體育教師。「𠵱家一提起件事就好傷心，好掛住呢個仔，佢突然走咗，只得25歲，好有前途」。說罷不禁潸然淚下。郭父指很多司機無意識打燈便過線，出事現場若司機看清楚才轉右便不會發生意外。至下午2時，半百親友及公司同事在葵福路路祭，郭母哭喚：「浩仔返嚟啦！你簡直乖到101分！」<br>工業傷亡權益會總幹事陳錦康稱，由浩仔家人口中得知，Pizza Hut負責人原相約浩仔家人昨午會面，卻臨時指「有啲嘢做」而缺席，陳批評Pizza Hut「好離譜」，應即安排善後。昨午5時許該會在fb發起兩天罷食Pizza，有網民即時響應，陳稱「公道自在人心，Pizza Hut應該好好反省」。<br>Pizza Hut公關回應《蘋果》時解釋事前無正式約過昨見面，或出現誤會，現已安排今晨10點與家浩親屬會面。至於有工會發起罷食，公關稱不會特別回應。郭家人昨晚回應指，昨路祭由Pizza Hut協助安排，其間Pizza Hut代表遞支票給家屬，工業傷亡權益會成員指應開會見面，列述賠償細節才收，家屬認為有理拒收，路祭後公司代表突取消原本約會，之後人事部致電他們約今早會面。<br>■記者翁鈺輝</p></body></html>