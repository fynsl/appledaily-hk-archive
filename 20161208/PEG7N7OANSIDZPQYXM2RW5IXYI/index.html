<html><header><meta charset="utf-8"><title>【旅遊心得】聖誕飛紐約平兩成　識揀一定唔住酒店</title></header><body><h1>【旅遊心得】聖誕飛紐約平兩成　識揀一定唔住酒店</h1><p>旅遊格價平台Kayak早前公布數據，指在旺季於聖誕期間飛紐約，機票竟然比平日平21%。立即格價，發現即買聖誕機票，直航國泰也不過是$7,733，最諷刺是同一日子坐國泰飛東京，竟然要$7,748。</p><p>雖然機票平，但紐約出名酒店貴，根據Hotels.com的Hotel Price Index調查，平均每晚US$275（約HK$1,969），好乸利。記者十一月初到紐約出差，撞正一年一度的馬拉松和總統大選，酒店貴到發神經，要慳錢唯有租屋一途。一輪格價過後，發現雖然airbnb名氣高，但選擇和介面都是Expedia旗下的HomeAway更勝一籌。比較同一日子，Homeaway上的租盤數量比Airbnb至少多一倍，而且搜尋後進行篩選，可以按價值平至貴排序，方便窮L如我一眼標出最平選擇，但airbnb就只能縮窄價錢範圍，但租盤顯示排序沒有規律，不太方便。<br><br>這是記者首次用HomeAway訂房，流程和airbnb基本上相同，入住過程順利，撞正大選都可以$2,000晚價錢租四人住的一房一廳近400呎單位，鄰近帝國大廈和中央車站，地點幾方便，最估唔到係廚房有齊電飯煲、多士爐等煮食器具，想慳錢簡單煮個快飯都得。唯一不適應的是大樓採用中央暖氣，無得調校溫度和風速，有點翳焗，好彩屋主送上風扇，問題迎刃而解。<br><br>記者：陶思敏<br>拍攝：潘志恆</p></body></html>