<html><header><meta charset="utf-8"><title>隔牆有耳：曾鈺成棄「戰友」遊桂林 - 李八方</title></header><body><h1>隔牆有耳：<br>曾鈺成棄「戰友」遊桂林 - 李八方</h1><p>正當財政司司長曾俊華按照律政司法律意見拒答立法會議員問題，疑似俾人跣鑊甘之際，早排被傳喺選委會選舉結束後，會同佢組成「雙曾」組合，拍住上選特首嘅前立法會主席、民建聯曾鈺成，就遠離呢位「戰友」，同黨友去咗內地嘆世界。<br>阿曾逍遙快活之際不忘喺facebook貼文，以「五個老生去旅行」為題，貼出一張同3名民記前立法會議員，譚耀宗、葉國謙同陳鑑林，以及黃建源一齊遊桂林「逍遙樓」嘅相（圖）。<br>面對海上一片風平浪靜，相中一身紅色風褸嘅阿曾戴住黑超，手執相機笑騎騎，喺船上甲板企得好穩陣，唔知佢有無隔空過番幾招畀鬍鬚曾，指點下防跣技巧？</p></body></html>