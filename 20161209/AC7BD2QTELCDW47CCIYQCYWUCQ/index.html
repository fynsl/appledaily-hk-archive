<html><header><meta charset="utf-8"><title>夥群星撐澳門影展　恨遇心動劇本關之琳：拍咁多戲冇一套鍾意</title></header><body><h1>夥群星撐澳門影展　恨遇心動劇本<br>關之琳：拍咁多戲冇一套鍾意</h1><p>【澳門直擊】第一屆澳門國際影展暨頒獎典禮昨晚在澳門文化中心舉行開幕禮，影展大使張根碩及形象大使章子怡、關之琳、少時前成員Jessica和張晉等行紅地毯，黃宗澤兩位舊愛胡杏兒及楊崢亦有現身，影展籌委會執行副主席周焯華（洗米華）則親自接待眾星，而曾志偉、女兒曾寶儀及兒子曾國祥就擔任大會司儀。</p><p>子怡樂做人母</p><p>關之琳與應屆金馬獎最佳女配角得主金燕玲齊齊受訪，已多年沒有拍戲的關之琳不諱言想復出，她說：「平時香港都好少參加電影節，會唔會拍戲就never say never，好難講，拍咗咁多年戲，冇一套自己鍾意，如果遇到令我心動嘅電影，就算70歲都唔會say no。」身旁的金燕玲又爆其實很多人透過她去找關之琳復出，金燕玲說：「我都有叫過佢拍，佢要遇到好吸引角色至會拍，好想同佢合作。」<br>章子怡在台上接受訪問時，透露很嚮往現在的生活，她說：「現在可以帶囡囡（醒醒）去拍戲，做媽媽之餘也可以兼顧工作。目前在儲存能量，明年3月拍自己的戲。」囡囡即將一歲，子怡表示不會為她開生日派對，她說：「北京很冷，簡單在家裏過一下就好了。」</p><p>曾寶儀遮瘀傷</p><p>早前在台灣被電單車撞傷的曾寶儀受訪時表示：「傷勢就用化妝遮，兩邊身瘀晒要用咗好多時間化妝。撞完第二日起身好似被人打咗一身，第三日就似家暴，遲啲仲要去北京做嘢。」廖子妤、余香凝代表參賽電影《骨妹》亮相，廖子妤直言希望電影上映時，可以見到拍檔梁詠琪（GiGi），她說：「我飾演GiGi年輕版，冇機會同場，所以好想同佢一齊行紅地毯。」<br>另外，澳門國際影展會安排競賽部份，共有11部電影參賽，評審團成員包括香港導演關錦鵬及韓國演員鄭雨盛等。影展頒獎禮會於下星期二舉行，到時會頒發最佳男、女主角、電影及導演等獎項。<br>採訪、攝影：曾小嘉</p></body></html>