<html><header><meta charset="utf-8"><title>朱千雪有樣有身材仲要有碩士學位係咩玩法？</title></header><body><h1>朱千雪有樣有身材<br>仲要有碩士學位係咩玩法？</h1><p>「巨浪捲起朱千雪」咦，唔係巨浪捲起「千堆雪」咩？冇所謂啦，千雪BB吸引咁多，大家將就吓啦！<br> <br>千雪BB係2012港姐季軍，不過嗰屆港姐係第首次「全民普選港姐」，可惜因為server癱瘓，所以賽果沿用評判評分，搞到全城圍插。其實根據多方面民意調查，千雪BB應該係冠軍嚟㗎！大台見到民怨咁勁，當時有傳即刻安排千雪BB盡快拍劇，諗住補番數。<br> <br>睇番資料，千雪BB 13年首次拍劇《On Call 36小時》就做第三女主角，頭兩年的確係受大台重用嘅；不過因為大台高層執位之後，當家花旦就變咗陳凱琳、蔡思貝。唉，真係戥千雪BB唔抵。<br> <br>不過唔緊要，都識得諗，揀去讀書為自己鋪後路，今年先讀完中大企業傳播碩士；o依家又修讀城大兩年全日制法律博士課程。<br> <br>早前嘅《EU超時任務》，千雪BB擔正女一(凌晨風)，今年仲首次提名「最佳女主角」，不過對手有鍾嘉欣、楊怡、岑麗香，唔知千雪BB可唔可以殺出重圍做視后呢？</p></body></html>