<html><header><meta charset="utf-8"><title>9個怪獸級投訴 - 曾志豪</title></header><body><h1>9個怪獸級投訴 - 曾志豪</h1><p>元祖級投訴女皇是董太，三連擊「complain complain complain」無人能及，新一代的投訴王者一個月內投訴同一集團三十次，內容包括投訴西餅的忌廉不夠平滑。<br>一山還有一山高，真正投訴高手其實在民間。電台做節目時徵集了不少市民親身經歷過的怪獸級投訴，公諸同好，讓你見識×到核爆的威力。<br>1）在超市買蜜瓜食，食完打電話投訴個瓜唔甜要求退錢。竟然，超市又肯退錢。<br>2）顧客網購罐頭食品，之後致電投訴，為甚麼不提醒他要用罐頭刀開，他家中無罐頭刀，得物無所食。<br>3）高級凍肉舖，有洋人投訴買回來的雞翼無雞味，要求退錢。經理息事寧人賠錢了事。重點，該洋人是拿着一堆雞翼骨頭來投訴的。<br>4）大廈屋苑一星期洗一次地，有住客投訴為甚麼洗完地會無漂白水味，懷疑根本無洗過地。<br>5）空姐收到乘客投訴，為甚麼隔籬個座位大過自己的座位。<br>6）某商場有凝冰可樂汽水機，一開蓋汽水會變沙冰的技術。顧客買後卻失手，汽水狂噴無咗半支。事後投訴商場管理公司，管理公司叫顧客直接向可樂公司投訴，顧客馬上投訴管理公司為甚麼不幫他向可樂公司投訴。最後管理公司經理自掏腰包向顧客賠償一支可樂的錢。盛惠8元。<br>7）巴士乘客遇到巴士壞車，投訴車長，你點開車㗎？你唔知㗎車係壞㗎咩？乘客上錯車，投訴車長，你為甚麼不提醒我上錯車？<br>8）客戶服務員A：你好，××公司。客人：我要找B客服。客服A：對不起，他放午飯，我可以幫你嗎？客人：甚麼？客服要吃飯的嗎……（無厘頭聯想：就像記者原來也要開會一樣）<br>9）某城市人民投訴點解咁大個人仲要玩紅綠燈過馬路要小心……仲細咩？</p></body></html>