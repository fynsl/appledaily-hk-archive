<html><header><meta charset="utf-8"><title>聞梁不連任　葉劉：感動又同情</title></header><body><h1>聞梁不連任　葉劉：感動又同情</h1><p>【本報訊】梁振英昨午宣佈棄選後，預料會在15日宣佈參選的新民黨主席葉劉淑儀隨即在立法會內會結束後，與黨友田北辰及容海恩會見記者，稱出席內會時聽到梁宣佈不參選感到詫異，對梁為了減輕家人壓力而不尋求連任「好感動，亦都好同情」，表明尊重其決定。被問及梁振英的決定會否令她成為下屆特首熱門時，葉劉稱：「政治一日都嫌長，大熱都有倒灶㗎嘛！」<br></p><p>獲梁粉鍾逸傑轉軚支持
</p><p>而4年前為梁振英站台的前布政司鍾逸傑，接受傳媒訪問時表態支持葉劉參選，葉劉昨回應稱「我好感謝佢（鍾逸傑），佢係我舊上司，我跟咗佢好多年」，認同對方為她打了一支「強心針」。問及鍾逸傑由撐梁到挺她，會否令梁振英不開心，葉劉指：「我相信梁生都係一個好大量的人，唔會介意嘅。」當時未知梁振英棄選的葉劉又重申自己是弱勢，「我地位比較低，比起傳媒時時提及嗰啲名，我地位比較低啦，咁有啲人認為女性係冇可能出到、做到（特首）呢個位」。<br>被問到是否於15日宣佈參選時，葉劉即指如曾鈺成所講，中央的「紅燈」和「綠燈」並不重要，最重要是對香港有承擔及全心全意為港人服務。新民黨下周三（14日）會召開黨員大會，若獲黨友通過，預料葉劉翌日宣佈參選，程序上她會辭去行政會議職位，但會維持黨內職務。問到有否尋求中央支持，葉劉即指「我好耐冇去中聯辦嘞，我冇打算再去中聯辦，自從你哋（傳媒）話我去中聯辦後，之後我再冇去過」。<br>至於與梁振英的最大分別，葉劉指，不會說自己能給市民很大希望，「但一個好大分別就係，我係有民選經驗人事，參加過民主選舉嘅人士，都知道要謙卑、感恩，同埋密切咁聆聽民意」。葉劉又指，若曾俊華參選特首，她表示歡迎，「我同曾生以前都係舊同事，如果佢出嚟參選，我同佢同台辯論，都係好有趣嘅經驗，我樂於見到同佢同台辯論」。<br>■記者林俊謙</p></body></html>