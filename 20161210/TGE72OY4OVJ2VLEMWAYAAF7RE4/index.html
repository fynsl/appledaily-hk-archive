<html><header><meta charset="utf-8"><title>年度詭謎 - 陳也</title></header><body><h1>年度詭謎 - 陳也</h1><p>一，龍匯道變電站被打那個，是曾健超抑或不是曾健超？差佬是不是被告席上那七個抑或在四十多秒裏換了人？法官要睇N次「你的名字」嗎？<br>二，鬍鬚曾神不守舍拒答四位被JR議員，他被哪種動物精（狼或蛾）附身了？<br>三，政府JR，插隊排頭位，係咪當了法庭是林鄭天堂，老奉留位？<br>四，做死人生意的機構贊助青年軍三千萬，擺明當班後生仔唔係人，係鬼。N年後，跑出另一班青年乜政，改名叫做「鬼叫你雞」，好出奇咩？<br>五，新空管出現鬼機和神隱N秒事故，管理層憤而報警，要揪出向傳媒揭密者。接手的重案組，又係查立法會長毛搶文件那一批。老屈的名字，你懂嗎？<br>六，橫洲摸底「粒粒皆辛苦」，被JRDQ轉移視線，鄉黑的票，肯定掌心雷投俾哽咽王。被麒麟撞飛那位，甘心嗎？食幾多石澳梅菜才補償到呢？<br>七，香港勝在有……港豬。香港人食過87枚催淚彈，消化埋胡椒噴霧與警棍，你的名字，終極變種為陰功豬。23條綑住的，數吓，有幾多條豬大腸？</p></body></html>