<html><header><meta charset="utf-8"><title>麥明詩：聽民意好事</title></header><body><h1>麥明詩：聽民意好事</h1><p>【本報訊】特首梁振英昨突然在特首辦見記者，以保護和照顧家人為由宣佈不爭取連任，不少藝人視之為喜訊。王宗堯昨即上街索取《蘋果》號外，更拍照貼上社交網，笑言會當聖誕禮物派給朋友，他稱：「釋除任何疑慮，驚佢連任，呢5年，佢嘅大話，佢嘅貪，佢將香港巿民福祉所有嘢放喺好低地方，唔適合做香港特首，唔適合再連任。」<br></p><p>歐錦棠：一路好走！
</p><p>至於其他藝人，歐錦棠則提醒梁千萬別回頭：「佢劑劑出口術，出咗5年，一路好走！唔好理邊個做，佢唔做就得。」近年有遊行表訴求的邵仲衡形容此刻心情如慶祝貪官被拉落馬：「雖然下一個選出嚟未必啱我哋心水，但係點都希望可以好過呢一個。」<br>關心政事的港姐麥明詩指聆聽民意是好事，森美聽到梁振英指要保護家人，他認同男人對家庭應有承擔，他說：「作為一個有家室嘅男人，感覺到一個男人為家庭肩負重擔係好男人嚟嘅！難得佢喺任內剛硬嘅性格帶一點暖男感覺，係值得慶祝！慶祝佢成為一個暖男！同出面有啲唔同，係慶祝佢成為一個暖男，對於一個家庭嚟講，係一件開心嘅事。」<br>被指是梁粉的黃夏蕙支持他為女兒和家庭選擇放棄政治。陳志雲也認同梁特不連任是一件好事。<br>■記者王麗春</p><p>【藝人回應】</p><p>　</p><p>　</p><p>　</p></body></html>