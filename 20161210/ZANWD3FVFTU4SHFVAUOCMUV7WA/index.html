<html><header><meta charset="utf-8"><title>80圍唔夠坐　夏蕙姨「肉償」道歉</title></header><body><h1>80圍唔夠坐　夏蕙姨「肉償」道歉</h1><p>黃夏蕙上個月擺大壽，83歲生日依然老當益壯，梗係要廣邀親朋賀一賀佢啦。不過呢啲時候，總係好難預人數，阿邊個突然得閒出席，又或者阿邊個又突然有事忙現唔到身，真係頭都爆都計唔掂要預幾多圍。<br> <br>好似今年1月，夏蕙姨老公潘炳烈80大壽，夏蕙姨就喺九龍灣筵開80席，計番條數，差唔多有成1,000人！不過原來80席係唔夠架，連預備俾記者同fans嘅8席都被坐滿，最後出現咗有賓客冇位坐嘅尷尬情況。<br> <br>嗰次之後，夏蕙姨「肉償」向賓客道歉，喺facebook貼咗張扮Tony Jaa《拳霸》嘅舊造型相，仲話唔知自己咁有號召力，比預算多咗兩圍！<br> <br>其實夏蕙姨又唔使咁愁嘅，始終生日係開心事嚟，大家見到壽星公壽星女高高興興其實都夠晒啦！</p></body></html>