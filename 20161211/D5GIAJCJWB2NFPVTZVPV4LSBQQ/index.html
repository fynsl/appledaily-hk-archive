<html><header><meta charset="utf-8"><title>星期日專題：視障琴手　黑暗中找到愛另一半：佢睇唔到　有不滿要出聲</title></header><body><h1>星期日專題：視障琴手　黑暗中找到愛<br>另一半：佢睇唔到　有不滿要出聲</h1><p>【本報訊】在另類旅遊節目《暗中旅行》，視障音樂人李軒與女藝人「心美BB」把臂遊台，現實中的他一樣抱得美人歸，計劃與健視女友結婚，「用我僅餘嘅一成視力，都感覺到佢幾咁靚」。因視網膜病變失去視力的他，在黑暗中找到音樂路，還找到另一半，「最開心係佢父母接受我」，成就這段圓滿的協奏曲。<br>記者：呂麗嬋</p><p>訂酒席、影婚紗照、為新居裝修，婚禮明年9月舉行，李軒與黃天兒就像無數準新人，為心中完美婚禮奔波。這天恩愛的小倆口手拖手接受婚前輔導，「籌備結婚，要做好多決定，情緒起伏大，試過放工好攰，佢心急想上新屋度尺，勉強去，越講越晦氣，到後期索性唔出聲」，準新娘如是說。情侶之間小磨擦，但對只看到一團影的李軒來說卻是致命傷，皆因看不見，只能憑聲音了解對方喜怒哀樂。</p><p>開朗自嘲　感動女友</p><p>「以前習慣唔開心就粒聲唔出，想你估到我為乜嬲，你不斷問，即係唔知啦」，天兒笑着解畫。接受婚前輔導，「順得人」的小妮子謂，才知道隱瞞感受對一段親密關係非好事：「李軒睇唔到，你不滿唔出聲，佢會好徬徨。」李軒亦自責：「其實我都有責任，要放慢少少，畀啲空間佢，多啲同理心。」互諒互讓是老生常談，卻是走到白頭的關鍵。<br>小倆口的愛情故事，要追溯到上年聖誕。「同朋友聽音樂會認識，覺得佢把聲好好聽，我講乜都好，其他人冇反應，佢一定笑得好開心」。他愛她善良率真；她愛他開朗有才華。李軒那雙看不見的眼睛，不單未成障礙，還成了紅線。音樂會後吃飯，講起各自的故事，她才赫然發現，眼前幽默的開朗大男孩只剩一成視力，視覺細胞會逐漸死亡。<br>「有呢種病，遲早會完全失明，但佢好開朗，會自嘲，最初知佢睇唔到，好怕講錯嘢令佢唔開心，但佢唔會」。好奇心上網「起底」，看到李軒自彈自唱的片段，同樣愛音樂的小妮子既感動又佩服，「最初真係有啲崇拜偶像嘅感覺」。單獨約會，雙方有說不完的話題，身邊朋友知她認識了這樣一個音樂人，覺得他看不見卻達演奏級水平，參與鋼琴演奏，與香港管弦樂團合作表演，才華洋溢。 </p><p>喜令女方家長改觀</p><p>直至有一天，小倆口正式拍拖，天兒向朋友及家人提起新戀情，情況急轉直下，「大家都好驚訝，問點解發展到呢個地步，一面倒反對，覺得如果發展到談婚論嫁會有好多問題」。天兒說：「真係會諗多咗，但諗完反而更堅定，好想同佢走落去，說服其他人唔係咁樣。」倒是早有心理準備的李軒比較冷靜：「任何女仔，佢哋嘅屋企人都會擔心、會反對，點樣令佢哋明白多啲先最重要。」<br>有一個哥哥的天兒，是父母的掌上明珠，李軒知道家人反對只因愛女心切，主動邀請女方家人看他演出，是第一步。<br>「我知佢哋對我有保留，一定唔可以避，你先要對自己有信心，先會畀到信心佢哋，覺得個女同我一齊會得到幸福」。參與各類演出、收費教彈琴，讓女方家人知道，縱然失明、縱然偶爾要人扶上一把，他仍擁有自己的事業，日常生活可以照顧自己。<br>天兒記得，那個關鍵的晚上，李軒如常在台上自彈自唱，她與母親在觀眾席，漆黑的場館鴉雀無聲，眼角瞄到母親感動的表情，讓她鼻酸酸，「完場後媽咪叫我得閒帶李軒返屋企食飯，佢第一次上嚟，成餐飯老竇雙眼未離開過佢」。<br>家長開綠燈，今年4月，趁女友生日求婚，「第一時間WhatsApp求婚相畀媽咪，佢OK我哋先識得攬住喊」。小妮子說：「佢哋好錫我，唔想做令佢哋傷心嘅事，雖然我一定會為自己嘅幸福努力爭取，但都想佢哋都開心同支持，咁先真正圓滿。」</p></body></html>