<html><header><meta charset="utf-8"><title>【搵食攻略】工展會掃小食！嘆和牛餅一呎長熱狗</title></header><body><h1>【搵食攻略】工展會掃小食！嘆和牛餅一呎長熱狗</h1><p>一年又到工展會，不論你有冇斬獲，肚依然要醫的，但冇理由照舊魚蛋燒賣吧？記者今次走訪美食廣場，找來數款參展商首度推出的小食，過過口癮之餘，亦能嚐新。</p><p>一呎長竹碳法式熱狗 </p><p>兜了一圈，當中最引人注目的，定必是眼前這個長近一呎的竹碳熱狗，參展商過往以法式熱狗配一呎長腸為主，今年則搞搞新意思。竹碳包入口不會太硬，香草腸上為番茄茸、芥末及茄汁，腸迷不要錯過；惟醬料太多的關係，反而吃不出香草腸本身的味道。走過一個路口，可見手掌般大的澳洲和牛餅，外層為酥皮餅，配搭感覺新鮮。當中包括和牛肉碎、洋蔥、芝士及紅辣椒，故入口帶微辣，；不過翻開酥皮餅，和牛的份量不多，而且味道偏淡。</p><p>另外，今年亦新增了一個素食攤位，當中的紫豆串串，以鮮腐皮及紫菜包裹成串。記者起初以為味道會很單調，惟入口方發現，紫菜的鹹香及腐皮的豆味挺重。至於甜品方面，當中亦有最近流行的雪糕夾包。眼前的海鹽脆脆雪堡及黑糖脆脆雪堡，顏色夢幻，前者入口帶淡淡鹽味，後者則以黑糖味為主，值得一試。<br></p><p>記者﹕湯珮然<br>攝影﹕徐振國</p></body></html>