<html><header><meta charset="utf-8"><title>【港隊危矣？】日本大軍歷來最強　馬會隨時獻上半億獎金</title></header><body><h1>【港隊危矣？】<br>日本大軍歷來最強　馬會隨時獻上半億獎金</h1><p>今屆國際賽即將上演，最大特色係日本隊好強，全日四項錦標都有馬上陣，一共13匹歷屆最多，其中香港瓶「新紀錄」、香港短途錦標「大仁大勇」、香港一哩錦標「標誌名駒」及香港盃「滿樂時」，都是餐士馬，一副搶錢格。<br><br>如果日本隊贏晒四場，夾埋頭馬獎金係天文數字，有成4,731萬，而且最後埋單分分鐘唔止此數。因為第八場香港盃日本隊大嗱嗱出五隻，包辦三重彩都唔奇，即係今屆國際賽日本隊最完美嘅情況，可以攞獎金超過半億。<br><br>日本馬王「滿樂時」之前來港兩次，先贏香港一哩錦標，擊敗「大印銀紙」；繼而喺冠軍一哩賽，再挫港隊馬「詠彩繽紛」。今次「滿樂時」第三度征港，意義重大，除咗係退役前告別戰外，亦可再締紀錄，如果牠贏到香港盃，不但可與昔日「榮進寶蹄」看齊，成為另一匹曾三度在港勝出國際一級賽之外隊馬，「滿樂時」在港累積獎金亦會超過3,500萬，係賽馬史上在港取得獎金最多嘅外隊馬。</p></body></html>