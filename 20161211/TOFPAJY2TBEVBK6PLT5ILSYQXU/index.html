<html><header><meta charset="utf-8"><title>踩場舊愛周家蔚婚禮林建億被洪天明爆粗鬧爆</title></header><body><h1>踩場舊愛周家蔚婚禮<br>林建億被洪天明爆粗鬧爆</h1><p>數到林建億其中一單最爆嘅新聞，可以數番4年前，佢舊愛周家蔚同洪天明舉行婚禮當日，林建億不請自來，又飲又食又追女仔喪「抄牌」，最勁嘅係佢喺婚禮上，倒瀉水落新娘子周家蔚身上，整濕女主角套晚裝，激到洪天明紮紮跳，事後更爆粗鬧林建億：「媾女死遠啲。」同「仆街要開名講，不請自來。」，最後林建億同王愛倫分別打畀洪天明道歉，更有傳佢被阿媽放逐去美國作「懲罰」。<br> <br>其實林建億唔止媾過周家蔚一個女星，之前亦有傳「藍莓」劉俐都有拍過拖，雖然女方否認有其事，但當林建億被洪天明鬧爆時，佢又力撐對方。<br> <br>另外，有「E Cup超蓮」之稱嘅鍾采羲都傳搭上過林建億，佢哋兩個喺英國讀書時認識，返港發展後就傳出兩人拍拖嘅消息。</p></body></html>