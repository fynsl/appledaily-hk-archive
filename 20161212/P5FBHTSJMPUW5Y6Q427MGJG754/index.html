<html><header><meta charset="utf-8"><title>京須放棄對港強硬路線</title></header><body><h1>京須放棄對港強硬路線</h1><p>【拆局】<br>雖然特首梁振英在選委會投票前宣佈不再連任，但從昨日選委會投票率破歷屆紀錄，可見未有影響選民希望透過選委改變目前香港情況的決心。有民主派中人認為，從選委投票情況，反映北京要化解香港目前困局，不是換了一個梁振英可以解決，「係要將整個對港政策改弦易轍，放棄過去幾年強硬鬥爭路線」。<br>多名民主派中人均指，他們不敢預測高投票率是否對民主派候選人有利，但他們認為，這麼多選民明知特首選舉只是小圈子選舉，仍然不放棄手中一票，出來投票選選委。「選民不滿明顯唔只係ABC（Anyone But CY）咁簡單，而係好不滿梁振英主政期間，種種破壞香港核心價值嘅施政作風」，背後就是不滿北京對港強硬鬥爭路線，「好似今日有個選民同我講，就係見到北京竟然咁高規格見周融，刺激佢今日一定要出嚟投票」。<br>另一民主派中人稱，選民多是專業及傾向務實人士，「佢哋唔會支持港獨同激進派，但今次佢哋出嚟投票，北京要諗諗過去幾年對港政策有幾失敗」，若北京仍拒改變對港政策，在民主等議題上多聽港人聲音，放棄過去幾年對港強硬鬥爭路線，「仲係要搵強硬派做下屆特首」，最終只會更失香港民心，「拖累香港經濟發展之餘，北京都會身受其害」。<br>■記者莫劍弦</p></body></html>