<html><header><meta charset="utf-8"><title>副會長曾遭Webb教訓</title></header><body><h1>副會長曾遭Webb教訓</h1><p>【本報訊】獨董協會常務副會長盧華基本為核數師，現時已是獨董「熟手技工」，但他起初亦曾因經驗不足而被「股壇長毛」David Webb狠狠教訓。<br>他回想初次擔任獨董時經驗幼嫩，即與David Webb短兵相接，Webb於周年大會向該股管理層詢問財務報表的細節，「見其他董事冇乜反應，我就答佢，點知David Webb後來話，咁具體嘅事應該由公司財務總監去答，我作為獨董唔應該答。」<br>另一常務副會長楊志達亦提到，不少公司董事會內集合中港台三地董事，「佢哋好多時有種思維覺得，（董事會會議）嚟到咪嚟囉」，故需要特別提醒，若出席率低，披露後「路人皆見」，很可能會被股東投票請走。<br>現時香港將近2,000家上市公司，每家最少3名獨董，即起碼需6,000多人，但現時只有約4,000餘人分擔。協會會長范仁達指，退休銀行家、核數師、律師等「累積三十幾年會計、商業經驗，佢哋一睇份財報，就知道應該問咩問題，五十幾歲退休，仍然係好活躍的年紀，如果唔做獨董，簡直係嘥咗。」因此協議倡議成立人才庫，讓有需要的公司能接觸到夠資格的獨董，同時新手獨董有機會向資深獨董取經，尤其如何應付國企、民企、藍籌等截然不同的企業文化。</p></body></html>