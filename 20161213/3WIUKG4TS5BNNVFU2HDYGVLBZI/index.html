<html><header><meta charset="utf-8"><title>劉家輝中風休養　盆菜宴行善</title></header><body><h1>劉家輝中風休養　盆菜宴行善</h1><p>現年65歲的武打明星劉家輝，5年前因中風導致半身不遂，演藝工作全部暫停。雖然劉家輝至今仍要坐輪椅出入，但他熱心公益，大前日他便在中風以來首度參與公開慈善活動，為低收入家庭和長者送暖。</p><p>抽中200元獎金</p><p>大前日劉家輝在好友樊亦敏陪同下到大埔出席一個慈善盆菜宴，穿上紅藍白格仔恤衫和戴上cap帽的他，顯得非常精靈靚仔。樊亦敏前晚接受記者訪問時說：「佢好耐冇出嚟，佢自己都好想參與多啲慈善公益，由於呢排佢身體好咗，所以就同佢出席咗個盆菜宴，噚日係佢出事以嚟第一次正式參加呢類慈善活動。」<br></p><p>樊亦敏續說：「師傅（劉家輝）好貪靚，專登揀自己鍾意嘅衫同戴咗隻至鍾意嘅手錶出席，見到朋友部紅色保時捷，又指住部車話要合照。由於佢好耐冇出席呢啲公開場合，所以全晚都好開心好興奮，仲做埋抽獎嘉賓幫手抽獎，後來佢自己又抽中咗200蚊現金獎，佢都攞番出嚟等大家再抽過。」劉家輝在盆菜宴受歡迎，不停被集郵。<br></p><p>讚樊亦敏歌藝</p><p>另外，大前晚除樊亦敏上台做表演嘉賓外，早前跟她與康華三個盛女合唱《伊人當自強》的馬蹄露也有上台表演，二人並合唱此曲。劉家輝見到樊亦敏唱歌時笑住拍手掌，樊亦敏說：「聽番啲朋友講，師傅話我唱得幾好聽喎。」<br>採訪：魯吉</p></body></html>