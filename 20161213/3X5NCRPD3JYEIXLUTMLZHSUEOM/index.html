<html><header><meta charset="utf-8"><title>美選Angel讓胸Devil陳意嵐走咪</title></header><body><h1>美選Angel讓胸<br>Devil陳意嵐走咪</h1><p>【ViuTV風雲】首次舉辦的ViuTV選美節目《美選D.n.A》進入尾聲，下周日便會直播決賽，大會昨安排Devil和Angel兩組共8位佳麗，分別是Devil四強陳意嵐、湯沛宜、余逸思、馬倩宜，及Angel四強的F Cup「巨胸翠如」鄧月平、「沙律」張沛樂、羅伊婷和「索爆dancer」李靜蓮，與評判劉美君、雷頌德、丁子高及三位司儀方力申、火火和郭偉亮在銅鑼灣見傳媒。</p><p>李靜蓮暗寸雷頌德</p><p>四位Devil佳麗穿上黑色性感晚裝拋胸示人，陳意嵐疑似露「暈」，而余逸思的打扮最火辣，Devil佳麗風頭明顯蓋過穿白色清純造型的Angel，大熱「巨胸翠如」鄧月平只是稍騷事業線，巨咪未能彈出，她表示決賽時會表演演講，為經常被評胸大冇腦平反，她說：「我本身係催眠師，會話畀大家知我係揸筆嘅人。」鄧月平同時會參與跳舞：「我跳舞都係遊魂狀態，動作冇力，希望令人刮目相看。」另一大熱張沛樂已開始緊張，對於Angel組被Devil組搶鏡，她說：「睇大會畀乜衫我哋，因應唔同性格決定衣着。」<br>評判雷頌德笑言不敢望低胸佳麗，郭偉亮則說：「我哋最初都係咁，耐咗覺得冇嘢睇。」李靜蓮稱呼雷頌德為「算係香港頂尖級音樂監製」，引得全場爆笑，雷頌德一臉尷尬，李靜蓮即知衰。</p><p>小方俾Stephy嚇親</p><p>丁子高昨首次見佳麗，他說：「有位好大隻健美女仔叫Happy（馬倩宜），佢畀我感覺除咗選美外，仲好有鬥志，好欣賞佢。」<br>至於方力申大讚眾佳麗有進步，但不敢講心水。而對舊愛鄧麗欣（Stephy）近日接受訪問時講兩人拍拖時看不到好的未來，小方回應：「有睇訪問，睇到標題都嘩一聲，咁大鑊，睇埋內容係Stephy講電影角色，誤導咗觀眾。」<br>採訪：卓寶花<br>攝影：葉君海</p></body></html>