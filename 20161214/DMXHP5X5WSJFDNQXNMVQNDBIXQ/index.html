<html><header><meta charset="utf-8"><title>求驗客手記︰基沙文輸完獎再輸波</title></header><body><h1>求驗客手記︰<br>基沙文輸完獎再輸波</h1><p>C朗風光領獎，佢嘅死對頭基沙文就要吞三蛋嘞。周一西甲馬德里體育會作客維拉利爾，基沙文冇咩表現不特止，後防更因為門將奧比歷上半場已經傷出，更加立立亂，結果維軍以3:0大勝。基沙文領軍嘅法國，喺歐國盃決賽不敵C朗效力嘅葡萄牙，之前首都打吡又大敗俾C朗效力嘅皇馬，𠵱家再輸一場，西甲排名跌至第六位。賽後證實奧比歷要傷六個星期，2017年先見嘞。</p></body></html>