<html><header><meta charset="utf-8"><title>世界級星B萌爆星二代逐個捉</title></header><body><h1>世界級星B<br>萌爆星二代逐個捉</h1><p>呂慧儀帶住B仔行超市，人妻勁有母愛，囝囝又勁得意，唔怪之得咁多人結咗婚都想生B啦！不過咁，有爭最得意BB呢個寶座，仲有好多對手㗎。<br> <br>喺呢個得意榜第一位嘅，都仲係佢：鄭希怡（Yumiko）愛女梁浸浸！Yumiko成日花心思幫囡囡打扮靚靚咁拍片影相，早幾日仲帶咗梁浸浸去容祖兒同Twins嘅舖頭剪綵。梁浸浸唔怕陌生仲嘟嘴賣萌，佢仲對住鏡頭飛吻，勁有明星潛質。<br> <br>講到幫BB打扮，湯盈盈都有一手，佢早前13年就幫兩個女Alyssa、Kassidy行商場，仲幫佢哋打扮成童畫角色一樣，同其他迪士尼公主合照，非常有愛心。<br> <br>跟住呢一位BB，唔係得意，而係一出世就已經型到爆！係咪有畫面呢？無錯，就係陳國坤阿仔陳真喇。出年3月先一歲，不過陳真已經好識chok樣，同爸爸媽媽嘅合照都好型仔，望落真係有少少似李小龍㗎。<br> <br>官恩娜個寶貝仔BéBé G 都係得意B之列，花好多心機陪住個仔，幾乎成個Ig都係BéBé G 嘅相，之前佢就影過BéBé G 拎住地拖亂掃嘅片，一臉認真地迷茫個樣，睇見都想笑。<br> <br>仲有一位好受歡迎嘅星B，好多人都記得佢叫「馬家好」，喺《愛．回家》現過身俘虜觀眾。佢嘅真實身份其實係徐榮個女徐心怡，乳名叫包包，因為實在太得意，好快就有廣告商搵佢哋拍廣告。</p></body></html>