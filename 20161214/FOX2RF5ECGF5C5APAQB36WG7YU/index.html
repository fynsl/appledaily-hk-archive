<html><header><meta charset="utf-8"><title>吳若希講明生完先結婚康堤兩歲阿徐先嫁Eason</title></header><body><h1>吳若希講明生完先結婚<br>康堤兩歲阿徐先嫁Eason</h1><p>未婚懷孕嘅例子喺娛圈屢見不鮮，而佢哋睇嚟都好sweet，由最近嘅吳若希去到Eason嫂徐濠縈都係好好嘅例子。<br> <br>吳若希<br>24歲嘅吳若希（Jinny)年7月喺fb公開認同澳門闊少Alex Ho拍拖，又喺9月宣佈分手，喺10月突然暫別娛圈。其後多次傳出Jinny有喜，當時人未有回應，直至11月18日，佢喺ig宣佈有喜，及後佢亦回港接受訪問，承認有喜3個月，而佢同男友亦有共識生完B後先再結婚。<br> <br>Jessica C.<br>安志杰2014年同Jessica C.拍拖，喺去年10月拍拖近一年嘅安志杰宣佈女友懷孕三個多月，而佢仲成功喺馬爾地夫旅遊嗰陣求婚成功。而JC喺今年3月於美國芝加哥誕下寶貝女Tessa，至於婚事方面，JC接受訪問時曾透露希望明年年中前成婚，而預計婚禮會喺LA舉行。<br> <br>徐濠縈<br>徐濠縈同陳奕迅Eason拍拖多年，佢哋仲喺2004年誕下愛情結晶品陳康堤。不過當時有指當時Eason要為復出樂壇做準備，所以將婚事延遲，最後喺2006年3月Eason同徐濠縈結束十年愛情長跑喺水灣鄉村俱樂部結婚。<br> <br>趙哲妤<br>今年9月趙哲妤出席活動，突然肚凸凸現身，自稱係單身嘅佢自爆懷孕6個月，講到BB嘅爸爸佢仲一度哽咽。事件報道後1個月，趙哲妤再次出席活動即刻笑晒，仲話BB爸爸會負責o添！</p></body></html>