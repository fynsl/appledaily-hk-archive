<html><header><meta charset="utf-8"><title>英超大勢；信曼城[-2]「屈」機 - 吾中</title></header><body><h1>英超大勢；<br>信曼城[-2]「屈」機 - 吾中</h1><p>曼城近況麻麻兼未能「夫添」，又有大戰阿仙奴的後顧，在周三英超迎屈福特時要[-2]似乎太多；不過，由於「藍月」球員始終質高，而且志切在大戰兵工廠前大勝一場振士氣，有危先有機，一於博有2.65倍的曼城「主勝」。（球賽編號：星期三19；now625台及樂視明日4:00am直播）<br>曼城近兩場聯賽皆落敗，今迎屈福特又續有阿古路及費蘭甸奴停賽，就算有主場之利都似難看好。不過，藍月仍不乏質高球員如奇雲迪布尼及大衛施華等，又有伊恩拿祖壓陣，故入球不成問題，加上有奧達文迪復出，後防料更穩陣。<br>屈福特雖剛在主場以3:2挫愛華頓，但他們作客平平，近五場只得一勝一和三負，而且三場敗仗都淨輸超過一球，加上今役又有卡保奧、卡夫卡特及羅拔堅尼地等因傷缺陣，受讓也不宜高估。</p><p>黑貓迎車仔可出冷</p><p>車路士雖有迪亞高哥斯達腳風順，但上場小勝西布朗贏得驚險，今訪要搶分的新特蘭有失分可能。畢竟「黑貓」近四場主場獲兩勝，近三迎藍軍又獲一勝兩和，[+1]可博。（球賽編號：星期三11；now622台及樂視明日3:45am直播）<br>文：吾中</p></body></html>