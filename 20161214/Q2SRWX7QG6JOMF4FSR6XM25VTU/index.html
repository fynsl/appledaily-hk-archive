<html><header><meta charset="utf-8"><title>為「開門利是」同張名雅擘面？陳庭欣：關係冇改變過</title></header><body><h1>為「開門利是」同張名雅擘面？<br>陳庭欣：關係冇改變過</h1><p>昨日有周刊爆同係港姐出身嘅張名雅同陳庭欣擘面，原因係張名雅今年9月出嫁時，被爆開門利是得$3,800，而身為姊妹團之一嘅陳庭欣成為最大嫌疑人。<br> <br>雖然已經事過境遷，日前張名雅設宴慰勞一班姊妹，但陳庭欣缺席，加上兩人喺大台「職藝員聯歡晚宴」上零交流，被叫影合照時，陳庭欣仲攞袋走人，睇嚟張名雅同陳庭欣今次真係「（姊妹）情已逝」。<br> <br>陳庭欣回覆傳媒查詢時，否認同張名雅不和，佢就話：「我哋關係冇改變過呀，我盆菜宴（「職藝員聯歡晚宴」）晚要開《東張》live呀，食都冇得食就要閃啦！大家打咗個招呼，我仲提醒Carat（張名雅）唔好飲凍嘅汽水。至於上星期佢生日，約食lunch，我當日同Zoie（譚凱琪）要開劇，0630到1600……點去呀？我哋喺groupchat送上合照say咗happy bday啦！」</p></body></html>