<html><header><meta charset="utf-8"><title>中資行搶錢推高拆息</title></header><body><h1>中資行搶錢推高拆息</h1><p>【本報訊】近日本港銀行間同業拆息（Hibor）上升，除反映美國聯儲局加息預期，內地透過收水撐人幣滙價，影響亦蔓延至本港，有財資市場人士估拆息短期內會上升至0.7厘，最快要農曆新年假後才完結。<br>有財資人士透露，中資銀行近日交易行為較異常，「平時中資行都有母行資金支持，唔使靠銀行同業拆借，亦都唔靠零售客，不過近排中資行好似問唔到母行拎錢，唔單止冇拆錢，仲要喺同業市場搶錢，所以拆息居高不下」。</p><p>料新春後回落</p><p>上海商業銀行財資市場處研究部主管林俊泓解釋，內地在岸市場水緊，對香港拆息市場確有影響，港美股市表現背馳，有基金經理減持港股、增持美股，港元資金流走，加上年底銀行要符合流動性要求，令拆息上升。<br>林俊泓又估計，短期拆息或高見0.7厘，最快要農曆新年後才會回落，「年底繼續水緊，農曆新年前港元需求均相當大」。<br>截至昨日晚上8時18分，港滙走勢稍微轉強，見7.7567，12個月遠期有145點子輕微溢價，反映1年後港滙將會見7.7712水平，仍然屬強方兌換水平。</p></body></html>