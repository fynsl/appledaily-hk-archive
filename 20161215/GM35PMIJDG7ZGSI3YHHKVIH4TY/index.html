<html><header><meta charset="utf-8"><title>魚樂無窮：兩個熱鬧的板塊 - 唐牛</title></header><body><h1>魚樂無窮：<br>兩個熱鬧的板塊 - 唐牛</h1><p>踏入12月，入市意慾特別弱，一來聖誕節將至，假日氣氛特別濃，辛苦咗一年，唞下都好正常；二來炒作概念越來越少，好似大笨象滙控（005）咁，大行連環唱好呢招都出埋，股價即刻見短期頂，由於回購彈藥用得九九十十，再砌上催化劑不足，股價要見7字頭，睇嚟係出年公佈全年業績的事了。<br>新股乃少數仍獲熱捧嘅板塊，不過，最具話題性嘅依然要數「越南河」膳源（1632），SDI顯示，一名叫林均恆嘅仁兄，以差不多摸頂價（平均16.629元）增持膳源270萬股，令其持股觸及5%須披露水平。雖然膳源急彈13%，但呢手貨賬面依然勁蝕2,000萬銀。從理性角度出發，呢個價買咁多貨嘅，唔係儍嘅就係嫌錢腥，點解照衝入場？正常途徑一定諗唔通，會唔會係新股新玩法？真係要問佢先知。<br><br>殼股依然熱鬧，最新有嘉耀控股（1626）控股股東獲洽購不少於51%股權，埋枱傾緊嘅KTL（442）亦停牌，似乎好事近了。<br>由創板升呢至主板嘅龍傑智能卡（2086），早前稱獲買家垂青，大炒一輪後正在整固中，2元有不俗支持，短炒睇實呢個位。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>