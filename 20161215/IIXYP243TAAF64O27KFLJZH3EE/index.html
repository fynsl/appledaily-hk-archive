<html><header><meta charset="utf-8"><title>【澳門直擊】扮過氣歌手「感覺幾特別」劉錫明夥紀香　同台唱歌</title></header><body><h1>【澳門直擊】扮過氣歌手「感覺幾特別」<br>劉錫明夥紀香　同台唱歌</h1><p>劉錫明今年中在香港為「YES！25週年演唱會」表演，唱功仍然保持水準。今趟他在香港導演梁華生執導的電影《一夜再成名》客串演出，跟一代性感女神藤原紀香及中村雅俊同場。</p><p>玩票出黑膠碟</p><p>昨日劉錫明在澳門威尼斯人酒店為《一》片拍攝，他接受訪問時透露戲中有機會唱出首本名曲《是緣是債是場夢》、《你怎麼捨得我難過》，他說：「戲入面我演一名曾經當紅歌手，分別同一班昔日歌手上台表演，同中村雅俊、藤原紀香合作個感覺都幾特別。」<br>劉錫明透露下一步會以玩票性質推出黑膠唱片，有國語及廣東歌，《是緣》一曲在廣東一帶的城市，樂迷反應熱烈，他說：「去到北方就差啲，除咗唱歌都有喺上海、北京經營餐廳，不過都係小股東，間唔中就拉攏拍電影，有合適自己都會演出。」<br>最新一部劇集《錦繡未央》飾演皇帝的劉錫明，點擊率是天文數字，他說：「啱啱播出幾集，點擊超過100億，結局（最後）幾集總點擊200億，好誇張嘅數字。」劉錫明自言仍有戲癮，要在香港演出除了要看檔期，他認為更重要當然是有人找。</p><p>唔阻囡囡入行</p><p>當年一句「毒瘤明」稱號，令劉錫明避走台灣，卻未被傳媒嚇怕，他說：「點解要驚，唔通我驚你？哈哈，大家都係好朋友。」劉錫明因禍得福在台灣落地生根，已14歲的囡囡都在當地讀書，對於近年流行的星二代，劉錫明的態度持平，他說：「無可無不可，如果囡囡要入行我唔會阻止，睇佢意願，隨緣啦。」<br>另外，《一》片除紀香外，還有一班集體回憶的日本藝人早見優、菊池桃子及五輪真弓等參演。<br>採訪、攝影：曾小嘉</p></body></html>