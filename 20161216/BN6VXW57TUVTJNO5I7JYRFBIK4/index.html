<html><header><meta charset="utf-8"><title>「喺屋企坐冇安全感」黃婉曼開麵包學校做主持補貼</title></header><body><h1>「喺屋企坐冇安全感」<br>黃婉曼開麵包學校做主持補貼</h1><p>前天氣女郎黃婉曼，兩年前與會計師兼馬主馮柏基結婚，嫁入豪門，升呢做馬主夫人，本可享少奶奶生活，逛名店再high tea。但黃婉曼卻選擇走入廚房學整麵包，去年她花逾10萬到東京報讀法國藍帶製作麵包課程，為期3個月學整麵包。兩周前，黃婉曼斥資7位數在鰂魚涌開設Rise Bakers麵包學校，打算明年開地舖賣法國麵包。</p><p>雙手留疤</p><p>黃婉曼的麵包學校佔地約4,000呎，設備齊全，並重金禮聘法國藍帶廚藝學校的技術總監、擁有32年造包經驗的Stephane Reinat來港坐鎮，課程除興趣班、專業班，還有親子班，讓大家享受烘焙樂趣。黃婉曼與Stephane前日即場示範整包，由搓麵糰到造型入爐，兩師徒非常合拍。黃婉曼看見一桌出爐麵包，有感而發：「麵包可以比喻愛，希望將愛share出去。」為整包，黃婉曼玉手燙傷留疤痕。<br>問黃婉曼目標是否成為「麵包王后」？她笑言：「我只係麵包學徒。我性格坐唔定，叫我喺屋企坐會冇安全感，我覺得要不斷求變，否則會被淘汰。」黃婉曼對麵包充滿感情：「整麵包博大精深，好講究手工製作，心思同耐性。」她會嚴選材料，成本不輕，所以仍未計到回本期限：「我計數最差，好彩老公係會計師，佢幫我睇住，我仲要努力做主持賺錢補貼。」</p><p>非惡老闆</p><p>黃婉曼認為做生意和做藝人得到滿足感截然不同，她說：「做主持多姿多采，背好稿表達出嚟就得。但做生意要睇晒成件事，壓力較大。我要留意廚師會唔會做得唔開心，有冇鬥志，前線同事會唔會太辛苦。我唔可以講唔開心，有一刻覺得自己蠢咗，真係貼錢買難受，但選擇咗就要堅持。」黃婉曼自問不是惡老闆，會接受員工批評，她感謝老公協助處理行政，Stephane技術支援，背後兩個男人令她圓夢。<br>採訪：陳杰<br>攝影：沈健程</p></body></html>