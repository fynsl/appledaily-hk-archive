<html><header><meta charset="utf-8"><title>【馮仁昭四圍超】超瓊交天機畀鄭詩韻</title></header><body><h1>【馮仁昭四圍超】<br>超瓊交天機畀鄭詩韻</h1><p>何超瓊（右）領軍嘅天機同鄭詩韻揸弗嘅Mazarine宣佈合併，噚晚喺上環舉行酒會，超瓊話：「希望拓展多啲內地同海外活動，明年係天機30周年，合併之後等我唔使做。」問到係咪暗示退出？佢話：「我想退後落嚟，以後呼呼喝喝工作交畀鄭詩韻，出年會見我靚番好多。」鄭詩韻就話：「接呢個棒唔會係重擔。」<br>撰文：馮仁昭</p></body></html>