<html><header><meta charset="utf-8"><title>江美儀攬陳浚霆求饒</title></header><body><h1>江美儀攬陳浚霆求饒</h1><p>江美儀、陳浚霆、滕麗名同麥長青一班《街市遊樂團》原班人馬昨日到大埔大元邨街市出席活動，早前江美儀被網民指在節目中「恰」陳浚霆，活動上見兩人攬頭攬頸，她笑言：「不嬲都係咁friend。」對於網民的批評，她說：「你當我細路女唔識世界，陳浚霆𠵱家係我嘅契爺，希望啲網民可以輕手啲。」<br>對於近來是非不斷，先有指她欠舞台劇中介佣金，繼而再拖欠到上海演出時的酒店房錢，她說：「出得嚟行就預咗要還，行到水窮處，坐看雲起時，好耐之前搞掂咗㗎喇，不過報道出嚟後都有聯絡對方，我可能有時會令人有誤會，所以有啲問題一次過嚟都好嘅，自己就可以一次過解決晒，解決晒之後我就冇再爭人任何嘢喇。」<br>採訪：曹家誠<br>攝影：陳俊強</p></body></html>