<html><header><meta charset="utf-8"><title>職場慧眼：裸辭 - 張慧敏</title></header><body><h1>職場慧眼：裸辭 - 張慧敏</h1><p>「如果上司迫你做醜人，要你代佢去做一些佢唔願意做嘅事，而又令你覺得佢係想你主動辭職，在這個情況之下祼辭又是否不適合？祼辭嘅時候下份工應該點講呀？」<br><br>開口埋口個個講祼辭，究竟大家知不知道祼辭的意思是甚麼？無論任何原因決定這份工作不做了，不管是take a break還是經已有高就，都是辭職。未曾找到另一份新工就辭職，一樣是辭職，不是祼辭！祼辭的最佳人版及示範，是中國前國務院副總理吳儀，斬釘截鐵講明祼辭，不會戀棧權力，全身而退退隱江湖絕不沾手插嘴任何政務政事。<br>不知何解祼辭竟被用作包裝美化所有一時衝動、不顧後果、拍枱起身唔撈的行為。祼辭不是有前冇後、心口掛個勇字衝出去的魯莽自殺式行為，而是經過深思熟慮後做的決定。<br>走與不走的選擇決定權，從來不在你上司，而是你自己的手中。究竟是上司迫你做醜人，是為了迫走你，還是真的需要有醜人這個角色替他辦事？兩者的分別是，一個你只要肯忍肯做，你還有生存空間和價值；一個是你根本死路一條，完全沒有存在價值。無論如何，這份工作你真的難頂受不了，應該一早開始找工作，怎麼好像被迫到走投無路的時候，才突然不惜不顧一切豁出去，想即刻走？<br>今時不同往日，未有找到工作就離職，不再是甚麼新鮮或者大件事。講明上一份辭職理由是要趁歐元貶值趕着去shopping的，照樣可以話咁快搵到新工，還有甚麼辭職理由不能講？<br>雖然不應講大話，但亦無必要講事實之全部，簡單說想休息或者想轉換環境想學新嘢，大把辭職理由任你講。<br><br>張慧敏<br> http://www.facebook.com/HKcareerdoctor </p></body></html>