<html><header><meta charset="utf-8"><title>連接兩片　再拍阿佘黃子華度橋放笑彈</title></header><body><h1>連接兩片　再拍阿佘<br>黃子華度橋放笑彈</h1><p>現年56歲嘅男神黃子華，今年7月與陳法拉主演舞台劇《前度》叫好叫座，影迷餓男神已久，導演鄒凱光昨在facebook貼出跟子華合照，留言：「決定搞啲嘢！」據知他們會合作拍笑片，其實子華也答應接拍蕭定一的另一部電影《棟篤特工》，換句話說，子華明年會拍兩部戲。有讀者楊小姐前日下午透過本報「爆相爆片」分享了子華現身銅鑼灣時代廣場一間酒窖做剪綵嘉賓，並拍到子華在咖啡店嘆酒相，楊小姐表示：「子華同幾個人坐喺Starbucks度傾偈，有幾個人攞啲長腳杯畀佢哋飲。」</p><p>鄒凱光執導</p><p>問鄒凱光是否和子華的合作？他昨日在電話中說：「係想同子華神合作拍搞笑戲，紓緩一下香港人沉鬱嘅氣氛，噚日搵子華出嚟傾，初步佢係OK呀！」鄒凱光表示未有劇本，他笑言：「可能套戲拍完都唔會有，呢啲咪香港特色囉。佢咁搞笑我都搞搞哋笑，大家應該做番啲好開心嘢𠱁香港人笑番，至於乜嘢類形戲唔講得住，但香港人會有共鳴。」兩人更會一齊度橋。子華的經理人就開戲一事昨日透過電話回應說：「不如你哋問返灘叔（鄒凱光）啦，唔好意思。」</p><p>被指收山作</p><p>而另一部是蕭定一為子華度身訂造的《棟》片，並於明年開工，蕭定一昨在電話回應：「故事係講子華演一個被英國遺棄特務，留低香港好潦倒，一個任務認識咗佘詩曼，後來阿佘做咗警務處長，但處處針對子華，搞到佢冇啖好食。」蕭定一指卡士仍考慮中：「子華會碌好多友情卡，佢啲朋友覺得呢套唔係子華『創業作』，就係『收山作』，大家都話嚟支持。」<br>佘詩曼09年與子華合作無綫劇集《絕代商驕》，對於再與子華合作，阿佘昨短訊回應：「我都好開心，過完農曆年就開工啦，好期待再次同子華合作。」<br>採訪：何永寧、楊定</p></body></html>