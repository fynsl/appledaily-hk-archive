<html><header><meta charset="utf-8"><title>許亦妮神秘失蹤　麥美恩最受網民追捧</title></header><body><h1>許亦妮神秘失蹤　麥美恩最受網民追捧</h1><p>29歲嘅朱晨麗係2011年港姐冠軍，而同會同屆嘅佳麗，有唔少都係噏得出名嘅，不話都係敵不過命運，咩命運？咪就係......奀星命囉！<br> <br>亞軍<br>同朱晨麗同年嘅朱希敏，當選後仲代表香港參選世界小姐，而喺大台嘅作品真係少之有少，代表作已經算係主持《香港美食100強》。佢最出名就係2012年被爆同07年落選港男李善恆拍拖，不過2014年男方被影到同偷嗒巨乳女，最後朱希敏決定分手。近年，朱希敏甚少現身幕前，只係間唔中出席活動，又為慧妍雅集擔任公關。<br> <br>季軍<br>今年28歲嘅許亦妮當選後即刻加入大台，佢仲主持過唔少節目同拍劇，不過因為緋聞不絕加上有佢傾續約時獅子開大口後遭雪藏。不過最神奇嘅佢拍完《潮流教主》之後，佢唔單止冇再露面，而且仲係網絡上絕跡，直今仍然係音訊全無。<br> <br>第四名   <br>雖然麥美恩落最後落選，不過佢仍獲大台賞識，仲去咗娛樂新聞台主播，而佢因為主持《學是學非》，因為喺節目內成日都俾其餘幾位主持欺負，仲有搞笑演出，而俾網民激讚上位。<br> <br>落選<br>其餘噏得出名嘅佳麗仲包括：劉思希、梁麗翹、甄敏婷、蔡慧欣。其中做過「神獸天使」嘅蔡慧欣同主力都係做配角嘅甄敏婷都已經離開大台，至於劉思希同梁麗翹，一個就繼續拍劇做三、四線角色，後者就做主持，星運都係麻麻。</p></body></html>