<html><header><meta charset="utf-8"><title>【溫哥華直擊】香香等嫁強強　戴鑽戒晒幸福</title></header><body><h1>【溫哥華直擊】<br>香香等嫁強強　戴鑽戒晒幸福</h1><p>【香香出閣】現年32歲的「香香公主」岑麗香，本月初在Instagram宣佈與拍拖一年多的男友強強（Joshua）在加拿大溫哥華結婚，踏上人生另一個階段。婚禮將於加拿大時間17日、即香港時間明日舉行，香香昨日在當地一間日本餐廳舉行記者會，交代婚禮細節。</p><p>靠姊妹幫手籌備</p><p>身穿紅噹噹價值5千多元、Canada Goose羽絨褸的香香，十足十聖誕老人，她的左手無名指戴巨型鑽戒，但強強未有現身。香香由經理人和助手陪同到場，受訪時難掩喜悅，不時流露出幸福甜笑，她說：「好開心呀見到你哋（傳媒）！強強唔係artist，唔好畀佢去咁public event。」</p><p>婚後要分隔異地</p><p>據悉婚宴將於當地一間歷史悠久的Fairmont Hotel Vancouver舉行，酒店外型似一座古堡，宴會廳好有宮廷感覺。香香宣佈婚訊後收到好多祝福，但籌備時間卻好花工夫，她解釋：「我大部份時間喺香港，planning for我係難啲，惟有靠上網同姊妹幫手，強強呢段時間都做好多嘢，我鍾意嘅嘢都係佢幫我，辛苦佢。」<br>香香坦承與強強最夾的地方是大家都好有童心，她說：「我哋兩個都似小朋友，搵咗手拖手嘅Gummy Bear做主題，人人都有糖食。」香香直言喜歡白色聖誕，為遷就各方好友，特別選聖誕前夕舉行婚禮。而婚後可能仍需分隔兩地，但會先放一個長的蜜月假期，問會否立即造人生B？她說：「唔會，仲有時間，享受二人世界先。」香香未有透露「處女黨」姊妹誰會出席，但肯定王君馨不會到場，她說：「因為婚禮同台慶頒獎同一日，我人生最大日子，都希望佢同時間攞獎。」<br>採訪、攝影：黃曉程、羅德光</p></body></html>