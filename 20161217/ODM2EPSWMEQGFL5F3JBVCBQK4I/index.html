<html><header><meta charset="utf-8"><title>【Mario跑入iPhone】值唔值得畀$78？玩多幾版仲有大佬打</title></header><body><h1>【Mario跑入iPhone】值唔值得畀$78？玩多幾版仲有大佬打</h1><p>《Super Mario Run》已經上架，有些機友對遊戲的單指篤芒玩法或有保留，但記者實試後發覺其實這款手機孖寶仍然保留有任天堂的孖寶魂，跳躍路線設計十分巧妙，亂按可能可以過關，但要多食金幣、攞高分則要細心思考和巧妙操作。記者已試玩過付款版，也同以前一樣要打大佬，避開庫巴踩斧頭，孖寶迷值得一玩。</p><p>大家都知遊戲免費下載只得三關玩，要開啟其餘關卡就要付78元。未下定決心付款，其實內容意外地豐富，可用「菇票」玩拉力賽對戰，對戰對手是其他玩家之前遊玩的記錄（遊戲界或稱之為「ghost幽靈」），和電腦不同，十分刺激。因應對戰結果會加減蘑菇村民，儲金幣、儲磨菇村民可以起建築物，靠建築物開啟Luigi等新角色。<br><br>其實遊戲一開始就可使用新角色蘑菇仔「奇諾比奧」，方法是連結任天堂賬戶。不過如果用繁體中文顯示的話會出不到字要盲篤申請，先切換至英文顯示再依指示「Creat new Nintendo account」，可以用facebook完成註冊過程簡單。每個角色能力略有不同，蘑菇仔會跑得快過Mario，但Mario就較好控制。<br><br>記者：司徒港燊<br>攝影：黃子偉</p></body></html>