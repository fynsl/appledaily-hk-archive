<html><header><meta charset="utf-8"><title>懷孕後升Cup吸金吳若希計劃生多個</title></header><body><h1>懷孕後升Cup吸金<br>吳若希計劃生多個</h1><p>現年24歲的吳若希和澳門闊少男友何兆鴻（Alex）相戀後，上月承認懷B三個月，昨日首度在港公開現身，出席旺角蛋糕店活動。腳踏4吋高踭鞋的她，面部明顯肥了不少，但手腳纖瘦。<br>提到預產期，吳若希透露是明年5月，還未決定香港定美國生，她說：「美國嗰度有親戚，但未決定到，醫生話我身體狀況比較年輕同好瘦，會有機會早產，所以預計會4月尾。」問到身形變化，她笑言：「𠵱家有32吋腰，以前係24吋，升cup都有，內衣換過晒，覺得好大負擔。」</p><p>笑男友唔好樣</p><p>問到老公見到升cup會否好開心？吳若希表示：「冇乜特別，我有問佢我40吋腰會點，佢就話唔使擔心，40吋腰我都喺度，唔會唔要你。」吳若希透露預計會生兩個BB，亦有計劃拍大肚寫真，但笑言Alex唔好樣沒有預他。再問婚期會否定在生B後？她表示待雙方家長決定會通知，亦未知是否於2018年之前。</p><p>此外，吳若希已向公司表明不會出席年底的音樂頒獎典禮，若公司好需要她才會去。提到缺席的話，會否失落金曲金獎？她笑言：「今年唔係我去㗎嘛，都有好多歌手鍾意，JW、林奕匡同陳柏宇都好鍾意，唔關親唔親生仔事。」<br>採訪：曹家誠<br>攝影：陳順禎</p></body></html>