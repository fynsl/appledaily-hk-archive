<html><header><meta charset="utf-8"><title>圍堵校委案　李國章稱當晚是「暴動」　指受外科醫生訓練　鏡頭前鎮定但心唔定</title></header><body><h1>圍堵校委案　李國章稱當晚是「暴動」　<br>指受外科醫生訓練　<br>鏡頭前鎮定但心唔定</h1><p>【本報訊】港大學生今年1月在沙宣道校園圍堵校委，時任學生會會長馮敬恩涉恐嚇校委會主席李國章案，昨在東區法院續審。李續作供時首次直指「嗰晚係暴動」，其他人「針唔拮到肉唔知痛」故不覺是暴動。他指中學、大學雖打過交，但都是一對一，惟當晚人多「可以成班人毆打你」。<br>記者：勞東來　楊思雅</p><p>李國章昨指當晚「班人喺度暴動」，令傳媒不關心會議結果，估計是馮安排學生抗議。辯方指是由港大罷課委員會安排，李說：「唔知係咪佢哋搞呢個暴動出嚟，或者當初唔係計劃咁樣，但係失控。」<br>辯方聞言指暴動是嚴重指控，李則指港大校長馬斐森亦曾斥當晚示威者是Mob（暴民），「有Mob先有暴動，Gentlemen（紳士）點暴動？」辯方質疑有暴民不必然有暴動，李斬釘截鐵回應：「嗰晚係暴動。」李最後承認他是第一個以暴動形容事件的人，他解釋：「針唔拮到肉唔知痛，我俾人打、俾人拉有感受，其他人可能唔覺得係個暴動。」</p><p>指以往打架一對一</p><p>李一再提到被人攻擊故受驚，辯方盤問他有否試過打架，李稱讀大學時打欖球曾打架，讀中學亦曾打架，辯方遂指「你嗰日唔使咁驚㗎喎，對打過交嘅人呢啲小兒科嚟喎」。李則說以往打架是一對一，但當晚人數眾多，假如被拉出保安人鏈外，「就可以成班人毆打你，或者拉跌你之後過嚟踩你」。辯方指有人拉住李的手，可能是因為失平衡，李認為不可能。<br>李憶述去年7月學生衝入校委會會議室，他在鏡頭前雖表現鎮定，但「心入面梗係唔定」，不過他受外科醫生訓練，面對病人情況危急也要鎮定。他指案發當晚情況相似，分別是今次涉及暴力。<br>李又認為拉他手臂的人不是記者，因對方「成口粗口」，又指當晚很多人講粗口。辯方認為李有代溝，因時下年輕人講粗口十分尋常。李則指視乎教育程度，不善表達的人才會用粗口。辯方續指因記者近距離追訪他，可能有份阻礙他離開大樓，李則說：「佢哋冇用粗口媽你……佢哋嘅專業工作唔係暴動、阻住你，唔可以將啲罪嫁咗落記者身上。」李供稱清楚聽到馮大叫「唔好畀佢走！唔好畀李國章走！隊冧佢！隊冧佢！」他形容「好似三合會嘅人想攞你命」。辯方稱馮沒有說過，質疑李說謊，李反問：「點解要講大話？有咩好處？」辯方指因為李憎恨馮，李否認。<br>港大保安經理張憲君昨供稱，他當晚保護李和其他校委離開大樓，聽到馮大叫段首的話，之後示威者湧向李，馮猶如司令。案件下周一續審。<br>案件編號：ESCC2357、ESS27186/16</p></body></html>