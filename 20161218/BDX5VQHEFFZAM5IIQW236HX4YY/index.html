<html><header><meta charset="utf-8"><title>朴寶劍港騷嗌「我愛你」</title></header><body><h1>朴寶劍港騷嗌「我愛你」</h1><p>韓國人氣韓劇《雲畫的月光》的朴寶劍昨日在香港亞博館舉行首個粉絲見面會，他趁見面會舉行前，前日就到山頂欣賞景色。見面會由森美擔任司儀，森美叫粉絲用韓文大叫「邸下」出場，朴寶劍先用廣東話打招呼：「大家好，我係朴寶劍。」賣口乖表示希望粉絲可以度過幸福的一日。朴寶劍自爆喜歡照顧人多過被人照顧，又口甜表示鍾意照顧粉絲，至於如何表白時，朴寶劍即醒水用廣東話講「我愛你」。</p><p>及後朴寶劍大晒私相簿，包括到香港海傍旁及山頂的照片，他大讚搭纜車上山頂感覺新鮮，但同時亦令他十分驚。現場抽出5位幸運粉絲與朴寶劍重現經典場面，當中包括攬攬、挨膊頭等動作。<br>採訪：文凱靈</p></body></html>