<html><header><meta charset="utf-8"><title>【又到聖誕】唔想送錯嘢？兩分鐘教你點揀聖誕禮物</title></header><body><h1>【又到聖誕】唔想送錯嘢？<br>兩分鐘教你點揀聖誕禮物</h1><p>感恩節未買齊聖誕禮物？今個周末將會是你最後掃貨機會，不少商家周末都延長開放時間，商場及百貨公司內人頭湧湧，《蘋果》記者周五去到美國洛杉磯的掃貨聖地Citadel Outlet，發現好多好多人大袋細袋不停買，為家人朋友選購節日禮物。但選聖誕禮物有門路，到底有甚麼買完會令大家高興，他們收過最差的聖誕禮物又是甚麼呢？<br>駐洛杉磯記者：張紫茵<br><br>靚女Mel就和友人在商場購物，她表示，以前曾經收過妹妹送的一大箱禮物，以為是好東西，點知拆開竟然是廁紙一箱，可算是收過最差的禮物了。至於今年就想要Pusheen the cat毛公仔。她打算買個手袋給媽媽，然後買些唇膏，至於爸爸就有點麻煩了，所以要再看看，始終都想買到大家合心意會喜歡的禮物。<br><br>至於型男Joshua表示，曾經收過一很醜的外套，是媽媽買給他的，至今仍然未穿過，可算是最差的聖誕禮物了。講到花多少錢買禮物，Joshua就很豪氣表示看看下和對方有多親近去定奪，所以沒有甚麼預算。<br><br>「阿仔最怕收到媽媽揀的衫」，但兩子之母Anna當天買禮物俾囝囝買到拿不動！她表示買了外套及背包給兒子，因為他們將會飛去加拿大，她很有信心他們會喜歡。至於她自己就最不喜歡收到食物，因為聖誕節已經有很多食物；如果要買禮物作弄人，她就會買有印有聖誕老人的襪子。<br><br>唔想買到自己荷包出血又或者未有頭緒，《蘋果》就為大家整理了聖誕購物小貼士，快來學幾招吧！<br><br>－ 周五（16日）是「免運費日」，超過1200個商家網上購物免運費，部份更提供額外折扣及免費退貨，商戶清單可參考www.freeshippingday.com。<br><br>－ 周六是「超級星期六」，last minute shopper最後衝刺，商場及百貨公司都非常配合，均舉行大減價並延長開放時間，如果未買禮物就快點去和人逼了！<br><br>－ 購物前記得寫定清單，先上網格價，心目中要有個預算，商場的購物氣氛相當濃厚，稍一鬆懈就會多買很多預算以外的無謂東西。<br><br>－別買擺在商家走道上那些促銷品！收到的人如果沒有感覺，你花出去的錢形同丟入大海裡<br><br>－平常就好好觀察收禮者需要甚麼、喜歡甚麼，送出禮物後記得附上禮物收據，若對方不喜歡也可以換別的品項。<br><br>－ 做個環保小先鋒，是不是每份禮物都要包到靚一靚先送出去呢？今年慳一點包裝紙及蝴蝶結，將包裝錢用在禮物上吧！<br><br>－ 集腋成裘，如果是送給家人的話，倒不如將預算加起來，買一份較貴重而大家都可以享用的禮物吧！例如家中有好多小孩子，可以買一部遊戲機大家一齊玩！<br><br>祝大家買得開心，聖誕節人人收到好禮物！ </p></body></html>