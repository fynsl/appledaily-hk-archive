<html><header><meta charset="utf-8"><title>涉禁錮搶劫白牌車司機表證成立</title></header><body><h1>涉禁錮搶劫<br>白牌車司機表證成立</h1><p>【本報訊】白牌車司機接載來港出席世衞會議的坦桑尼亞衞生部女高官兼醫生，由機場出市區，其間涉嫌要脅對方交出身上全數500美元（約3,880港元）作車資及過橋費，被控禁錮及搶劫等罪，昨在區院被裁定表證成立。他自辯時全盤否認女事主指控，盤問下揚言只做外國訪客生意，「本地客400蚊都唔會畀，何況2,000幾蚊」，又謂不會在客人上車前商討或講明收費。</p><p>稱外國女高官願付款</p><p>被告湯耀華（67歲）自辯謂曾任的士司機，但因腰痛，醫生建議不可久坐，故20多年前轉行駕七人車。他自言只有小五程度，「唔識英文」。被告指去年11月案發當日已向女事主講明是「limo」轎車，從沒講過是的士或按咪錶收費，亦沒提及300元車資。<br>他又指價錢牌列明往事主所住酒店收2,880元，而「佢肯畀錢可以收多700蚊過橋費」。他堅稱事主自願付車資，從沒爭執或禁錮她。至於事主支付額外過橋費時的表情，被告說：「佢塊面本身黑，睇唔到。」被告又稱，「呢行多數唔會講個價錢出嚟，只會叫個客睇（價錢）牌」，原因是「叫佢哋睇牌佢哋有信心，我哋講出嚟就冇信心嘛」。暫委法官張天雁一度不明白被告的意思，惟被告只重複答「講佢哋就唔會信」。聆訊今續。<br>案件編號：DCCC444/16<br>■記者楊家樂</p></body></html>