<html><header><meta charset="utf-8"><title>中環在線：文華靚仔派栗子 - 李華華</title></header><body><h1>中環在線：文華靚仔派栗子 - 李華華</h1><p>冬天食乜嘢令人覺得暖笠笠，又好有香港特色㗎呢？咪就係炒栗子囉。<br>噚日傍晚中環文華酒店門外，擺咗個炒栗子檔，兩位師傅負責炒，另外有位外籍靚仔哥哥負責派，唔少放工嘅OL專登行埋去拎一小袋。雖然包栗子凍咗少少，又硬咗少少，但由靚仔送上，好warm呀。</p></body></html>