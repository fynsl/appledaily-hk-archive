<html><header><meta charset="utf-8"><title>中環在線：張德熙收乜聖誕禮物？ - 李華華</title></header><body><h1>中環在線：張德熙收乜聖誕禮物？ - 李華華</h1><p>金銀業貿易場明年換莊，張德熙再度坐正！貿易場兩年一度換屆，重選理監事會，現屆做緊監事長嘅張德熙，成日代表業界發言，佢繼2010至2014年度之後，再次當選理事長，噚日點完票之後新屆高層馬上見記者，見張德熙滿場飛，肯定係最好嘅聖誕禮物喇。<br>至於現任嘅兩名副理事長，周大福嘅鄭錦標、六福嘅謝滿全，齊齊冧莊。新任監事長就係景福嘅羅觀耀。至於現任嘅理事長陳尚智，來屆就無再做理、監事。<br>金銀業貿易場平時比較低調，但171家公司會員（行員），除咗有份選自己嘅理監事之外，仲係立法會金融服務界、特首選委會嘅當然選民，如果得到呢班行員支持，勢力未必差得過股票經紀㗎。</p></body></html>