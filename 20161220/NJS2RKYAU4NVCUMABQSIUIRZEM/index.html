<html><header><meta charset="utf-8"><title>攻海鮮壽司　自助餐食得健康</title></header><body><h1>攻海鮮壽司　<br>自助餐食得健康</h1><p>【本報訊】聖誕、元旦、農曆新年，一個多月內接連三個大節日，與親戚朋友大吃大喝，隨時肥幾磅。註冊營養師盧綺欣指出，晚上計劃食自助餐或大食會，最忌之前不吃午餐，因為太肚餓會令人過量進食，建議日間保持飲食清淡、多菜少肉便足夠，毋須忍肚餓或「走飯」。<br>以自助餐為例，多為高熱量、高脂肪食物，如咖喱牛腩、白汁烚菜或沙律醬汁都是致肥陷阱。比較健康的選擇為冷盤海鮮、少醬汁的烤牛扒、日式冷麵、壽司等，吃沙律時建議醬汁用較健康的醋或檸檬汁。盧指，冬天特別想吃熱食，煲仔飯、羊腩煲都是港人鍾情的食物，但均是高熱量食品，建議可改吃較健康的煲仔菜式，如海鮮豆腐煲、粉絲雜菜煲等。萬一吃多了就要控制之後飲食，減少熱量攝取，並配合運動幫助燃燒多餘脂肪。<br>■記者梁麗兒</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>