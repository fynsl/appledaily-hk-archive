<html><header><meta charset="utf-8"><title>【聖誕送禮】Call車變call聖誕老人　Uber玩抽獎捐廿蚊抽PS4</title></header><body><h1>【聖誕送禮】Call車變call聖誕老人　Uber玩抽獎捐廿蚊抽PS4</h1><p>用app call車很多人都試過了，今年聖誕Uber就想搞搞新意思，call call其他嘢，唔係call車、call船、call飛機，而係call聖禮老人。喺12月20至21日，用Uber app輸入優惠碼「SANTAHK 2016」，於活動時間內就可以好似call車咁急call Uber聖誕老人坐靚車過嚟送禮。其實呢個係一個類似慈善抽獎嘅活動，首先Uber聖誕老人專車人手有限，入咗優惠碼都要睇彩數先叫到；而且成功call到聖誕老人需要收取20元作慈善用途。</p><p>既然係抽獎，最關心當然係獎品內容，當中包括Playsataion 4、高清電視等，20蚊抽一次都值得一玩。不過活動範圍只限港島區及九龍區，新界區朋友就只能同聖誕老人緣慳一面喇！<br><br>禮物內容及活動時間：<br>12月20日（星期二）<br><br>中午12時至下午4時<br><br> PS4 電子遊戲機、American Tourister 行李箱、High Sierra背囊、 GHD 理髮套裝、Samsonite 優惠券及 BloomME SPA療程現金券等。<br>12月21日（星期三）<br><br>上午10時至下午2時<br><br>LG高清電視、Le Creuset廚具用品、Jo Malone香水等，當日幸運兒有機會叫到開蓬Range Rover SUV特別禮物專車，幸運兒可在車上親自挑選心水禮物。<br><br>參加方法：<br>在 iPhone 或 Android 下載Uber app。<br>打開Uber app，點擊左上角打開目錄並選擇「付款設定」。<br>點按「新增優惠／禮物代碼」。<br>在活動時間內，輸入優惠碼 「SANTAHK 2016」後，可以開啟特別選項，呼叫UberSANTA。<br>成功叫到禮物，UberSANTA便會乘坐British Motor的名貴房車（包括Jaguar及Range Rover），帶同禮物在你面前出現。<br>UberSANTA 每派送一份禮物均會收取港幣20元費用，所有費用將全數捐贈予長者安居協會。<br>每個 Uber 帳戶只可叫一次UberSANTA，UberSANTA 活動範圍只限港島區及九龍區。<br><br>記者：司徒港燊<br>攝影：梁志永</p></body></html>