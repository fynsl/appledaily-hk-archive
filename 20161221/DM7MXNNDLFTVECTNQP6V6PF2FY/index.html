<html><header><meta charset="utf-8"><title>健身中心屢被追數胡定欣教練被揭拖糧「CEO搞緊清盤」</title></header><body><h1>健身中心屢被追數<br>胡定欣教練被揭拖糧「CEO搞緊清盤」</h1><p>胡定欣及袁偉豪大前日在無綫台慶頒獎禮上，分別憑《城寨英雄》中的角色贏得最佳女主角及最受歡迎電視男角色獎，他們都在台上多謝健身教練梁嘉倫（Alan），Alan躍身成為健身界紅星。</p><p>自10月冇出糧</p><p>不過有自稱是Alan工作的Spark Fight &amp; Fitness健身中心員工前日報料，指健身中心已有兩個半月沒有出糧，該位員工說：「大家都收到WhatsApp話唔使返，不過就話如果有客上堂可以自己帶客上去上堂，不過已經幾乎冇客。」他透露自從10月開始已沒出糧，但Alan仍然很風光，所以員工都不知道發生甚麼事，但Alan就表示出糧與自己無關，是另一位股東負責。近月公司亦收到包括飲品公司及毛巾清潔公司追數，連租都試過被人追，而健身中心的經理會到勞工處求助。</p><p>「我都係打工」</p><p>Alan前日接受電話訪問時，承認公司欠薪，他說：「係呀，冇糧出我知，係因為個CEO搞緊清盤，我哋都請咗律師。個CEO不嬲負責出糧同行政，我只喺前面做教堂。𠵱家清盤可能成班人要上勞工處，呢個已成定局。」據知他昨日已到勞工處。<br>Alan透露健身中心有機會執笠，要看跟新買家是否談得成，他解釋說：「不嬲都唔係我出糧，都係打工，雖然我都係投資者之一，但我唔係老細，商業登記我都係佔好細股份，𠵱家都係等。」他強調已找了律師處理，自己都受到影響，但不方便多講。對於胡定欣及袁偉豪日前在頒獎禮台上鳴謝他時，Alan說：「呢啲都係表面嘢箒，正常幫人training都多謝你。」胡定欣跟袁偉豪在截稿前未有回應。<br>採訪：李森</p></body></html>