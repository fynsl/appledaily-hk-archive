<html><header><meta charset="utf-8"><title>欣宜遭點名收花球</title></header><body><h1>欣宜遭點名收花球</h1><p>許志安、鄭欣宜、王灝兒（JW）及樂隊太極等前晚在九展出席「無毒Rock"n"Roll 」音樂會。鄭欣宜談及在岑麗香婚宴接到花球，她說：「我覺得好搞笑，我冇機會搶花球，本身我諗住算啦，香香喺最後一分鐘發現我冇出去，就嗌咪嗌我全名：『鄭欣宜一定要上嚟接花球』。我上到去，一排女仔，佢叫我企中間，跟住輕輕哋送畀我。」<br>安仔透露其新歌MV《靈魂道》題材特別，他說：「首歌係Supper Moment寫畀我嘅，我就搵咗個新導演幫我拍，百無禁忌，係講一個人離開世界之後留戀乜。」MV中安仔要躺下像死了一樣，更在眉毛鋪上粗鹽、爽身粉及糖，營造結冰效果，他說：「我覺得好有意境，我感覺係瞓喺嚿冰度融咗雪，跟住醒咗，唱咗隻歌就返樹林。」<br>採訪：王連連<br>攝影：仇志德</p></body></html>