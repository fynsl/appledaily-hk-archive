<html><header><meta charset="utf-8"><title>發哥城城用同一個教練梁靖琪考牌開中心</title></header><body><h1>發哥城城用同一個教練<br>梁靖琪考牌開中心</h1><p>喺度提下大家，下星期就係聖誕節，農曆新年就喺1月底，食唔停肥幾磅，邊個唔係咁先？但唔使怕喎，花啲時間做運動，總會變番靚嘅！想個外形再好睇啲，不如跟呢幾位星級健身教練學下嘢啦。<br><br>杜德智：<br>杜德偉平時喺演唱會都總有個招牌動作－－剝淨底褲晒完美身材。佢咁弗，因為佢阿哥杜德智正係健身教練！杜德智仲有個星級學生方力申，一樣操到爆晒肌。<br><br>Anson：<br>普通人可能唔識佢，但Anson喺娛樂圈入面就好出名，因為周潤發、郭富城、楊千嬅等等巨星，都係跟佢健身！<br><br>趙勁皓：<br>啱啱先被人話大男人，要女友DaDa Lo一年內懷孕，佢哋以一張晒肚相證明相處得好快樂。睇中啲，趙勁皓線條勁好，原來佢本身係健身教練，仲同朋友合資開健身室，9月底參加WWF PRO及香港健美及運動適能錦標賽，仲拎咗3個冠軍。</p></body></html>