<html><header><meta charset="utf-8"><title>fb寸盡何君堯楊偉雄網民like到爆鄭中基</title></header><body><h1>fb寸盡何君堯楊偉雄<br>網民like到爆鄭中基</h1><p>鄭中基（Ronald）近年活躍facebook，不時喺fb發言，仲發揮佢抽水本色，上至政畀人物，下至大陸節目都俾佢抽到盡。<br> <br>「不懂X叫」<br>話說去年初陳潔儀參加《我是歌手3》，不過得嗰兩集就比人out咗，有網民就話因為佢唱歌技巧唔符合「國情」而俾人out，而鄭中基就喺fb留言：「為何小弟多次拒絕參加這類型的節目？皆因小弟自問五音不全，亦不懂X叫。」明寸大陸嘅唱歌比賽只要識＿叫就羸到！<br> <br>「我愛麒麟」<br>又係去年，當時仲係立法會議員嘅葉劉淑儀喺年初二同新界鄉議局主席劉皇發一齊去車公廟為香港運程求籤，點知入廟嗰陣，門前嘅麒麟突然舞動，將行緊嘅葉劉淑儀撞飛，史稱「麒麟事件」。而當時鄭中基就好有心咁為大家介紹「麒麟」呢種傳說中嘅神獸：「麒麟是中國古代神話傳說中的神獸，常與龍馬混淆。公獸為麒，母獸為麟，據說能活兩千年。性情溫和，身上雖有可攻擊敵人的武器，但不傷人畜，不踐踏昆蟲花草，故稱為仁獸。」而鄭中基仲係最後咗句「我愛麒麟。」<br>「超級市場做嘢嘅人 = 超人？」<br>去年5月，「新界關注大聯盟」發言人何君堯喺《城市論壇》自稱係社會工作者，佢自辯「社會工作者」係指「社會上工作的人士」，而唔係話自己係註冊社工。鄭中基就喺fb話：「何律師話喎，社會工作者 = 社會上工作，咁超級市場做嘢嘅人咪 = 超人？」仲引起唔少網民討論！<br> <br>「冇人聽得明嘅創科局局長」<br>今年初，創科局局長楊偉雄同特首梁振英一齊出席一個創新科技論壇，與多名年輕科技企業家見面，其中局長爆咗句：「有邊個見過Steve Jobs？未呀？我見過！我真係見過﹗」之後仲成為熱話o添！而鄭中基又點知放過呢個機會呢，佢係fb post相，而張相上面寫住：「你哋有冇見過一個人講嘢唔經大腦，因為佢冇腦、onX無極限、X到漏汁，又話講緊廣東話，但冇人聽得明嘅創科局局長?我見過。我真係見過。」絕對係抽到盡呀！</p></body></html>