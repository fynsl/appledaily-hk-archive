<html><header><meta charset="utf-8"><title>智取大市：中資有少數贏家 - 晉佳</title></header><body><h1>智取大市：<br>中資有少數贏家 - 晉佳</h1><p>上期講到中國金融系統病入膏肓，中央當然唔係儍，面對如斯境地，即使金融問題解決唔到，都盡量阻止流入實體經濟。究竟用咗乜嘢方法？有冇效果？<br>中央呢幾年已經試圖將金融系統同實體經濟融資市場分開，中央以強權作為籌碼，換取內銀向部份有發展潛力行業進行財務支持，令個別行業能夠面對正常融資環境，例如「三農」或小微企業達到一定比例嘅銀行可獲更低存款準備金率，方向正確，但後來一樣有人破解咗，例如利用受惠行業嘅公司殼，造假獲取融資，另一方面，資金繼續傾斜去大企業、有高官背景嘅關連人士，貪腐問題始終成為解決中國金融問題嘅絆腳石。<br><br>中央出盡九牛二虎之力，避免實體經濟被金融問題感染，較有建樹嘅地方，係令到少數行業、股份能夠喺搖籃之中跑出，唔會一籃子中資企業全部GG。長遠選股就要揀擇，因為多數股票差、少數股票好，贏錢有難度。<br>Google旗下無人駕駛項目Waymo計劃同本田合作，喺後者嘅測試車隊進行測試。昂納科技（877）近年發展傳感器及光雷達業務，預期無人車用嘅光雷達將喺2018年後應用，有機會食正無人駕駛消息，加上股價喺3.4元附近似乎築底，應該係一個唔錯反彈機會。<br><br>晉佳<br> http://www.fb.com/advanceguy1 <br>本欄逢周一、三、五刊出</p></body></html>