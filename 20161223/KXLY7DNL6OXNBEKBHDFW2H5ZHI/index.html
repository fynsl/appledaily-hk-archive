<html><header><meta charset="utf-8"><title>天后男友唔易做蔡依林錦榮拍拖6年少公開合照</title></header><body><h1>天后男友唔易做<br>蔡依林錦榮拍拖6年少公開合照</h1><p>身高158cm嘅台灣天后蔡依林（Jolin），喺聖誕節前夕突然傳出同拍拖6年、身高189cm嘅男友錦榮結束6年情，令人傷心!<br> <br>Jolin同錦榮喺2010年開始拍拖，唔只身高有成31cm差距，連地位都好懸殊，一個天后，一個只係靚仔男模，女尊男卑似乎暗藏心結。Jolin同錦榮拍拖雖然唔係秘密，無論出街食飯、行超市定去旅行都試過被人野生捕獲，fans同記者撞破過好多次，最搞笑嗰次應該係2013年，Jolin同錦榮食完飯，原本錦榮開車送女友返屋企，半路中途錦榮跳車逃走，要由Jolin一個人開車返歸。<br> <br>雖然話Jolin同錦榮拍拖6年，但一直都冇公開合照。直至今年7月，Jolin喺馬來西亞舉行完《我呸PLAY》巡迴演唱會翌日，先喺官方討論區貼咗一張兩人chok樣托腮嘅相，但點知只係隔咗4個月，就傳出分手。<br> <br>不過，錦榮之前接受台灣傳媒訪問已經講過，結婚會有三條件，包括婚戒不離手、老婆跟丈夫姓、夫妻財產共有，呢3個條件，同兩個人身份地位似乎有啲衝突，難怪拍拖咁多年傾唔掂數，最終由婚訊變「分訊」啦。</p></body></html>