<html><header><meta charset="utf-8"><title>楊千嬅愛駒爆鑊甘！騎師潘頓唔識趣　連孩子都放棄唔要</title></header><body><h1>楊千嬅愛駒爆鑊甘！<br>騎師潘頓唔識趣　連孩子都放棄唔要</h1><p>這晚谷草第三場四班1200米，容天鵬馬房「野孩子」在梁家俊胯下爆冷勝出，大熱門「越跑越好」由雷神跑第二，一對換人馬構成20倍連贏。其中「野孩子」19倍贏馬打開今季勝門，組合獨贏A3派46.5元。<br><br>七歲馬「野孩子」苦盡甘來，以往試過左前腿及右後腿不良於行，亦經常慢閘，試過開閘時屹立不動未跑先輸。今場換上從未騎過的梁家俊，「野孩子」被呢位靚仔騎師感動咗，起步唔慢兼沿途前置走勢良好，直路順勢移出外叠，就此早着先鞭下帶返終點贏頸位，打破本身近兩年不勝悶局，取得服役第三捷，令到馬主之一楊千嬅奶奶黃淑貞非常開心，可惜的是楊千嬅及丈夫‎丁子高冇到場。而容天鵬同梁家俊呢對華人練騎今季首度合作贏馬，兩人均已連勝兩個賽日。<br><br>容天鵬表示「野孩子」是潘頓棄騎，而潘頓的座騎「慷慨寶」3檔也好過「野孩子」9檔，只是「慷慨寶」陣上受阻，反觀「野孩子」梁家俊走位順利，成功贏馬，所以跑馬仔回事賽前很難說。容天鵬又表示「野孩子」上場後上第五走勢已很好，他對馬主表示今場對手比較普通，只要克服外檔阻力便有力取勝，結果成為事實。<br><br>今場二至四名順序為「越跑越好」、「紅褲精神」及「問鼎高峰」，四重彩每注派二萬二千幾。<br><br>楊千嬅愛駒「野孩子」奪勝，加埋甄子丹名下馬「宇宙車神」上周六新勝1000米直路賽捧盃，變成一連兩個賽日都有明星馬勝出，成為馬圈一時佳話。</p></body></html>