<html><header><meta charset="utf-8"><title>徐淑敏遊園　締造囡囡回憶</title></header><body><h1>徐淑敏遊園　締造囡囡回憶</h1><p>徐淑敏（Suki）身為海洋公園基金教育大使，為響應樂園明年40周年，且本月舉行以集體回憶做主題的活動，於是日前帶兩歲多孻女黃沁誼到海洋公園尋找和締造回憶。</p><p>無悔離開電視圈</p><p>貌似爸爸黃浩的沁誼相當乖巧，偶爾向媽咪送吻，令Suki甜到入心。Suki憶起童年時每逢影相就喊，所有舊相都是嬲爆爆，並指二女心柔遺傳了她兒時黑面的本性：「我幫啲女扮靚影相，輪到二女就黑口黑面，性格似足我，係我翻版好得意。」<br>Suki早前到日本讀法國藍帶課程學煮法國菜，還帶沁誼到當地生活三個月，Suki說：「同細女每晚都pillow talk，佢會攬住我甜笑、錫我，呢個女一向好cool，嗰刻覺得好幸福，三個女一歲幾時都唔黐我，但𠵱家會成日搵媽咪，轉變好大好sweet。」<br>完成烹飪課程後，Suki會在聖誕派對上大顯身手，炮製四餸加一個甜品宴請親朋。Suki表示享受學習，稍後還會學手握壽司，更無悔離開電視圈發展：「個人經歷多咗，時間自己掌握，睇返過去一年完成珠寶鑑證證書，之後又讀咗兩個證書，學新事物令我好快樂，呢樣嘢係之前事業畀唔到我。」<br>採訪：卓寶花</p></body></html>