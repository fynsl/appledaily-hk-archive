<html><header><meta charset="utf-8"><title>【精靈升級】Pokemon GO玩到Apple Watch　孵蛋捉怪更方便</title></header><body><h1>【精靈升級】Pokemon GO玩到Apple Watch　孵蛋捉怪更方便</h1><p>還記得數月前蘋果發佈會上，除了Super Mario Run讓人驚喜外，Apple Watch支援Pokemon GO亦令不少人拍案叫絕。結果等了又等，緊隨Super Mario Run，Apple Watch版Pokemon GO終於正式推出，正如當日發佈會所介紹，玩家只要update後，便可在Apple Watch操作不少遊戲主要功能，如在Pokéstop攞道具，又或者提醒你附近有咩精靈捉。不過最重要的還是可透過Apple Watch的計步功能幫助孵蛋，比起要開住iPhone方便又慳電得多。記者就即時實試過，發現除了可孵蛋外，在Pokemon GO中登入「訓練課程」後，步數亦會同時連動輸入「健康」app中，有邊玩邊記錄健康運動的功能。另外，雖然Apple Watch支援附近精靈提示，不過就未能直接在錶上上捉精靈，不過實試半日後，感覺在Apple Watch玩Pokemon GO算相當順暢，亦冇其他apps要load一段時間的情況，整體感覺相當不俗，有Apple Watch的訓練員要玩！</p><p>記者：韓繼聰</p></body></html>