<html><header><meta charset="utf-8"><title>祖兒巡舖唔去新城頒獎禮陳柏宇被譏娛圈玩具「唔使咁偏激」</title></header><body><h1>祖兒巡舖唔去新城頒獎禮<br>陳柏宇被譏娛圈玩具「唔使咁偏激」</h1><p>新城前晚在會展舉行勁爆頒獎禮，英皇及太陽娛樂全體缺席，獲頒勁爆25周年音樂大獎的容祖兒，在頒獎禮舉行期間，於Instagram上載為慈善二手衫舖打點的相片，陳奕迅則出席電影宣傳活動。</p><p>Gin Lee走出低谷</p><p>今年大贏家陳柏宇成為焦點，早前健吾撰文指他會淪為「娛圈玩具」，陳柏宇直言：「我有睇，有一個朋友send畀我囉，都只係得一個朋友send畀我，所以應該唔係太多人在意，覺得用玩具嚟形容我係幾creative。」他表示不會嬲，因為大家不認識，但因這篇文章知道對方是教授，他續說：「我覺得作為一個教授講嘅嘢唔使咁偏激，其實每個人都有支持者，我唔會評論人哋點寫我，我亦唔會嬲。」<br>同樣獲頒多個獎的Gin Lee坦言得獎獲很大鼓勵，又謂兩年前走過人生低谷，直至今年加入新唱片公司，令她有信心向前行。有指她打敗多位前輩得勁爆女歌手金獎，她說：「多謝大家支持，我今日父母都喺現場，做咗歌手咁多年，父母都好擔心我，希望我可以出人頭地。」問她可認為英皇歌手缺席，造就她捧多個獎？她表示：「我唔知，每一個獎都有機制，我只係做好自己。」</p><p>「軒仔冇嚟可惜」</p><p>新城電台節目執行總監（綜藝）劉婉芬，被問到兩間唱片公司缺席，以及是否與英皇交惡時，她表示：「冇問題，英皇都有買賀年廣告，而太陽今年只得安仔（許志安）派歌，關係陌生啲。軒仔冇嚟係可惜，但尊重決定，唔可以勉強。」有指今年獎項偏向頒予環球？她說：「唔覺得，反而有人話偏向某啲歌手，但我哋真係冇。」但承認部份獎要歌手出席才會頒。<br>採訪：王連連、曹家誠<br>攝影：沈健程</p></body></html>