<html><header><meta charset="utf-8"><title>【爆相爆片】一家三口倫敦過節君如同囡囡鬥快落機</title></header><body><h1>【爆相爆片】一家三口倫敦過節<br>君如同囡囡鬥快落機</h1><p>明日是聖誕節，日前吳君如和陳可辛帶10歲囡囡陳是知飛倫敦過節，被讀者張小姐「爆相爆片」分享一家三口現身香港機場的溫馨畫面。不過，他們舉家出遊卻分開坐，君如孖囡囡坐頭等機艙，陳可辛則獨自坐商務客位，未知是否頭等機位不足夠，還是為慳錢自己坐商務。</p><p>陳可辛獨自過關</p><p>張小姐表示上周六於香港機場乘坐凌晨1點機去倫敦，她發現君如和陳可辛分開坐，但更奇怪是陳可辛落機後，亦沒有與兩母女一齊過海關，張小姐說：「我同佢哋一齊排fast track過關，佢哋3個喺我前面，君如同囡囡一齊過關，明明個London staff話一家人可以一齊過，但陳可辛用英文講分開行更好，君如同囡囡都有回頭叫陳可辛一齊過海關，可能佢知有香港人，所以唔一齊啩。」<br>相中見君如和陳可辛均穿着長褸，陳可辛負責推行李，囡囡則孭住一個大背囊，張小姐表示見到君如對囡囡好好：「佢哋喺機場玩追逐，因為有一段路仔，係有平路同斜路for行李車，囡囡跟咗陳可辛行斜個邊，君如就同囡囡玩鬥快，我都覺得君如係好媽媽呀！」<br>採訪：皓騫</p></body></html>