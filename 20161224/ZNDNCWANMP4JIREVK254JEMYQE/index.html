<html><header><meta charset="utf-8"><title>爺孫戀婚事延遲　李坤城林靖恩日日見齊洗澡</title></header><body><h1>爺孫戀婚事延遲　李坤城林靖恩日日見齊洗澡</h1><p>60歲李坤城同20歲林靖恩拍拖近4年，爆出轟動社會爺孫戀，昨日上利菁主持嘅《麻辣天后傳》，錄影前接受台灣傳媒訪問，兩人重申冇定婚期，但李坤城表示：「4年來天天都見面，也會一起洗澡，還一起去泡溫泉。」並表示若未來搞婚宴都係為老友搞，希望低調樸素啲。<br><br>李坤城昨天表示婚宴係其次，最重要係實現林靖恩嘅夢想與願望；日前好友林文義話要當佢哋嘅證婚人，但登記結婚嘅事經過報道後，已經被扭曲，所以暫緩。林靖恩都話婚禮呢件事自然就好，反正目前又唔會分手，所以唔急，亦不擔心李坤城變心：「如果他有小三，分手就好！」<br>李坤城又話林靖恩會將自己當成百科全書，咩都問，林靖恩就話：「維基百科比你厲害！」<br>被問會唔會有爭執？李坤城就笑笑口：「我們就算吵架，也不會吵超過一天，但會各執己見。」</p></body></html>