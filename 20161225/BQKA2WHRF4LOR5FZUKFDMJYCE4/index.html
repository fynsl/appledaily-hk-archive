<html><header><meta charset="utf-8"><title>麥包教女發憤免被分級</title></header><body><h1>麥包教女發憤免被分級</h1><p>麥包的長女淳琳現年17歲，三、四年前放暑假時曾陪麥包開工拍劇，親睹父親被欺壓。麥包說：「我個女試過喺公司停車場陪我瞓咗兩個禮拜，佢奇怪點解我要咁樣就人哋，譬如就人拍先，個女會問『點解唔係就你？』我話冇所謂，爸爸係小演員，咪就吓人哋。」</p><p>麥包指囡囡曾問他可感不開心，他說：「我話冇辦法，搵食係咁，我講笑話如果你唔食飯唔讀書，咁咪可以簡單啲，你肯食粥唔食飯咪得囉。佢話『唔緊要爸爸，只要你開心，我食粥都得㗎。』佢唔想見到爸爸……未至於受氣，但分咗等級囉。」麥包叫女兒勤力讀書，免他日被人分等級，結果女兒之後發憤，學業成績由昔日中等變成頭十名，麥包說：「所以我反而多謝呢啲事件令佢明白。」</p></body></html>