<html><header><meta charset="utf-8"><title>在港最後一戰！韋紀力要證明自己係良才</title></header><body><h1>在港最後一戰！<br>韋紀力要證明自己係良才</h1><p>下周二（27日）將是客串騎師韋紀力的告別戰，今晨（24日）專程到沙田馬場，為葉楚航旗下「良才」快試兩段，之後便離場，可見他對此駒甚為重視。「良才」將由韋紀力策騎角逐今期第八場三班1000米。<br><br>葉楚航說：「今早係馬房的主要課期，所以我打電話叫咗韋紀力到場，幫手試一試隻『良才』。『才』系馬主梁麟炳係我的忠實馬主，『天才』、『良才』等馬都係我為馬主購入，我一定會俾心機訓練好佢哋，報答馬主一家人一直以來的支持。」<br><br>「『良才』於澳洲服役時，曾在費明頓馬場勝出過短途賽，應具一定潛質。佢啱先轉三歲，目前仍是個小朋友，需要時間成長，我或者考慮稍後時間安排牠做閹割手術。」<br><br>另外，與「良才」同系、以往主要配韋達出賽的「狀元才」，已報爭1月1日三班田草1200米。葉楚航透露此駒已卜定由莫雷拉策騎，並希望人馬可擦出火花，從而取得好成績。</p></body></html>