<html><header><meta charset="utf-8"><title>【馮仁昭四圍超】何雁詩開腔想識男仔</title></header><body><h1>【馮仁昭四圍超】<br>何雁詩開腔想識男仔</h1><p>何雁詩及周志康等噚日到荃灣出席聖誕活動。何雁詩話原先計劃相約一眾單身好友開聖誕派對，但係幾個朋友都唔喺香港，所以搞唔成，佢話：「今年真係要自己過，平時冇乜嘢藉口，或者搵啲朋友聚吓囉。」佢話歡迎周志康介紹識唱歌嘅朋友畀佢認識，但係周志康就話：「冇男仔介紹，我唔想累朋友。」<br>撰文：馮仁昭</p></body></html>