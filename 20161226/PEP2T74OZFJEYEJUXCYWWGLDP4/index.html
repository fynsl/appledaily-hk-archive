<html><header><meta charset="utf-8"><title>滯留機場斷水斷糧 「冇人理我哋」嘉亨札幌變災民　轟國泰安排混亂</title></header><body><h1>滯留機場斷水斷糧 「冇人理我哋」<br>嘉亨札幌變災民　轟國泰安排混亂</h1><p>李嘉欣日前與老公許晉亨及兒子Jayden在北海道滑雪過冬至，回程時遇上當地半世紀以來最強大雪，當地機場關閉，令嘉欣在機場慘變災民，斷水斷糧滯留4日，至香港時間昨晚7時半才成功登機。嘉欣理解受風雪影響，但就鬧爆乘搭的國泰航空安排失當，除第一晚獲安排住宿，連日內奔波往返機場禁區等上機，身心俱疲。</p><p>適逢聖誕假期，李嘉欣與老公許晉亨及兒子Jayden日前飛日本北海道滑雪度假，卻遇上當地半世紀以來最強大雪。北海道自上周四（22日）受風雪影響，交通大混亂，札幌的新千歲國際機場一度封閉，令嘉欣一家及幾千旅客滯留機場。而國泰航空及香港航空等，由香港到札幌的航班被迫回程、轉飛、延誤及取消，直至昨日滯留的旅客逐漸回港。</p><p>等4日昨晚登機</p><p>嘉欣一家三口與友人，一行7人在當地度假，日前嘉欣在Ig貼滑雪相，眾人計劃22日經札幌新千歲機場返港，回程時遇大風雪，航班取消，滯留機場的她貼上一張現場照片，留言指機場變成「難民營」。直至昨晚，滯留4日的嘉欣等人於香港時間7時半，終於成功登上機。<br>前日平安夜本報讀者目擊他們三人在機場守候時行商店。嘉欣當時接受本報訪問時，以平常心表示理解大風雪對交通影響，她透露機場情況混亂，更有人打交，嘉欣一家就在機場附近酒店留宿，起身去機場等消息。到晚上情況更惡劣，等了17小時至翌日早上6時多，其間她寫微博不滿國泰安排：「我們在千歲機場等了3天，沒通知安排，其他航空公司都飛了。」</p><p>Kary轉火車甩難</p><p>一家人攰爆返酒店梳洗稍作休息後，昨日嘉欣又再趕去機場，因航空公司通知應該有航班飛，嘉欣表示：「國泰除咗第一晚安排酒店，之後都冇任何安排。當然50年的大風雪大家都能理解，但國泰係咪可以做好啲？每日都講到有得上機咁，每日排隊check in要等兩個幾鐘，每日都係入晒閘，過晒海關，再喺禁區等4個幾鐘，然後話畀你知取消，又要出番去，今日都等咗十幾個鐘，呢度冇水冇嘢食，完全冇人理我哋，真係好混亂。」另外，嘉欣胞姊李嘉明亦於相若時間去東京，同樣因航班問題，在飛機坐了十多個小時，最後原機返港。</p><p>方中信一家亦在北海道，昨午轉內陸機到東京，其太太莫可欣表示：「去到機場的確好混亂，可能我哋搭內陸機，所以情況好少少，只係delay咗一個鐘！」吳雨霏（Kary）與老公洪立熙亦於北海道過聖誕，二人大前日原本由東京搭內陸機去，最後在機場滯留5小時後航班取消，而轉火車再自駕到當地。恒生新抱何倍倩與老公何乃斌及仔女亦身處當地，原定一家於上周五（23日）乘國泰航班返港，但因沒機位而繼續留在當地，幸有酒店容身，她昨表示：「這幾天較累。我沒有在機場等，因那裏較混亂。」<br>採訪：小米、唐如</p></body></html>