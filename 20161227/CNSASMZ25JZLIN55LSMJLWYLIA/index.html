<html><header><meta charset="utf-8"><title>【動大事2016】小方Stephy十年情斷王寶強戴綠帽宣佈離婚</title></header><body><h1>【動大事2016】小方Stephy十年情斷<br>王寶強戴綠帽宣佈離婚</h1><p>「完了吧，如無意外……」<br> <br>估唔到《好好戀愛》呢首咁經典嘅分手歌，最終要套用係主唱者方力申同鄧麗欣（Stephy）身上，今年3月，呢對相戀10年嘅情侶最終都因了解而分開，之後傳出Stephy有斷背新歡，又傳過小方無心結婚而分手，總之結果都令人無限感慨。<br> <br>無論乜嘢原因，分手可以有千百樣理由……好似游學修同蘇麗珊話係「性格不合」；胡定欣疑向陳道明「迫婚不成」；江若琳同大陸演員曹雲金「聚少離多」；袁偉豪因為「做錯事」同岑杏賢和平分手。<br> <br>不過，唔係每對情侶都係好來好去，裕美被爆背住丈夫Jason暗交黃子恆；大陸男星王寶強自爆老婆馬蓉搭上經理人宋喆；無綫《東張》主持李潤庭就瞞老婆與人妻Tiffany鬼混，最後統統都係離婚收場。<br> <br>而令人傷感嘅，係幾對曾共患難嘅戀人，好似四離四合嘅李麗珍潘源良、抗癌成功嘅張達明同何念慈、走過燒傷陰影嘅台灣歌星任家萱Selina同張承中，最後都未能走到白頭。</p></body></html>