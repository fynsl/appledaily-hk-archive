<html><header><meta charset="utf-8"><title>稱女兒健康　不滿被指母女不和齊昕病情羅生門　梁太怒轟李慧琼</title></header><body><h1>稱女兒健康　不滿被指母女不和<br>齊昕病情羅生門　梁太怒轟李慧琼</h1><p>【本報訊】特首梁振英早前以照顧家庭為由不爭取連任特首，當時有指其女兒梁齊昕因病入院，特首夫人梁唐青儀更被發現到醫院探病，但梁太昨指齊昕身體健康，更點名批評民建聯主席李慧琼早前公開指齊昕病情差、與母親不和的言論武斷，並表示遺憾。身在外地的李慧琼僅回應稱衷心祝願梁齊昕早日康復。<br>記者：廖梓霖<br><br><br>梁唐青儀昨日主持香港女童軍開放日的開幕禮後，主動向記者回應有關齊昕健康的提問，指齊昕「健康狀況好好」，惟不肯回應齊昕是否已出院、為甚麼入院。</p><p>李：祝齊昕早日康復</p><p>其後梁太語氣轉強硬，點名指摘李慧琼評論齊昕的健康狀況和母女關係。李慧琼上周在網台受訪時指齊昕「病情好差」，又指「齊昕同佢媽媽唔啱亦都係事實，係人都知嘅」；梁太直斥李慧琼不清楚事情，更指在李發表該番言論前一周曾與她用膳，「我向佢（李）表達過齊昕嘅健康狀況係好好嘅，我從來冇同佢透露過齊昕嘅病情」。她批評李慧琼根據片面認知妄下武斷言論，並表示遺憾。<br>問及是否梁振英或其他人向李慧琼透露齊昕情況，梁太指：「我相信梁特首絕對唔會評論我哋嘅家事同埋佢仔女嘅健康狀況。」稱僅為李慧琼私下揣測。至於齊昕入院是否涉政治因素，梁太拋下「你哋問返李議員」一句便轉身離開。<br>身在外地的李慧琼回覆時稱：「我樂意知道齊昕身體好好，亦衷心祝願她早日康復。」特首辦未有回覆查詢。<br>不少建制派立會議員曾評論梁齊昕的健康狀況，民建聯蔣麗芸本月中到禮賓府出席聚會後，於電台節目指一個多月前（約10月底至11月初）向梁太問候齊昕，形容當時梁太皺眉搖頭，透露「情況比較嚴重」；身兼行會成員的經民聯林健鋒在梁特放棄連任後稱，知悉齊昕已入院一段時間。惟兩人均沒被梁太點名「鬧爆」。</p><p>或證梁特遭中央勸退</p><p>被指曾入住威院的梁齊昕，近期在網上非常活躍，經常更新facebook及Instagram，平安夜當晚在fb稱：「Merry X'mas bitches!」（婊子們聖誕快樂），又上載壽司相、問網民香港哪裏能購買貓屎咖啡。<br>梁振英一直暗示因齊昕病情而棄選，梁太卻突然指齊昕健康良好，羅生門引起政界熱議，有政界中人指由此證明梁振英講大話，根本是中央勸他棄選；另有人指李慧琼指梁氏母女關係欠佳觸怒梁太，若只談及病情未必惹來梁太如此反彈。</p><p>識睇睇留言</p><p>Leung Tak Lau：發律師信畀佢（李慧琼），告佢，你老公最鍾意發律師信。<br>Ng Kwok Cheung Alex：咁我好驚呀，齊昕冇事，689又改口爭取連任啦！<br>George Wong：李議員亂講嘢，DQ佢！<br>Carmen Lei：咁快玩反面，仲有半年特首夫人做喎。<br>Justin Yang：落個台都要鋪咁多嘢，你哋唔攰咩？做得唔好落台係合理應份！<br>資料來源：《蘋果》facebook</p></body></html>