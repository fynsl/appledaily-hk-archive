<html><header><meta charset="utf-8"><title>陳淑莊重返議會與政府「鬥長命」</title></header><body><h1>陳淑莊重返議會<br>與政府「鬥長命」</h1><p>【本報訊】9月立法會選舉黨派大換血，多名資深議員退下火線，迎來一張張新臉孔同時，闊別一屆的公民黨陳淑莊重返議會。相隔4年，她發現做議員原來要學懂與政府「鬥長命」，「以前跟開嘅議題，過去4年有啲改變，但仲係冇進展」，樹木法、檔案法、私人會所用地等她關心的議題，訪問中無限loop；念念不忘，必有迴響，她笑言再戰立法會，「因為太多嘢未做完」。<br>陳淑莊2008年首戰立法會，排在名單首位與余若薇在港島區雙雙勝出；2012年公民黨變陣，陳由被抬變成抬轎，名單最終僅陳家洛當選，她則高票落敗。今年立法會選舉與鄭達鴻合組名單戰港島，成功重返議會。<br></p><p>成為前輩　學識補位
</p><p>再戰議會的兩個月，陳淑莊發現議會生態4年來轉變極大，泛民的「飯盒會」不復再，「初初唔係幾觸摸到，G廿幾（民主派會議名稱）究竟溝通形式係點？會唔會長久？都幾唔清楚」。但她指多得特首梁振英，令民主派短期內變得緊密兼逐漸建立默契；而民主派的版圖變化，同時亦令政府捉不到路，讓民主派可攻其不備。<br>另一個轉變是資深議員數目大縮水，連她亦成了前輩。陳說：「第一次（議會）冇咗吳靄儀……要靠自己睇熟（議事規則），到時應急都要知，呢一點幾有趣，多咗要求自己。」<br>新一屆立法會開鑼即因宣誓風波屢次流會及引發衝突，會否後悔重返議會﹖她指原有心理準備梁振英會連任，4年任期要「同佢死過」。<br>而梁振英終於不連任，議事時或毋須太動氣，「咁快就動氣，幾時捱到4年？」話音未落，提起教育局局長吳克儉，她青筋暴現，力數對方不是，「點可以請呢啲人做教育局，直頭係超然！」<br>議員搶sound bite（精句）卻是恒久不變，陳認為sound bite是一種藝術，當然要細心準備發言內容及方式，但有時亦不可因sound bite而忘記補位，如早前討論機場三跑，「全部同事都問三跑、問融資，我就係唔問，要問地契」，因她深明要在有限發言時間令官員提供更多資訊，不可只見樹而不見林。顯然，這就是經驗。<br>另一不變的是做功課，例如睇文件，她稱有時聽到部份議員提問「直情反白眼」，「大佬呀，（文件）寫晒㗎，你唔好問啦，唔好嚇我……有冇搞錯，唔好嘥大家時間扮問問題，阻大家時間，我真係覺得好惡劣，連基本嘢都唔做」。<br>■記者陳雪玲</p></body></html>