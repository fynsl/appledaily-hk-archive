<html><header><meta charset="utf-8"><title>DJ梁兆輝：生不逢時的同志</title></header><body><h1>DJ梁兆輝：生不逢時的同志</h1><p>港台資深DJ梁兆輝昨對於又一位樂壇猛人佐治米高逝世，首個反應是：「2016年係evil。」他又說：「內地選擇Wham!成為第一隊西方流行樂隊去演出，明顯話畀外國人知，佢哋有一個新嘅開放改革路線，歡迎西方投資，係一個好重要嘅里程碑。」梁兆輝覺得佐治米高生不逢時，當年因是公眾人物獲大批女歌迷支持，所以要隱瞞性取向：「點解唔可以晨早畀自己鬆綁去承認？所以佢都代表住某一個generation嘅同志公眾人物，面對嘅挑戰同埋壓力。」<br>樂評人黃志淙當年欣賞過佐治米高紅館騷：「當時我讀大專一年班，走去排隊買飛睇佢，只係夠錢買山頂飛，40蚊定80蚊，睇到佢live覺得『嘩！魅力咁犀利！』」<br>採訪：魯吉、皓騫</p></body></html>