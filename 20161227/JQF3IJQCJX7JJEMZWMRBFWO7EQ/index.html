<html><header><meta charset="utf-8"><title>師兄寸阿Sa愛搞主題P網民反問：你有份去咩？</title></header><body><h1>師兄寸阿Sa愛搞主題P<br>網民反問：你有份去咩？</h1><p>人類，總係不停重覆犯錯；而同樣嘅錯一而再咁犯，就真係……講緊嘅曾經禍從口出嘅劉浩龍（師兄）。<br> <br>話說昨日同師兄個女朋友容祖兒個好姊妹蔡卓妍（Sa）前晚約咗班朋友開聖誕P，成班人都着到紅噹噹咁應節，睇相見到有男有女、有大人有細路，戴晒聖誕帽呀嗰啲，好好氣氛！<br> <br>阿Sa貼相後，佢啲朋友同唔少網民都有留言，當中包括鄭希怡（Yumiko）同師兄，Yumiko留咗句「Merry Christmas」，但師兄就話：「點解你哋成日都要有主題？可唔可以下一次嘅主題係冇主題！」<br> <br>本來都冇乜嘢，點知有網民tag番師兄反問：「做乜啫，人哋個party有主題關你乜事，唔鍾意你咪唔好去囉！全部人就你唔玩主題好唔好？但……有份去咩？」<br> <br>師兄都係講吓啫，大家冷靜啲，相嗌唔好口，更何況年尾流流，唔好又要勞煩關公呀……</p></body></html>