<html><header><meta charset="utf-8"><title>新《瑪嘉烈》做小三廖碧兒同夏文汐爭秋生</title></header><body><h1>新《瑪嘉烈》做小三<br>廖碧兒同夏文汐爭秋生</h1><p>【ViuTV新兵】林保怡與周家怡今年為ViuTV主演的開台劇《瑪嘉烈與大衛系列 綠豆》叫好叫座，ViuTV決定明年再拍《瑪嘉烈與大衛系列 前度》，原來ViuTV除分別找來文青女神袁澧林（Angela）和劉俊謙演嫩版瑪嘉烈和大衛外，更邀得影帝黃秋生、夏文汐、許志安和杜小喬加盟，儘管去年秋生為無綫拍攝《梟雄》一劇並奪視帝，但秋生一樣冇面畀，掉轉槍頭幫ViuTV拍劇。</p><p>搞多角關係</p><p>另外，該劇聲稱起用全新卡士，所以未有再邀保怡和周家怡演出，令月前保怡出席活動時暗寸ViuTV過橋抽板：「我好想出現番，但𠵱家人哋唔搵，可以點呢？」但原來新一輯《瑪嘉烈》，只有廖碧兒有得留低，難免令人聯想到之前是非，指廖碧兒是該劇監製兼原著南方舞廳愛將有關。據悉，廖碧兒在新一輯《瑪嘉烈》中將大搞多角關係，飾演後生版大衛最愛，但又搭上跟夏文汐結婚的黃秋生，至於瑪嘉烈年輕時的最愛是許志安。<br>對於秋生和夏文汐加盟，ViuTV製作部副總裁金廣誠日前說：「我哋畀咗劇本故事佢哋睇，佢哋都好鍾意，我哋係用誠意打動佢哋。」為何只有廖碧兒有得留低？金廣誠說：「我哋係睇古仔適唔適合去搵人，林保怡係一個相當出色嘅演員，我哋都好渴望同保怡再合作，嚟緊我哋都有project想邀請保怡合作。」</p><p>保怡送祝福</p><p>對於《瑪嘉烈》得廖碧兒有得留低再做，林保怡昨回應說：「有廖碧兒加入當然好，希望他們收視再創高𥧌。」廖碧兒則謂：「今次演員係未合作過，所以都好開心好期待。今次角色同之前唔同，雖然都係做第三者，但唔係大家諗嗰種。」<br>採訪：魯吉</p></body></html>