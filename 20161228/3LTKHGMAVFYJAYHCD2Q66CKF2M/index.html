<html><header><meta charset="utf-8"><title>失蹤4個月終上水許亦妮：唔活躍娛圈一定係被包養？</title></header><body><h1>失蹤4個月終上水<br>許亦妮：唔活躍娛圈一定係被包養？</h1><p>圈中人忽然消失，有唔少傳聞，好似被指整容、被包養，呢啲都係傳聞嚟，不過就令28歲許亦妮有啲嬲嬲噃，本來喺網上公開帳戶消失咗四個月，近日又再活躍喺Ig同微博，貼出一啲近照，被網民批評佢「P到塊臉冇咗一忽」、「個眼妝化得好怪」云云。<br> <br>未知係唔係網民言論，觸動許亦妮嘅神經，佢喺微博忽然貼一張啲菜嘅相，先話香港人實在太大壓力，叫大家多食一啲蔬菜，少食肉，人唔會咁燥底，說話也唔會含血噴人，許亦妮就話：「不是不再活躍於娛樂圈，就一定是『被人包了』，『走了去整容』，每個人都有自己想走的路，你們都有媽媽，女兒，妹妹，姐姐，如果你們尊敬和愛的人也這樣被人說，你會怎麼想呢？」<br> <br>許亦妮又向批評佢嘅網民講，叫佢哋將心比己：「你不認識我，我不認識你，素未謀面，何必要以口傷人呢？如果你覺得我長得醜怪，令你感覺討厭，請你不要再看了，沒必要，你也難受，去多看看你們身邊愛惜的人。我只是在地球的另一個空間裏為更好的自己不停學習，不停努力著……」<br> <br>唔知許亦妮口中嘅「另一個空間」係唔係講緊目前佢要專心打理家族生意。</p></body></html>