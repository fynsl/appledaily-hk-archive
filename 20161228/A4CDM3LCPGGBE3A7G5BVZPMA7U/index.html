<html><header><meta charset="utf-8"><title>難忘謝清海敢言談政治</title></header><body><h1>難忘謝清海敢言談政治</h1><p>【本報訊】惠理（806）主席謝清海對後市、揀股固然一言九鼎，年初他卻罕有公開談香港陷管治危機、又警告內地終有日不再需要依賴香港，敢言程度令自稱「寸寸貢」的蔡東豪亦覺驚訝。</p><p>指港陷管治危機</p><p>謝清海4月出席論壇，同場講者暢談「一帶一路」和國際金融中心，謝清海卻單刀直入，指香港貧富懸殊導致社會不穩，並稱香港又同時陷入管治危機，黃金時代難維持，競爭力亦未見進步，不久中國不再需要倚靠香港。<br>蔡東豪雖身為該論壇搞手，惟坦言事先無預期謝清海如此敢言，指「好多人覺得費事，悶聲發大財就算，佢絕對唔係。佢對財經以外嘅事、包括政治，好有睇法，絕唔會避而不談」。<br>謝清海選擇離開馬來西亞家鄉來港打拼，蔡提醒「佢嘅conviction（決心）大過我哋好多，揀得香港，當然想香港好」，諷刺的是在謝清海縱有滿腹想法，自詡國際金融中心的香港，似乎「對一個講英文嘅馬來西亞人講呢啲（香港事務），冇乜興趣」。</p></body></html>