<html><header><meta charset="utf-8"><title>【動畫●每日健康】食豆易飽肚　減肥有效過食肉？</title></header><body><h1>【動畫●每日健康】食豆易飽肚　減肥有效過食肉？</h1><p>食肉減肥，大家都聽得多，甚至可能試過幾次。不過有最新研究指，原來食豆減肥，更有加效？哥本哈根大學教授Anne Raben帶領的研究團隊，安排了43個年輕男性，安排三款不同餐單給他們，肉和豆是主要材料，再配以不同比例。有些肉多豆少，有些肉少豆多。研究指豆類，蛋白質豐富又有纖維，所以它所提供的飽肚感比較強。相反肉類，例如小牛肉和豬肉，飽肚感就不及豆類。結果發現，進食豆類比例較多的餐單的參加者，在下一餐食得比較少，研究數據指，吸收的卡路里甚至會少12%。</p><p>「家營營養中心」營養師陳筠霖指，豆類纖維豐富，纖維越豐富的食物，因為消化時間較長，所以飽肚感越強。另外，亦有助穩定血糖，減輕肚餓感覺，變相進食減少，有間接減肥的作用，所以研究有其道理。<br><br>研究團隊建議減肥人士，可以在素食，尤其食豆類的基礎上，改善自己長期的飲食習慣，應該有更好效果。<br><br>記者：李聰<br><br>資料來源：food and nutrition research</p><p><br>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>