<html><header><meta charset="utf-8"><title>新地商場聖誕人流升12%</title></header><body><h1>新地商場聖誕人流升12%</h1><p>【本報訊】今年聖誕氣溫偏暖，惟無礙市民感受節日氣氛兼出外消費。新地（016）昨公佈，旗下12個商場在聖誕假期間「旺丁又旺財」，總人流按年升12%至500萬人次，營業額1.3億元，較去年同期升一成。</p><p>餐飲及禮品店生意佳</p><p>新鴻基地產發展（中國）董事馮秀炎接受訪問時表示，商場表現跑贏大市，「較想像中理想好多，天氣和暖，氣氛好，好多家庭客都嚟行」。馮又指，受惠節日氣氛濃厚，不少客人都樂意「使多少少」，「商場提供禮品回贈，例如餐飲或購物禮券，比舊年加碼近一成」。<br>她續指餐飲及禮品類商店生意理想，「聖誕正日去旅行貴，反而會留喺香港，同屋企人食餐好嘅。食肆反映午市自助餐生意好，晚市消費亦無去年咁計較（價錢）」。<br>至於信置（083）旗下奧海城於聖誕節假期（24日至27日）亦錄得156萬人流，按年升8%；屯門市廣場則共錄得162萬人流，較去年同期上升約5%。<br>信置租務部總經理陳欽玲表示，今年聖誕屯門市廣場斥資千萬吸引家庭客，而奧海城則加入AR遊戲、彈床等活動吸引人流，聖誕市集銷售攤位較去年增加20%。</p></body></html>