<html><header><meta charset="utf-8"><title>瘋傳蔡依林「露點」P圖經理人：有貼乳貼</title></header><body><h1>瘋傳蔡依林「露點」P圖<br>經理人：有貼乳貼</h1><p>昨日凌晨網上瘋傳一張蔡依林(Jolin)於跳舞時嘅露點不雅照， 其經理人王永良回覆台灣傳媒時：「那天那麼多人在現場，怎麼可能。這種手法拙劣的惡意不實P圖，請大家不要以訛傳訛避免觸法，我們保留法律追究權利。」至於Jolin就一啲都冇被事件影響，今早喺ig貼咗靚相，話自己又要出門工作喇！<br> <br>查實呢張所謂露點相，係Jolin喺3年前宣傳《Myself》嘅世界巡迴演唱會發行DVD，當時Jolin喺高雄宣傳時，着住背心吊帶裙，現場演繹《旅程》，翻看當年嘅YouTube活動影片，見到Jolin表演時的確因為手部動作過大，導致上衣有點移位，差啲走光，但Jolin都好謹慎咁不時將要下滑嘅上衣往上拉，所以並沒有網上瘋傳嘅走光圖片出現。<br> <br>而Jolin嘅經理人王永良除咗話會保留法律追究權利外，佢亦補充說：「那天那麼多歌迷在拍，而且簽唱會是近距離，若真露點，當時就會鬧大了，怎可能等到現在。」佢仲強調Jolin嗰日做足安全措施，佢裏面都有着nu bra同貼乳貼，一定冇可能會露點。有網民話3年前嘅相而家先爆出嚟，一定係假的，仲有任職工程嘅歌迷留言話，呢張相應該係用photoshop3.0修圖而成。</p></body></html>