<html><header><meta charset="utf-8"><title>曉明帶父母來港見Baby姚子羚同「的士邦」家人歐遊</title></header><body><h1>曉明帶父母來港見Baby<br>姚子羚同「的士邦」家人歐遊</h1><p>賭王何鴻燊四房公子何猷啟自從公開認戀，女子少女標本成員之一袁紫僑（CoCo）後，佢哋都愛得好高調吓，不時喺社交網絡晒愛之餘，日前猷啟就帶咗女友CoCo見媽媽梁安琪，相信佢哋感情都幾穩定吓！<br> <br>而過去好多藝人帶同另一半見家長後，都好快有喜事，唔知幾時會到猷啟同CoCo呢。<br> <br>黃曉明 Angelababy<br>去年結婚嘅曉明大哥同Baby，其實早喺13年，佢哋拍咗拖三年嘅時候，曉明大哥就帶住父母嚟香港，同Baby去灣仔嘆日本菜，咁黃爸爸同黃媽媽當然對呢個新抱仔好滿意，而佢哋仲好快會有抱孫添喇！<br> <br>周柏豪<br>柏豪上月被爆同拍拖10年嘅女友Stephanie，秘密喺布吉結婚，13年，《蘋果》都影到佢帶住o依家嘅老婆仔Stephanie同爸爸、媽媽喺冬至嗰日食飯。<br> <br>李彩華<br>轉戰大陸賺到盆滿砵滿，身家八千萬嘅富婆李彩華，去年就帶住過氣「新五虎」男友何遠恒，返佢大坑嘅屋企，同佢家人一齊食團年飯。<br> <br>姚子羚<br>「見家長」除咗食飯，原來去旅行都係一個好好嘅選擇，今年7月，35歲姚子羚就同男友「的士邦」鄭子邦舉家14人組團歐遊，睇嚟子羚已順利過咗的士邦父母嗰關！</p></body></html>