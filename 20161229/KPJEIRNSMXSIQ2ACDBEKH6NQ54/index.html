<html><header><meta charset="utf-8"><title>隔牆有耳：力證非「病情很差」齊昕出院了？　倫敦打卡開心晒 - 李八方</title></header><body><h1>隔牆有耳：力證非「病情很差」<br>齊昕出院了？　倫敦打卡開心晒 - 李八方</h1><p>特首梁振英喺三星期前以照顧同保護家庭為由，宣佈唔爭取連任，當時有傳齊昕因病留院，而民建聯主席李慧琼仲爆料話齊昕「病情很差」，點知俾梁太唐青儀大鬧言論武斷，堅持齊昕健康好好，但冇講齊昕入院原因同係咪出院。咁齊昕嘅狀況到底係點？嗱嗱嗱，佢噚日喺facebook留言話返咗倫敦，仲話呢個係佢第二個喜愛嘅城市／家，似乎健康狀況唔會差！</p><p>「返到我第二喜愛的家」</p><p>自從國家主席習近平早前會見最後一次上京述職嘅梁振英，話理解同尊重佢唔爭取連任嘅決定後，齊昕就頻頻更新facebook，例如平安夜當晚就曾經喺facebook話：「Merry X'mas bitches!」（婊子們聖誕快樂）。<br>佢噚日朝早就喺倫敦希斯路機場打卡留言話：「Back in London!!! Sooo happy! My second favourite city/home in the world!（返到倫敦！很開心！世界上我第二喜愛的城市／家！）」，齋睇留言都感覺到佢嘅心情都幾happy！<br>咁又係，離開香港呢個是非地，對齊昕嚟講或者真係好事，唔少網民都祝佢早日康復。其實《蘋果》都有向特首辦查詢齊昕係咪已經出院，以及佢最新健康狀況係點，但暫時都未獲回覆。</p><p>識睇睇留言</p><p>Leo Lee：所謂愛國愛港共產黨成員都以歐美國家為家<br>陳民：果然是親英家庭<br>Sheila Ng：點解唔去差拿，一帶一路之國家？！<br>Richly Liu：番大陸呀愛國家庭<br>Kiu Yan：入院出院都可能是假的<br>Kwok Fai Chow：離開香港是非之地都係好事，個女已經比父母累到咁<br>Tony Wong：你多點父愛，香港人小啲痛苦，多謝你！<br>資料來源：《蘋果》資料室</p><p>李八方<br>mailto:pf_lee@appledaily.com</p></body></html>