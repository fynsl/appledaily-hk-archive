<html><header><meta charset="utf-8"><title>逛書局為女兒買書嘆廣州巨變</title></header><body><h1>逛書局為女兒買書<br>嘆廣州巨變</h1><p>【本報訊】23年後再度踏足內地，蔡耀昌最深刻的是「可以自由喺街度逛」，「睇吓一啲之前（遭沒收回鄉證後）睇唔到嘅嘢，上晝、夜晚都睇吓𠵱家中國嘅民生情況，覺得中國變咗好多」。蔡耀昌指，由於此行十分倉促，事前並無任何特別景點想參觀，大部份時間只去了廣州天河商業區的書局流連，「主要買啲兒童書畀個女」，亦有約非維權人士的廣州朋友聚會。</p><p>或到訪深圳祖家</p><p>80年代末曾多次到訪中山大學，在該處住過不同廉價宿舍的蔡耀昌稱，今次坐地鐵經過「中大站」時，已不能道出當年自己住過位置，他稱20多年來當地變化很大，「以前冇地鐵，我嗰陣搭巴士，天河區附近𠵱家全部起晒高樓大廈，當年啱啱發展，記得只係爛地一塊」。<br>此次短短22小時到訪內地後，蔡耀昌不諱言，未來還會有很多到訪內地的機會，包括一如不少港人般到內地旅行購物，亦可能到訪自己在深圳的祖家。對於民主黨前主席劉慧卿和部份民主派人士對取回證件反應冷淡，蔡耀昌認為並無問題，認為無必要全部人一致行動。<br>■記者林俊謙</p></body></html>