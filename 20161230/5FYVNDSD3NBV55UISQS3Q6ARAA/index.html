<html><header><meta charset="utf-8"><title>曾同老公睇戲嗌晒交杏兒：佢唔畀我食爆谷</title></header><body><h1>曾同老公睇戲嗌晒交<br>杏兒：佢唔畀我食爆谷</h1><p>做得夫妻又點會唔冇爭執，就好似胡杏兒同老公Philip Lee（李乘德），佢哋9月嗰陣，某日唔使開工嘅胡杏兒坐七人車到中環接老公放工，之後仲齊齊去奧海城睇戲。佢到咗商場附近落車嗰陣，氣氛已經變得有啲尷尬，而入到戲院，老公Phil買完飛join番老婆，兩人密斟一分鐘，傾傾下突然好似有啲爭執，仲疑似嘈起上嚟。<br> <br>三句講唔埋，Phil突然嚟個180度轉身，頭也不回咁走咗去！而杏兒就呆咗企喺度，仲未回過神來，呆完之後，胡杏兒先至識醒，即刻衝落扶手電梯追番老公……雖然之後佢哋都好番一齊入場睇戲，不過就行到離行離迾。不過佢哋都係耍花槍啫，過咗兩日Phil就喺Ig晒同老婆嘅放閃相。<br> <br>之後杏兒出席活動都有回應事件，佢就話：「有時呢啲私人事唔需要解釋太多，同埋解釋都冇用。最緊要係我同我老公，同我屋企人知就得0架喇。」咁件事又係點o架呢？佢就解釋話：「我記得我嗰一日係同我老公講我想食爆谷，佢話:『你病呀，你唔好食啦!』都冇影到啲乜嘢，咁就變咗單嘢喇。」真係好sweet呀！</p></body></html>