<html><header><meta charset="utf-8"><title>隔牆有耳：陳岳鵬親戚露底好開心 - 李八方</title></header><body><h1>隔牆有耳：<br>陳岳鵬親戚露底好開心 - 李八方</h1><p>電視劇嘅影響，真係會好深遠，好似政制及內地事務局副局長陳岳鵬咁吖，佢同八方回憶年少時因為愛睇美劇《仁心仁術》，一度想讀醫，再大個啲喺美國讀寄宿學校時，先發現世界可以再睇闊啲，最後喺史丹福先後完成公共政策文學士同政治及比較社會學碩士。<br>而陳岳鵬最令人關注嘅，當然係佢喺葉劉淑儀跑道上起機，返港後拍住葉劉創立匯賢智庫，由議員做到特首辦特別助理，再時至今日嘅副局長。佢自爆由細到大都好守紀律，唔知同佢參加童軍有冇關？不得不提嘅係喺英華中學讀書時，佢會考7A，包括英文，唔怪之得葉劉睇中佢啦！<br><br>意「相」不到的收穫：普通人唔會隨便見報成為主角，所以當陳岳鵬嘅女親戚見到同佢哋嘅兒時合照（圖）刊登咗，開心到震，仲笑笑口話，「真係出咗我嘅露底相呀」，陳岳鵬估唔到會令親戚咁驚喜。</p></body></html>