<html><header><meta charset="utf-8"><title>【2016回顧】那些年的潮流雜誌回憶《YES!》《壹本便利》你睇過邊本？</title></header><body><h1>【2016回顧】那些年的潮流雜誌回憶<br>《YES!》《壹本便利》你睇過邊本？</h1><p>潮流雜誌《東TOUCH》今個星期出實體書最後一冊，之後就會停刊，只做網上內容。近年實體潮流雜誌逐漸消失，我們就問過兩位潮人， DJ Donald及少爺占，分享他們的潮流雜誌回憶。<br><br>少爺占曾創立自家設計時裝品牌，一直有留意潮流的他表示，基本上本地所有潮流雜誌都有看過，而每期都會買的則是《東TOUCH》及《Milk》，「依家都仲會睇潮流雜誌，由其是去旅行，在日本經過書屋都一定會入去睇」。Donald指自己細細個開始已經睇唔少《YES!》等潮流雜誌，長大後求知慾旺盛，《壹本便利》、《東TOUCH》、《Amoeba》、《Magpaper》等等都會看，「嗰陣數過，一星期至少會買三本去睇，好似未睇過就唔知世界發生咩事咁」，「因為有太多潮流雜誌，所以嗰陣香港個個都係潮流戰士」。<br><br>Donald提到的《Magpaper》，又叫《新誌向》，是90年代由新報副刊獨立出來的雜誌，深受歡迎。當日創刊號封面，是由林海鋒拿著當時日本最新最潮的黑膠播放車仔機，十分前衛。不過雜誌在99年已經停刊，現在甚少人提及。<br><br>另一本經典潮流雜誌《Amoeba》，是由《號外》雜誌出身、被稱為香港時裝教母的黎堅惠主理。潮人黃偉文曾說過，在黎堅惠離開後，「香港時裝媒體式微，至今沒有復甦過。」黎堅惠的《Amoeba》，藝術味濃、有格調，在90年代確實影響了不少年輕人，不過很可惜在02年已經停刊。<br><br>曾經香港的潮流雜誌風靡一時，但現在網上世界漸漸取代，只要有電話在手，甚麼資訊都可找到看到。那些年曾出現過的《Me!》、《YES! 》、《Fashion &amp; Beauty》、《CosmoGIRL!》、《AMY》等等，你還會不會記得？<br><br>記者：李珮禎 </p></body></html>