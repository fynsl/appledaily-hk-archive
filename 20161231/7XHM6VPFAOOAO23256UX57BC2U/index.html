<html><header><meta charset="utf-8"><title>【2016洗版十大】今年花生特別多　姐夫JMtone你有冇笑過</title></header><body><h1>【2016洗版十大】<br>今年花生特別多　姐夫JMtone你有冇笑過</h1><p>2016年網絡出現咗咁多奇人奇事，比咗咁多歡樂同教育意義我哋，到咗年尾又點可以唔表揚吓佢哋？所以我哋蘋果動搞作經過咗最業餘同唔透明嘅統計，搞咗個網絡洗版十大頒獎典禮，你又記得幾多今年吃過嘅花生呢？<br><br>記者：余傲芝</p><p>洗版十大得獎名單</p><p>第10位  友共情之 友情共人情<br>正所謂結婚一生人一次，收人情都一樣。所以今年有好多新娘子珍惜呢個機會，就算朋友屋企有白事、定係小產瞓緊醫院休養緊，都會理直氣壯義無反顧咁叫人哋「人唔到，禮到呀！」</p><p>第9位   輸在起跑線  <br>今年7月就出現咗一隻巴基之星，由輸在起跑線，到贏在終點線，簡直係勵志故事。甚至令到唔睇馬嘅網民都like爆，亦提醒埋一眾「贏在射精前」嘅家長。</p><p>第8位   嘥嘥嘥 <br>洗腦嘅旋律，配上琅琅上口嘅歌詞，加埋3位學生介乎變聲與未變聲嘅演譯，就造就咗呢一股三角形風潮。</p><p>第7位   岑小姐的奇妙世界<br>從前有個岑小姐，佢認為自己同柏豪世紀一拖(手)，點知轉頭同劉先生in a relationship?</p><p>第6位   火爆姐<br>「眾高官議員同埋香港警察，呢個世界有一樣嘢叫做報應、呢一刻我可能吹你唔脹，但世世代代嘅香港人都會放長雙眼睇吓你哋點折墮」，你哋仲記得呢個仗義執言嘅火爆姐關穎怡小姐嗎？</p><p>第5位   洪荒之力<br>當大家以為盡力就係等於盡咗力，傅園慧話比你知「用了洪荒之力」先係盡咗力，做人真係好攰so sad</p><p>第4位   全部都係雞<br>估唔到網民嘅一句無聲納喊，就孕育出一首引人入勝嘅歌，就算連一眾女藝人都雞前雞後，精彩<br><br>想知道頭三位係咩？睇片啦望～</p></body></html>