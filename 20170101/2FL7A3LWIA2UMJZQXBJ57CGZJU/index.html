<html><header><meta charset="utf-8"><title>【打卡神技】2016十大最熱門#hashtags　小心用錯樣衰又扮嘢</title></header><body><h1>【打卡神技】2016十大最熱門#hashtags　小心用錯樣衰又扮嘢</h1><p>又到年尾，全世界都在做「乜乜回顧」，有5億用戶的Instagram又點會執輸，整理了過去一整年最hit的10個旅遊hashtags。你知啦，去旅行唔打卡等於無去，但打卡用咩tag又係一門學問。睇結果，第一名是簡單直接的 #travel，第二是 #sunset，好正路。第三名的 #travelgram，與 #latergram（非即時上載的相片）、 #foodporn（用以形容將食物準備得美輪美奐充滿視覺高潮）同理，識得用可成功吸like又扮pro。至於第四名的 #wanderlust，本為德語外來詞，大概可解為「浪遊」或者「流浪的渴望」之類。近年在instagram頻頻出現，帶點chok的意味，與「離開是為了回來」、「休息是為了走更遠的路」等金句一樣難頂，已有不少歐美網友表示「好扮嘢」、「唔識就咪亂用」、「都唔知你做乜」，其實美景當前，唔好掛住諗tag啦好無？<br><br>Instagram熱門旅遊hashtags排名如下：<br>1. #travel<br>2. #sunset<br>3.#travelgram<br>4.#wanderlust<br>5. #vacation<br>6. #instatravel<br>7.#adventure<br>8. #view<br>9. #travelphotography<br>10. #roadtrip<br><br>記者：甄俊宇、劉芷晞<br>圖片：網上圖片</p></body></html>