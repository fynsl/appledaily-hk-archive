<html><header><meta charset="utf-8"><title>【一年之計在於...】慶祝689被唔撈　2017目標：化悲憤為食好西</title></header><body><h1>【一年之計在於...】<br>慶祝689被唔撈　2017目標：化悲憤為食好西</h1><p>2016年經已落幕，有評選就以「亂」字為今年作總結，對於香港人嚟講又係點嘅一年？動主播表妹去到旺角街頭，同街坊齊齊回顧2016年。</p><p>先講喜事，唔少市民都因為689唔撈最開心，陳先生話：「佢落台點都值得慶祝嘅！」真係要多謝梁特首喺年尾為香港人送上苦中一點甜呀！另一邊廂，唔少受訪者對梁頌恆、游蕙禎被取消立法會議員資格一事覺得失望，好似Christian就話：「少咗兩個議員為香港出力。」邱小姐講到咬牙切齒：「畀人哋剝奪咗佢哋嘅議席，其實我覺得好憤怒！」<br><br>既然咁多怒氣，一於喺新一年化悲憤為食......「好西」？問到2017年新願望，李先生諗都唔諗就答：「新一年食多啲好西！」咪心邪，人哋講緊嘢食咋。至於下屆特首選戰，唔知大家又有咩心水人選？自己香港自己講，即刻去片啦！</p><p>採訪：何宛珊(表妹)<br>攝影：馮峰<br>後期：Roy<br>編審：仙</p></body></html>