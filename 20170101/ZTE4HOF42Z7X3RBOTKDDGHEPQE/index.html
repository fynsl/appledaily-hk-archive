<html><header><meta charset="utf-8"><title>麥明詩約梁頌昕溜冰仆到瞓地</title></header><body><h1>麥明詩約梁頌昕溜冰<br>仆到瞓地</h1><p>【爆相爆片】十優港姐麥明詩不時愛發表政見，如早前梁振英宣佈不爭取連任特首時，她在facebook留言「收到一份大禮」，被指有暗喻，事後她表示：「聆聽民意係好事！」原來，麥明詩與梁振英一家有淵緣，與梁特細女梁頌昕同是劍橋校友，二人雖修讀不同科系，但同在「劍橋大學香港及中國事務會」中擔任幹事，相當老友。</p><p>藥房太子跟埋去</p><p>日前，麥明詩及梁頌昕去圓方溜冰，麥明詩化上淡妝戴眼鏡打扮樸素，本報讀者潘小姐透過「爆相爆片」報料，見到麥明詩一行6人，3男3女，其中更有近日傳出向麥明詩大獻殷勤的劍橋同窗的大藥房太子Thomas Chong，而林作就未有到場。<br>據潘小姐表示：「六個人最初喺冰場一字排開咁溜，玩到咁上下，頌昕就一個人自己向前溜，至於麥明詩就大部份時間拖實同行嘅另一個女仔。睇得出佢哋之前有玩開溜冰，唔算好叻，但起碼溜得好順吓，我見麥明詩仲識得轉圈。」</p><p>梁特夫婦睇學友</p><p>麥明詩亦有將溜冰轉圈失敗片貼上Instagram，並留言：「扮型嘅後果。」對於與頌昕去溜冰，她回覆傳媒時表示：「頌昕同我係大學同學，通常有同學放假返香港，都會約埋一大班朋友出嚟玩！」 而她的「觀音兵」Thomas亦有貼一幅兩男友人與麥明詩的溜冰相，留言：「女神與冰。」再加「定係兵」的標籤自嘲一番。而梁振英與太太唐青儀日前去睇張學友演唱會，二人坐控制台下的VIP席，睇完騷後即急步閃人。<br>採訪：王梓嫚</p></body></html>