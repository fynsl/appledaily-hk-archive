<html><header><meta charset="utf-8"><title>【動畫●趣味哲學】幾十億起西九故官？首個線上哲學樂園上線啦！</title></header><body><h1>【動畫●趣味哲學】幾十億起西九故官？首個線上哲學樂園上線啦！</h1><p>攞幾十億去西九起故官？計我話起番個哲學樂園，推「思考」為全民運動，活腦長知識，仲實際！</p><p>香港有大大個Disneyland(香港迪士尼樂園），有網民爆笑惡搞的Buddhaland（香港釋迦牟尼樂園），點解唔可以有介紹哲學的Philoland？呢個哲學主題樂園概念，由一班哲學系研究生構思，他們在Facebook開設哲學普及專頁「好青年荼毒室」，早前開post講樂園設施，吸引過千人讚好，仲有大量留言提議添加其他設施，真係佩服佢哋嘅創作力量同幻想。<br><br>三大王牌機動遊戲及玩樂點，包括「特修斯海盜船」。如果一架海盜船由六十塊木板做成，每一秒換走一塊的話，一分鐘後，隻船仲係咪同一隻船呢？如果拆下的木板，起咗另一隻船，咁邊隻先係原本隻船呢？以後判斷「同一樣嘢」，不如停一停，諗一諗。<br><br>「永劫回歸旋轉木馬」原地轉又轉墮進風眼樂園，如果魔鬼同你講，你的人生好似木馬一樣無限loop，所有發生過嘅事再次發生，你又覺得點？呢個係尼采提出的思想實驗希望我哋反思人生係咪真係有意義？即使要重新過無限次，我哋都願意嗎？<br><br>「4D 孺子入井動感影院」內，銀幕有個細路4D立體咁彈出嚟，只差一點點就跌落去，孟子認為呢個moment，我哋嘅惻懚之心都會立體咁彈出嚟，會擔心佢出事，呢個最即時嘅反應顯示人性本善！<br><br>想了解其他玩樂設施，可以上去「好青年荼毒室」專頁，佢哋仲歡迎大家幫手擴充樂園。<br><br>記者：葉青霞</p></body></html>