<html><header><meta charset="utf-8"><title>YOSHIKI 70小時冇瞓過　順利完成《紅白》演出</title></header><body><h1>YOSHIKI 70小時冇瞓過　順利完成《紅白》演出</h1><p>日本年度除夕盛事《紅白歌唱大賽》已經完滿結束，今年由紅組連續兩年勝出。<br><br>其中日本樂隊X JAPAN靈魂人物YOSHIKI上周四取消香港騷當晚，立即通宵為翌日免費舉行嘅私人P作準備，更決定為港迷送上驚喜，特地練習Beyond名曲《海闊天空》補數。<br>最後YOSHIKI延至《紅白》前日舉行當日先飛返日本，喺《紅白》入面，YOSHIKI先為松田聖子作彈琴伴奏，再與X JAPAN隊友同台表演，配合《紅白》大玩哥斯拉突襲會場嘅主題，靠X JAPAN嘅音樂成功擊退哥斯拉。<br>順利完成《紅白》演出嘅YOSHIKI，鏡頭前未露疲態，但結束表演受訪時佢話原來已經70個鐘冇瞓過：「終於鬆一口氣，我由29號中午開始，已經連續70個鐘冇瞓過。」YOSHIKI亦為延遲返日影響到同松田聖子嘅綵排致歉，佢話自己都好擔心《紅白》嘅演出，但希望照顧咗香港粉絲感受先，仲好感謝大會喺《紅白》開始前可以讓佢先綵排一次。</p></body></html>