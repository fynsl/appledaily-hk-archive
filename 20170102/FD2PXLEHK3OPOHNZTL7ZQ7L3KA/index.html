<html><header><meta charset="utf-8"><title>【馮仁昭四圍超】殺入將軍澳9分鐘　黎明夾道遭胸襲</title></header><body><h1>【馮仁昭四圍超】殺入將軍澳9分鐘　<br>黎明夾道遭胸襲</h1><p>黎明（Leon）前晚現身將軍澳東港城除夕倒數活動，令商場塞爆。而他前後只閃現9分鐘，上台時經過兩旁fans，仲俾好多「神秘之手」胸襲。Leon上台後話：「好開心，好耐之前拍《甜蜜蜜》，同張曼玉喺呢度拍，場戲係排籌買樓。當時周圍都冇建築物，由零開始到𠵱家，好多人好多食肆，緣份帶自己返嚟東港城好開心。」<br>倒數完後，Leon再祝願大家：「2017年希望所有朋友開開心心、健健康康，家在香港嘅朋友為自己嘅事業、理想衝刺，祝大家順利無比。」講完後，Leon喺踏入元旦一刻，凌晨12點1分即落台閃人，前後只逗留咗9分鐘。</p><p>馬國明打對台</p><p>另外，馬國明孖住契妹唐詩詠，仲有傳過不和嘅洪永城喺將軍澳另一商場出席倒數活動。前晚焦點都係落喺唐詩詠同洪永城這對情侶身上，唐詩詠帶埋爸爸出席。問洪永城有冇緊張？佢話：「唔緊張，一早見過，佢個樣成日笑，好慈祥，好難捉摸，可能唔鍾意我。」唐詩詠即話：「係呀，爸爸好鍾意睇馬國明啲戲，覺得佢做得好好。」<br>撰文：馮仁昭</p></body></html>