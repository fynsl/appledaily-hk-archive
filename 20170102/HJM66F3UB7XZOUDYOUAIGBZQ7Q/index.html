<html><header><meta charset="utf-8"><title>【動畫●新年健康】食到滯　飲杯茶防止又肚屙又便秘</title></header><body><h1>【動畫●新年健康】食到滯　飲杯茶防止又肚屙又便秘</h1><p>聖誕加除夕，又火雞又打邊爐，又薄餅又意粉，食得太多，飽到行都行不動，又飽又滯如何是好？立即找註冊中醫師楊明霞教教路。</p><p>楊醫師說，食得太多，會影響到脾胃，即是影響到消化功能，就會出現便秘或者肚痾兩種極端情況。如果本身腸胃不太好的人，吃得太多會滯，身體輸送水液功能出現問題，就會產生便秘。又有人過節期間，食很多雪糕飲凍飲食魚生，這些生冷食物傷了脾胃，很容易就會肚痾。<br><br>如果食得寒涼食物太多，出現肚屙問題，飲薑茶有幫助。如果食得太多肉，醫師就推介用山渣谷芽和麥芽焗茶。山渣可以消肉食的積又可以幫助消化，谷芽和麥芽，可以幫助你消化澱粉質。如果沖茶都懶，醫師教你按摩內關穴，放三隻手指在腕環紋的位置，底下就是內關，多按可以舒緩飽漲感。不過過時過節，最重要都是量力而為，自然健健康康。<br><br>記者：李聰<br>攝影：周芝瑩</p><p><br>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>