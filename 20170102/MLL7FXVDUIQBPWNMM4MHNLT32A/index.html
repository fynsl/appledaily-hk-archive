<html><header><meta charset="utf-8"><title>安宰賢想和發哥鬥戲</title></header><body><h1>安宰賢想和發哥鬥戲</h1><p>韓星安宰賢和李佳芯等前晚在荃灣廣場出席倒數活動，安宰賢出場時，樂瞳、周美欣及黎美言粉絲上身，不停影相。安宰賢表示首次來港倒數，感覺和韓國一樣氣氛很好，又指有興趣拍港產片，想和周潤發合作。<br>李佳芯日前被影到和Now TV主持男友陳炳銓逛又一城商場，她笑言：「唔敢再素顏出街，成日俾人影到。」媽咪有否提出想見未來女婿？她說：「佢見到又係陳生，唔會再問其他嘢，做朋友互相了解吓。」此外，李佳芯昨日和張繼聰到油塘出席活動時唱歌失準，她說：「我平時連唱K都冇，下次一定會好啲。」阿聰亦幫口：「其實唱商場好難，完全聽唔到自己把聲。」<br>採訪、攝影：馬建華、曹家誠、陳俊強</p></body></html>