<html><header><meta charset="utf-8"><title>楊千嬅除夕當boxing day　連環補晒聖誕禮物</title></header><body><h1>楊千嬅除夕當boxing day　連環補晒聖誕禮物</h1><p>2016年最後一日你在做甚麼?不知道千嬅是否早前聖誕節工作太忙，未有時間折晒所有禮物的關係，所以她另擇日，揀了除夕當作boxing day，一次過拆番之前收到的禮物兼連環在IG上載照片開心share。<br><br>千嬅收到Fendi送上可愛怪樣設計的流蘇掛飾，一紅一黑可以與老公丁子高孖住一齊掛；又收到Pernelle送上一大一細backpack兼一個手袋，照顧晒一家三口；還有Furla及Hogan送上手袋，認真多禮物，她自己也搞笑hashtag 「#stillboxingday」，相信拆禮物拆得相當開心。</p></body></html>