<html><header><meta charset="utf-8"><title>拎走拖鞋被轟貪小便宜范范霸氣：沒有偷</title></header><body><h1>拎走拖鞋被轟貪小便宜<br>范范霸氣：沒有偷</h1><p>台灣藝人范瑋琪(范范)同「黑人」陳建州結婚5年幾，生咗一對孖仔，之前忙於湊仔接少咗job，現時囝囝大個啲，佢就努力搵奶粉錢，間唔中就飛去各地工作，前日佢喺facebook講搭飛機要拖鞋嘅事，點知被網民寸佢「貪小便宜」，佢昨日終於開口回覆網民「沒有偷，沒有炫耀」，希望大家唔要誤會。<br><br>事緣范范前日喺facebook透露厚面皮向飛機同飯店要多兩對拖鞋，「實在有點不好意思，但家裡醬(這樣)就多了四雙新拖鞋穿耶」，仲反問「我醬(這樣)的行為會不會很低級啊」，希望網民唔要見笑，感謝航空公司同酒店員工嘅包涵。<br>文章一出引來網民反應兩極，有人批評佢嘅行為貪小便宜，亦有人覺得佢經過工作人員同意先拎，唔好因為范范係公眾人物就放大嚟睇。<br>對於此事，范范昨日親自喺facebook留言表示出差時會帶拖鞋返屋企：「因為四川航空是紅色的拖鞋，想說過年嘛，家裡大掃除可以把之前的拖鞋都換了」，佢強調有詢問空中服務員係唔係可以拎多兩雙，而對方亦大方答應，希望大家唔要誤會。</p></body></html>