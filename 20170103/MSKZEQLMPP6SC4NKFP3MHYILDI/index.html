<html><header><meta charset="utf-8"><title>魚樂無窮：欣宜擸獎的啟示 - 唐牛</title></header><body><h1>魚樂無窮：欣宜擸獎的啟示 - 唐牛</h1><p>2017年第一次同大家見面，祝戰友們要乜有乜、樣樣都得！每年1月1日，我例牌會捧叱吒樂壇頒獎禮嘅場，不是甚麼最具代表性、最催淚嘅因素，而是我每天都會聽903，睇埋全年成績表變得理所當然。<br>今年爆個小冷門，由欣宜成為大贏家，靠一首「女神」，讓她連續奪得「我最喜愛女歌手」及「我最喜愛歌曲」兩個大獎，名副其實白雪公主升呢做女神。睇網上留言，好多人都話佢消費肥姐，誰對誰錯，不是今日的討論範圍。<br><br>點解女神可以突然彈出？一個字講晒︰timing！我自己十分喜歡方皓玟嘅「你是你本身的傳奇」，曲詞優美兼有深層意義，實屬奪獎大熱，不過呢首歌年初已登場，距離頒獎禮差不多一年，熱爆程度難免減退。相反，女神遲幾個月才派台，在樂迷心目中肯定較新鮮，贏在起跑線。頒獎禮當晚，更有不少行家幫欣宜拉票，成功牽引現場觀眾情緒，王者因此誕生。<br>上述情況是否似層相識？冇錯，只要有催化劑，醜股也可大翻身，市場唔就嘅話，買騰訊（700）都可以輸鑊甘，說穿了，贏錢輸錢都係timing主宰。希望大家今年在股市，都搵到自己嘅女神！<br><br>唐牛<br> http://www.fb.com/tongcow88 <br>本欄逢周二、四刊出</p></body></html>