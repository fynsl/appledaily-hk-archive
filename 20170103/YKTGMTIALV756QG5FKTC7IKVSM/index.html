<html><header><meta charset="utf-8"><title>梁籌庭：689勞工政策不及格</title></header><body><h1>梁籌庭：689勞工政策不及格</h1><p>【本報訊】梁振英上屆特首選舉獲勞工界29張提名，更因政綱提出研究標準工時、逐步降低強積金對沖比例等，令勞工界60票幾乎全投於他。回顧梁任期只餘半年，再次當選勞工界選委、當年也撐梁振英的公務員工會聯合會總幹事梁籌庭坦言，當年勞工界對梁確實有很大期望，直至討論標時問題時，政府言論一面倒傾向僱主時始發覺有問題；埋單計數：「勞工政策嘅成績表佢（梁）真係唔及格。」<br></p><p>斥標時諮詢造數
</p><p>對於下屆特首要求，梁籌庭未開列具體政策清單，但憧憬對方可以處理與僱主的關係，取得共識支持推行勞工政策，因為梁振英前車可鑑。「梁振英好想推動勞工政策同改善勞工工作時數，當時睇到佢想做，亦睇到僱主嘅反抗同政府嘅無奈、唔成功。」他說作為特首，除了可以為僱主提供誘因改善勞工待遇，同時要有強硬手腕推動政策。<br>梁振英作風還不夠強硬？梁籌庭說：「佢強硬唔係對僱主，而係對勞工！」指政府推出標時諮詢時已完全站在僱主一方，「做好多數據對勞工不利，話畀全世界聽，如果你行標準工時，僱主要多付幾多個億，可能會導致幾十萬工人失業」，卻沒有點出標時可改善勞工健康、醫療開支大減等，「（政府）作咁多負面宣傳係畀咗子彈僱主同僱員開火」。<br>梁籌庭坦言當年亦支持梁振英，「佢出來競選時，我哋勞工界對佢好大希望，佢一上來話乜嘢擔張凳仔，攞本拍紙簿出去搜集民意，呢個做法令我哋有一點信心，感覺到新嘅特首對勞工有一套，會加把勁」。他批評梁振英勞工政策着墨不多，口號多於實際。<br>目前幾個特首參選人或潛在人選，當中政務司司長林鄭月娥、財政司司長曾俊華及新民黨主席葉劉淑儀均是政務官出身，梁籌庭相信公務員希望由同樣公務員出身的人當特首，因為公務員熟悉政府的運作，制訂政策配合市民所需。他指三人中以林鄭及葉劉優勢較大，曾俊華則屬於「黑馬」。<br>梁籌庭又指出，曾俊華過去集中財務範疇的工作，管治方面未夠全面，但是他亦指「兩位女士好打得、好硬淨」，反而是她們不穩陣的地方，因為推政策太強硬，未來5年亦只會吵吵鬧鬧，與現在梁振英治下政治鬥爭不絕的情況相若。<br>■記者陳雪玲</p></body></html>