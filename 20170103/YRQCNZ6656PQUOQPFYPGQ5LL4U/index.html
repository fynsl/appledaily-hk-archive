<html><header><meta charset="utf-8"><title>晒新相又出事？低胸Sulli疑走光</title></header><body><h1>晒新相又出事？<br>低胸Sulli疑走光</h1><p>韓國女團f(x)前成員Sulli一向鍾意透過Instagram同粉絲交流，不過亦經常因為上載嘅生活照而引起爭議，由飛釘相到留言冇專稱前輩，不過Sulli都闊佬懶理，繼續更新IG。<br><br>Sulli於元旦當日上載咗一連串新相賀新年，繼續其大癲大肺嘅性格，一時對住鏡頭嘟嘴，一時就露出俏皮笑容，獲粉絲大讚得意。不過其中一張相再次引起爭議，身穿鬆身V領衫嘅Sulli彎腰對住鏡頭，似乎微微閉眼、張開口，未知Sulli係冇注意定有心，彎腰時因為衫領太鬆而下滑，疑似露出心口，立即引起粉絲留言：「佢似乎真係黐咗線」、「雖然知佢想追求啲咩，但都係覺得好遺憾」、「雖然係佢自己嘅方式，但過分咗」等。</p></body></html>