<html><header><meta charset="utf-8"><title>西環集中營︰故宮館或需公帑填氹 - 季陶</title></header><body><h1>西環集中營︰<br>故宮館或需公帑填氹 - 季陶</h1><p>政務司司長林鄭月娥未經公開諮詢下，決定在西九文化區興建香港故宮博物館，引來外界質疑有關做法違反程序。有政界及前西九董事稱，今次林鄭除了在決策程序上有問題，更令人關注是興建故宮館後對整個西九文化區的財務安排，有何變化，例如會否令虧蝕擴大？萬一建館出現超支，馬會捐贈的35億不夠用，是否又要納稅人以公帑「填氹」？<br>有前西九董事對季陶說，其實規劃西九文化區初期，內部有討論過是否興建歷史博物館，「但後來發現計唔掂條數，買古董展品條數可以係天文數字，就算問內地借，保護、營運開支都好大，因為展品可能係國寶級，樣樣嘢唔可以馬虎」，所以最終將西九博物館定位於現代及視覺藝術。</p><p>財務預測未包括新博物館
</p><p>而政府於2008年向立會提交的撥款文件，顧問公司對西九財務評估未有包括興建有國寶級展品的博物館，財務顧問當時估計文化藝術及其他設施總營運虧損為76億元，「𠵱家整多間故宮博物館，究竟對西九營運係蝕少咗定蝕多咗？如果係蝕多咗，收入唔夠補貼，咪又要用公帑畀，冇理由唔畀公眾知道條數先？」<br>有政界人士則指，表面上馬會捐了35億建香港故宮博物館，不用政府出錢，但近年政府工程超支已是「新常態」，「如果起到一半先發現35億唔夠，咁條尾數係咪馬會包底先？若果超支一倍，馬會係咪照畀先？如果到時先向財委會攞錢，咪又好似高鐵咁，已經洗濕個頭，超支幾多都好，財委會又要照批？」他更笑言西九董事局未經公眾諮詢就批出有關項目，「到時超支最好唔好用公帑，由班董事自己諗方法填數」。<br><br>季陶<br>周一、三、五刊出</p></body></html>