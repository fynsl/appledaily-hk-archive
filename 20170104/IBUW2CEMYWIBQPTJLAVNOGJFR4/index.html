<html><header><meta charset="utf-8"><title>23場個唱結束不捨山頂歌迷學友感慨：再開都62歲</title></header><body><h1>23場個唱結束不捨山頂歌迷<br>學友感慨：再開都62歲</h1><p>歌神張學友於紅館舉行的23場「A Classic Tour世界巡迴演唱會2016」前晚落幕，吸引楊千嬅夫婦、舒淇、梁詠琪、林嘉欣、譚詠麟等朝聖，學友在台上依依不捨：「四面台係一樣好經典嘅嘢，特別係『山頂嘅朋友你哋好』，呢句說話係香港人先會有反應，其他地方觀眾係冇反應。」</p><p>「返香港做好緊張」</p><p>完騷後學友在後台舉杯慶祝，瘦了很多的他說：「好多人問我點解要辛苦自己，其實自己想做好啲，所以就算辛苦都係開心嘅，證實我又真係做到，已經過咗半百，再唔做都做唔到。每次返嚟香港做都好緊張，𠵱家鬆咗一口氣，之前喉嚨有少少發炎，仲要食消炎藥。」　<br>前晚送畫環節揀了一家三口觀眾，當時學友跟女孩說：「多啲時間陪父母，唔好激佢哋。」問到是否經常被囡囡激？學友睩大眼說：「佢哋好錫我，錫到我不得了。」他坦言太太羅美薇看了兩場，囡囡就看了三場。</p><p>「做騷係同自己比」</p><p>問到以後還會開演唱會嗎？學友說：「今次同自己講要做得最好，因為人係會衰退，體力會減，兩年後完咗巡迴都57歲，等多五年再開都已經62，到時大家見到我跳，都唔想我咁辛苦。」<br>至於今次香港站獲眾星朝聖，陳奕迅、鄭秀文、容祖兒等都讚好睇，有指學友對其他歌手造成壓力，將演唱會的底線拉得太高，學友坦言：「做騷係同自己比較，而唔係互相比較。」對於有網民將他的騷和王菲騷比較，指王菲走音，學友說：「咁比較唔係太公平，佢唱得一場，得就得，冇得操，我有咁多場就可以調整嘅。」<br>採訪：馬建華　<br>攝影：仇志德</p></body></html>