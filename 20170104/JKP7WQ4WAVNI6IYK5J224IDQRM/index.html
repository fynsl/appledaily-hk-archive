<html><header><meta charset="utf-8"><title>偷食男李潤庭繼續被放假朱智賢曾致電問候</title></header><body><h1>偷食男李潤庭繼續被放假<br>朱智賢曾致電問候</h1><p>因為背妻偷食偷出禍嘅李潤庭，現時手上嘅工作全面被大台暫停，所以昨日佢有份主持嘅節目《觸得到的故宮》舉行宣傳活動，都唔見佢蹤影，只有陳智燊、陳貝兒同朱智賢等出席。<br><br>朱智賢曾經同李潤庭去北京主持節目，話當日同李潤庭去北京拍咗5日外景，問到事後冇聯絡過？朱智賢就話當日報道出咗街都好愕然，事後只係朋友式關心咁問候咗幾句，唔想騷擾佢太多，仲話冇問過佢幾時復工，費事好似好八卦。<br>啱啱喺香港擺完酒嘅陳智燊，佢話本來有份去北京拍節目外景，不過佢話嗰陣因為檔期問題去唔到，亦唔知道李潤庭主持嗰部份有冇被刪剪。監製張嘉玲就話冇刻意刪走李潤庭嘅主持片段，亦唔擔心佢嘅形象會影響節目。</p></body></html>