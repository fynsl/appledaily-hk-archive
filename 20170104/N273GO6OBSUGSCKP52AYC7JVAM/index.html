<html><header><meta charset="utf-8"><title>陳宇琛入紙娶前主播</title></header><body><h1>陳宇琛入紙娶前主播</h1><p>陳宇琛（石仔）去年7月於倫敦向拍拖兩年多的有線前主播林佑蔚（Camille）求婚成功，原來石仔日前正式入紙申請結婚，他昨日接受電話訪問時說：「我哋未定婚期，暫時計劃喺今年底，始終婚禮籌備要一段時間，又要兩邊屋企人一齊商量，而且大家嘅工作一路都好忙，啱啱先叫做得閒啲，可以諗吓結婚點樣plan。」</p><p>石仔透露計劃到英國或歐洲影婚紗相：「我喺約克大教堂求婚，睇中倫敦嗰邊啲地方，我又有啲屋企人喺嗰度，所以都有啲情意結。」至於婚禮方面，他指每一個細節都會用心考慮，而生育計劃方面，石仔坦言想多享受二人世界：「希望有啲空間，我諗都要一段時間。」<br>採訪：唐心悠<br>攝影：張俊銘</p></body></html>