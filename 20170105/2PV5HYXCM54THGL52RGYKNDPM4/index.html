<html><header><meta charset="utf-8"><title>【Apple送大禮】一日限定！買iPhone送Beats耳機</title></header><body><h1>【Apple送大禮】一日限定！買iPhone送Beats耳機</h1><p>雖則話搶iPhone情況比幾年前有所回落，但Apple向來少有推出優惠速銷iPhone，減價多只會出現在有新機推出時出現。不過Apple剛剛就在香港公佈了「新Beats迎新歲」的新年優惠，只要購買指定的Mac及iPhone，即是iMac、MacBook、MacBook Pro (不包括 2016 年底推出的配備 Touch Bar 的 MacBook Pro 型號)、MacBook Air 或 Mac Pro；又或者 iPhone 7、iPhone 7 Plus、iPhone 6s 或 iPhone 6s Plus，都可以免費獲贈Beats Solo3 Wireless耳機一個！</p><p>Beats Solo3 Wireless在Apple Store仲賣緊$2,288，如按比例計的話，最抵就應該係買最平的iPhone 6s（$4,688)，買4千幾蚊送2千幾蚊，相當誇張。另外，其實Apple亦不算是第一次推出相似優惠，好像之前亦有在Apple Back to School的學生優惠中，推出買Mac送Beats，反應相當熱烈，更吸引到不少商家大手入貨，未知今次優惠會否再起熱潮？<br><br>但要留意的是，今次優惠只是一日限定（2017年1月6日），買家只要在當日早上8時後購買指定產品，就會收到購買Beats Solo3 Wireles折扣優惠，買家需在之後再用此折扣優惠落單購買耳機。另外今次送的Beats Solo3 Wireless只限 (PRODUCT)RED一款顏色，咩話？你唔鍾意紅色？Sorry，幫唔到你！免費喎，送俾你喎，仲想點呀？<br><br>記者：韓繼聰</p></body></html>