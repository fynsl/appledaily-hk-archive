<html><header><meta charset="utf-8"><title>被數135元票價唔值G.E.M.紀錄片三宗罪</title></header><body><h1>被數135元票價唔值<br>G.E.M.紀錄片三宗罪</h1><p>鄧紫棋（G.E.M.）又有是非纏身！她的音樂紀錄片《一路逆風》將於本月20至22日在The Sky（奧海城）及嘉禾荃新天地上映，內容是紀錄她在追求音樂和愛情路上，怎樣逆風而行，走過人生低谷。然而大批網友狠批三宗罪：票價135元好貴、語言為普通話、臨近新年片名唔老利：「仲要普通話，返去大陸播啦！」、「佢都叫逆風？咁深水埗天水圍嗰啲係乜呀？人貴自知呀！」不過，亦有粉絲力撐：「睇完後可以感受到人生奮鬥嘅力量，值。」<br>對於被網民圍剿，昨日G.E.M.回覆：「《一路逆風》係關於我十年追夢旅程嘅勵志電影，記錄咗好多過程中嘅困難同挑戰，只係自己逆風前行嘅經歷啫，希望其他人睇完會被鼓勵，會一路順風順水。」</p><p>有兩文三語</p><p>G.E.M.續說：「電影中其實廣東話、普通話同英文三種語言都有，因為唔同事件發生喺唔同地方，為配合受訪者嘅語言，就兩文三語都有；而票價係電影發行公司制訂，以我所知，係根據以往紀錄片電影或者演唱會電影嚟定價。」<br>前日G.E.M.現身北京出席首映禮，雖然自嘲演技太爛，但希望票房能過億，並在片中重提《我是歌手》雙年巔峰會的換人風波。片中亦回顧跟舊愛林宥嘉的一段情，問到重提舊事不擔心惹爭議？G.E.M.坦言：「即使是太陽同時間都只有地球的一半可以看到，我為甚麼要祈求大家都能看到真相呢。」</p><p>李蘊籲包容</p><p>對於好姊妹被批三宗罪，李蘊在電話力撐：「佢嘅觀眾群係fans，覺得呢個價錢係值得。」至於片裏講普通話，有份拍攝的李蘊坦言：「呢套我諗市場喺內地，大家包容吓啦，唔好乜都鬧！女仔始終有軟弱一面，佢最唔開心梗係分手啦。」<br>採訪：皓騫</p></body></html>