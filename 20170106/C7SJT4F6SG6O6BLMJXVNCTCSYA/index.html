<html><header><meta charset="utf-8"><title>揀錯枕頭易瞓厲頸可致肌肉發炎　低頭族高危</title></header><body><h1>揀錯枕頭易瞓厲頸<br>可致肌肉發炎　低頭族高危</h1><p>【本報訊】朝早起床瞓厲頸（即落枕），引致頸梗膊痛令人困擾，元凶可能是揀錯枕頭。物理治療師指出，經常用電腦、沉迷玩手機或本身已有頸痛的人，都是瞓厲頸高危族，加上枕頭不適合更易出問題。何謂舒適枕頭因人而異，關鍵為枕頭要有足夠承托力及合適高度，包括要配合個人的頸椎弧度，識揀合適的好枕頭有助預防瞓厲頸。<br>記者：梁麗兒<br><br>註冊物理治療師歐陽健表示，瞓厲頸原因常見與枕頭及姿勢有關，例如枕頭未能足夠承托頸椎，或「夜晚好反瞓，瞓唔到喺個枕頭度」，令頸膊肌肉長時間縮短、繃緊，都會造成瞓厲頸。臨床發現已有頸痛、腰痛、40歲或以上人士都較易瞓厲頸。經常要伏案工作、習慣低頭，如長時間用電腦、玩手機，或工作時要長時間維持同一姿勢，亦會增加瞓厲頸的風險。曾有小巴司機受瞓厲頸困擾，導致頸部無法轉動自如，因未能轉左轉右看倒後鏡，惟有請病假休息。</p><p>應與肩頸貼合　變扁須更換</p><p>歐陽健稱，冬天肌肉容易繃緊及緊張，一旦瞓厲頸關節更容易「kick住」，即變硬或小關節錯位，令人覺得頸痛加劇。重複瞓厲頸更會增加肌肉發炎風險，妨礙日常生活，不容忽視。<br>揀合適的枕頭有兩大關鍵，包括要有足夠承托力及高度適中，有助保持良好睡姿。歐陽健指出，枕頭能足夠承托頸椎的生理弧度，可讓人睡覺時肌肉變得放鬆。當枕頭逐漸變扁，反映承托力開始不足，要考慮更換枕頭。另外，要留意枕頭與肩頸要盡量貼近，當中沒有虛位，才能提供承托及保護，膊頭也不宜「瞓上」枕頭。<br>枕頭高度因人而異，歐陽健建議購買時要試枕頭，並找家人或朋友幫忙，從側面觀察，了解枕頭是否合格。仰睡為例，正確要讓額頭至下巴位置成水平線，才能令人放鬆，並能將頸椎壓力減至最低。若下巴明顯仰高即顯示枕頭太低，若下巴過低即枕頭太高，也會令頸椎肌肉變得緊張，甚至增加頸椎壓力，令人容易瞓厲頸。<br>較多側睡的人枕頭高度要盡量與肩膊的闊度相約，睡覺時讓頭、頸及身體成水平線。若枕頭太高或太低，都有機會令肌肉過份緊張或拉扯，易有瞓厲頸。至於枕頭高度要遷就側睡或仰睡，就要視乎個人的睡姿習慣，難兩全其美。歐陽健指，市面有個別特製枕頭，兩邊比較高、中間會較低，若反瞓常轉換姿勢，「成日瞓唔啱位」，就未必適合用這類特製枕頭。<br>至於枕頭形狀、物料的選擇，歐陽健強調關鍵都是要先符合上述原則，至於哪種質料最好，並無統一定論，但枕頭並非越貴越好，「最緊要fit（配合）到頸椎弧度同虛位」。如經常瞓厲頸，無論枕頭是新或舊，也反映枕頭未必適合，宜考慮更換，枕頭也不建議用6、7年，若發現「瞓腍咗」就要更換。</p><p>瞓厲頸急救動作</p><p>合適枕頭高度</p><p>示範：註冊物理治療師蘇雅賢<br>攝影：張柏基</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>