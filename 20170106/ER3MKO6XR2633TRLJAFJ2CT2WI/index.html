<html><header><meta charset="utf-8"><title>女神tea time：注資後抽升有景轟！ - Fifi</title></header><body><h1>女神tea time：<br>注資後抽升有景轟！ - Fifi</h1><p>資金瘋狂走佬，部份資金衝落啲嚟香港。你望吓海航，近來係咁買殼，入主KTL（442）及嘉耀控股（1626），持股逾60%以上；最近又傳買鎮科集團（859），買親嘅股價都彈高。<br>中能國際（1096）連炒幾日，呢隻股去年中易主，𠵱家由中國華融（2799）做大股東。華融集團總資產超過8,660億元，比年初增長44%，仲多過海航嘅6,000億元資產。<br>有冇得炒要睇有冇動作，公司上年底先以3億元收購福建新捷天然氣16%權益其主事能源儲存、運輸及銷售、和天然氣液化石油氣，已開展注資第一步！公司去年底亦發行1.5億元可換股債券，換股價為0.48元，同華融入股個價差唔多，似圍飛格。<br>發可換股債券落實後，中能股價即刻起跳，由5毫炒上最高0.62元，成交配合。不過現價只較華融同批CB成本價升三成。假設華融要食大茶飯，應該未升夠，或者chok兩chok後，會整固抽上。<br><br>Fifi<br> http://fb.com/lovefrystock <br>本欄逢周五刊出</p></body></html>