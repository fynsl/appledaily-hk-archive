<html><header><meta charset="utf-8"><title>井上真央疑怒斬11年情　松本潤Fans圍剿葵司</title></header><body><h1>井上真央疑怒斬11年情　松本潤Fans圍剿葵司</h1><p>日本男子組合嵐嘅33歲成員松本潤，上月底被《週刊文春》爆佢背住拍拖11年嘅《花樣男子》女主角井上真央劈腿四年，第三者更係唔少男士都為之心動嘅AV女優葵司，更被拍得葵司多次到訪松本潤寓所送外賣。消息近日曝光後成為熱話，唔少男士都大讚松本潤「識食」，但緋聞就刺激一班松本潤粉絲，連日來紛紛到葵司嘅twitter留言炮轟，搞到當事人至今都未敢蒲頭。<br> <br>隨住SMAP已經解散，尊尼事務所惟有靠晒嵐擔起全公司，對於呢宗嗒AV女優逾四年嘅報道，一於採取扮冇嘢嘅態度。對於正印井上真央一直蒙在鼓裡，估計佢得知消息定必大受打擊，有報道指二人可能已經分手，令傳出多年嘅兩人婚事也要告吹，反而令唔想嵐成員娶妻嘅尊尼事務所更加得益。</p></body></html>