<html><header><meta charset="utf-8"><title>羅天宇床上咀Coffee　舊愛苟芸慧最得羅母歡心</title></header><body><h1>羅天宇床上咀Coffee　舊愛苟芸慧最得羅母歡心</h1><p>身為2008年港男少年組冠軍嘅羅天宇，有樣有身材，自然多女埋身，出道8年以嚟，同佢傳過緋聞嘅女星唔少，包括喺《愛‧回家》中飾演佢個妹馬子妮嘅蔣家旻、高海寧，另外仲有o依家轉行做瑜伽導師、擁有34D靚Body嘅林芊妤（Coffee）。<br> <br>更令人妒忌而羅天宇亦曾公開承認同過09年華姐冠軍苟芸慧拍拖，就咁一數，連埋o依家影到嘅湯洛雯，羅天宇過往啲「女友」，唔係選美出身，就係有樣有身材，真係識食梗係要學羅天宇咁揀嚟食！<br> <br>睇番啲資料，話羅天宇同苟姑娘分手後，再見亦是朋友，羅媽媽更視苟芸慧契女般看待，可見苟姑娘好「入屋」，羅天宇亦非常識做人，同舊愛關係唔會搞到擘晒面。<br> <br>反觀湯洛雯，參加2012港姐選舉，雖然佢喺五強止步，不過佢之後獲大台安排加入《學是學非》系列，keep住有啲曝光率，加埋佢喺《愛‧回家》嘅演出，星途叫做不過不失。至於緋聞方面，咁耐以嚟係得林師傑同羅天宇兩個名同佢扯上過關係，唔知係家教好吖，定係因為佢爹哋同阿叔，即係湯鎮宗同湯鎮業太有型，所以湯洛雯唔容易睇得上眼呢？</p></body></html>