<html><header><meta charset="utf-8"><title>拍拖睇減價傢俬羅天宇湯洛雯好事近</title></header><body><h1>拍拖睇減價傢俬<br>羅天宇湯洛雯好事近</h1><p>【爆相爆片】現年29歲的08年港男少年組冠軍羅天宇，跟同齡的12年落選港姐、湯鎮業姪女湯洛雯，因為於13年合作無綫處境劇《愛．回家》而被指戲假情真，同一年他們被本報發現孖咇在元朗食酸辣粉斷正，令「洛宇戀」曝光，不過兩人例牌否認戀情。大前日，讀者陳先生透過本報「爆相爆片」分享了羅天宇和湯洛雯在九龍灣MegaBox拍拖睇傢俬的相片，其間二人有商有量，看來對家的要求都有共識，似乎好事近。</p><p>打包食物</p><p>讀者陳先生大前日撞正「洛宇戀」拍拖睇傢俬，他說：「宜家有減價，佢哋喺度睇儲物櫃，一齊指手劃腳。」陳先生表示羅天宇發現他拿着手機時，警覺性甚高，即時跟湯洛雯分開。當時羅天宇拿着裝着外賣的膠袋，估計是剛與湯洛雯撐完枱腳，惜食把食物打包。<br>問到湯洛雯拍拖睇傢俬是否好事近？她大前晚回覆傳媒時說：「當然唔係啦，哈哈！嗰陣係同啲朋友食完飯，見宜家減價，所以行咗一陣。」和羅天宇是否拍拖？湯洛雯續說：「之前都回應過，我哋係好好嘅朋友，不過多謝關心！」羅天宇也口供一致，他說：「唔係呀，我哋同朋友食完飯，落去行吓咋。」</p><p>緋聞多多</p><p>羅天宇入行八年緋聞多多，除了跟《愛．回家》劇中扮演妹妹的蔣家旻和高海寧傳過緋聞外，他的舊愛有苟芸慧，但最激莫過於曾流出跟34D的林芊妤（Coffee）啜爆床照。<br>採訪：唐琛悠</p></body></html>