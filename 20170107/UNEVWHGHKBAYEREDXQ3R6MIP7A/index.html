<html><header><meta charset="utf-8"><title>家英哥汪阿姐雙雙抗癌「Ball后」薛芷倫仍然自信</title></header><body><h1>家英哥汪阿姐雙雙抗癌「Ball后」薛芷倫仍然自信</h1><p>藝人生活作息唔定時，追通告開通宵更，拍戲又煙又酒，要保持身體健康，要比普通人付出多幾倍嘅努力，一唔為意，好容易捱出病。<br> <br>羅家英、汪明荃：<br>家英哥同汪阿姐絕對係模範情侶，05年家英哥承認患上肝癌三期，汪阿姐悉心照顧，暫時擊退咗癌魔。13年再傳家英哥病發，汪阿姐更加請假一年，全心陪住老公。而汪阿姐先後在1994年及2002年患上甲狀腺癌和乳癌，幸及早發現，不需要做化療，接受割除乳房腫瘤手術後已康復，兩次患癌的汪阿姐更未有停下工作。夫妻倆互相扶持，大步欖過。<br> <br>薛芷倫：<br>另一位同死神搏鬥過嘅藝人，「Ball后」薛芷倫喺09年患上乳癌，康復後不幸留下後遺症，身體潰爛面容改變。不過堅強嘅佢，繼續展現自信，打扮靚靚到出席各種活動，Ball后不失本色。<br> <br>張達明：<br>12年發現患上鼻咽癌二期，同妻子何念慈賣咗西貢獨立屋套現醫病，慶幸嘅係，達明冇輸俾病魔，上年就同農夫一齊開咗3場「棟篤唱」，以饗知音，可惜與何念慈最後卻離婚收場。<br> <br>鄭秀文：<br>Sammi喺事業嘅高峯期患上抑鬱症，當年佢對自己要求極高，為保纖瘦身形不停節食減肥，又唔容許自己演出有任何差錯，加上非常介意其他人嘅批評，面對各種各樣壓力，一下子爆煲，搞到抑鬱，幸好佢最終得到宗教和朋友幫助，重獲新生。<br> <br>葉麗儀<br>曾在電台分享患病經過，鼓勵患乳癌女性，她自爆於1996年發現右邊乳房有硬塊，幸好只是第一期乳癌，但仍要接受切除腫瘤手術及做電療以防復發。<br> <br>黃浩然：<br>黃浩然14年患上罕見嘅「貝塞特氏症」，體重跌至136磅，仲要退出劇集《張保仔》嘅拍攝工作。好番之後，佢繼續落力拍戲，嚟緊兩套劇集《賭城群英會》同《我瞞結婚了》擔正做男主角。</p></body></html>