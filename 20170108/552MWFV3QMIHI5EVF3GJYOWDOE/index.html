<html><header><meta charset="utf-8"><title>【add‧Beauty】Fiona愛飲茶展示Fresh凍齡清新靚樣</title></header><body><h1>【add‧Beauty】Fiona愛飲茶<br>展示Fresh凍齡清新靚樣</h1><p>入行超過10年的薛凱琪Fiona，已踏中女之齡，依然keep到高顏值及窈窕身型，難怪會吸引到護膚品牌Fresh找來阿Fi合作，分享她的凍齡秘密。<br><br>阿Fi前日就到灣仔出席「FRESH都市茶園」發佈會，會上更播出由鄧永鏗愛女鄧愛嘉操刀的廣告短片，當中紀錄了阿Fi 排練、護膚、運動等日常生活及工作，為配合新作「紅茶緊緻塑顏面霜」，今次短片亦以「茶」為主題，與喜歡喝茶及崇尚天然護膚原則的阿Fi不謀而合！</p><p>「我係工作狂，日日做嘢要化妝，所以要落得乾淨，但有好多洗面產品好乾，我會用落妝油，再洗兩次面，所以會揀mild但又乾淨嘅洗面產品。」阿Fi又表示特別注重面霜，「我會揀有firming嘅面霜，因為我好懶又好忙，可能半年先做一次facial，所以一定要揀啲好滋潤嘅cream去抵觸番唔做facial，另外我又會厚敷，抵觸番冇時候敷mask。」<br><br>飲食同樣重要，阿Fi會飲有機果汁去保持靚皮膚，「每日飲一杯果汁，無論對身體同皮膚都好好，盡量食有機嘢，cream會被皮膚吸收，所以護膚我都會用natural嘅嘢，好似fresh會用水果、磨砂係用糖，又或者用杞子、黑荼，所以我內至外都希望用natural嘅嘢。」<br><br>「FRESH都市茶園」會在今個周末（1月7日至8日）開放予公眾參加，提供多款美肌紅茶、以紅茶及杞子果實入饌的精緻茶點，及茶道、書法等工作坊，參加者更可免費獲贈紅茶護膚體驗套裝及限定tote bag。</p><p>期間限定「FRESH都市茶園」<br>日期：1月7至8日<br>地點：灣仔永豐街8號地下D1號舖<br>時間：10：30 am - 8pm<br><br>更多時尚、美容新聞，即上： http://add.appledaily.com </p></body></html>