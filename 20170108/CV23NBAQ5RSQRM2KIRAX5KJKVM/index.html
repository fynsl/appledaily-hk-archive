<html><header><meta charset="utf-8"><title>體壇拾趣︰戴利自爆今年擺酒</title></header><body><h1>體壇拾趣︰<br>戴利自爆今年擺酒</h1><p>倫奧同里奧兩面銅牌得主、英國跳水名將戴利，同佢嘅男朋友、金像獎編劇布萊克又傳出喜訊。兩人前年10月已經宣佈訂婚，日前戴利上電視台節目嗰陣自爆準備緊婚禮，而且相信喺今年內行禮。不過22歲嘅戴利就話冇因為搞結婚而分心，𠵱家繼續一星期六日練習，仲練足六個鐘，準備2020年再戰東京。</p></body></html>