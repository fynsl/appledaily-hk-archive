<html><header><meta charset="utf-8"><title>十億駙馬貼地生活布志綸帶老婆掃平衫</title></header><body><h1>十億駙馬貼地生活<br>布志綸帶老婆掃平衫</h1><p>【又一城】樂隊Mr.主音布志綸（Alan）前年做「老襯」，將有米女友陳雪瑩（Sally）私有化變成老婆，去年更榮升人父，Sally為他誕下囝囝Adam。不過Alan一直表示好介意被稱為「十億駙馬」，更指自己不追求大富大貴，身上穿的都是百多元的平民價衫褲。<br>Alan日前以行動證明自己言出必行，並不追求物質生活，本報記者日前大約晚上7時，發現他與Sally撇甩囝囝，現身九龍塘又一城拍拖逛街。二人泊好車後，便直上平價服裝連鎖店H&amp;M血拼。</p><p>踎地尋寶</p><p>臨近農曆新年，不少商戶都進行大減價，H&amp;M亦不例外，由於品牌本身已經走大眾化價錢，減價就平上加平。Alan入店後即刻四出尋寶，他主攻睇鞋和打底衫，其間他贒中一件15元的底衫，更踎地慢慢揀，但最後可能款式或質料不合心水，他沒有購買。相反，購物向來是女士們的強項，Sally入店後不夠15分鐘，已經發現很多心水，她攞到一手衫，當中包括大褸、中褸和恤衫。可能花多眼亂心大心細，Sally好尊重Alan，每一件衫都問Alan的意見，之後二人商量了一會，Sally便走入試身室慢慢試。</p><p>嘆平壽司</p><p>Alan相當細心，趁老婆試衫期間，立即爭取時間去附近的壽司店千両攞位，好讓老婆買完後就有得食，不會餓親。而Sally亦算快手，大約試了20分鐘便買完，急急腳去會合Alan，兩公婆大嘆平民壽司，認真幸福甜蜜。<br>採訪、攝影：徐錦池</p></body></html>