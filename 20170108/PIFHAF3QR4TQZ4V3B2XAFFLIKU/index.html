<html><header><meta charset="utf-8"><title>啟德1號收票勝Grand Yoho</title></header><body><h1>啟德1號收票勝Grand Yoho</h1><p>【本報訊】兩大新盤中海外（688）東九龍啟德1號2期及新地（016）元朗Grand Yoho 2期，雖然未賣樓，但前者收票先贏一仗。消息指，啟德1號2期兩日已累收超過1,000票，比起收票5日僅逾600票的Grand Yoho2期，贏足一條街。</p><p>睇樓現人龍　收逾千票</p><p>昨日為兩盤開放示範單位的首個周末，可以講得上為賣樓前哨戰，結果位處市區的啟德1號2期，吸引力明顯較強，即使加價兩成至呎價1.76萬元，昨日下午仍吸引大批準買家到場睇樓，現場更出現排隊人龍，高峯時連同經紀超過百人等候，至下午五時仍陸續有人前來。<br>另外，在等候大堂更出現「十個經紀圍一個客」的情況，經紀為搶客一擁而上「派卡片」，一度引起小混亂。消息指，項目至昨晚累收超過1,000票，以首批125伙計，超額7倍，市傳昨日有大手客狂入14票，單是入票已花費140萬元。<br>在市區盤狙擊下，同樣加價兩成的新地元朗Grand Yoho 2期睇樓氣氛則較平淡，即使周末下午時分連同代理在內，只有十多人在九龍站售樓處排隊等候參觀，明顯被分薄客源。消息指，項目至昨晚累收超過600票，以首批166伙計，只超額2.6倍。<br>有啟德1號睇樓客直言，Grand Yoho位置太遠，不太方便，亦有睇樓客表示因為想知項目憑甚麼可以大幅加價，而到場了解。<br>另外，跨年賣樓的恒隆地產（101）大角嘴浪澄灣，於昨日再推58伙發售，發展商指，截至昨晚7時售出共43個單位，平均呎價18,915元，套現4.9億元。項目自去年12月重推以來共沽344伙，套現逾37億元。</p><p>【啟德1號睇樓客意見】</p><p>大埔區譚小姐：「今年25歲，出嚟工作冇耐，（首期需要家人幫忙？）都要，自己再月供，起碼佔咗人工一半。而家啲樓咁貴，就算專業人士都好難買到樓！」</p><p>葵青區周先生：「600幾萬入場，其實港島區樓都有機會買到，所以特登嚟睇吓點解呢度（啟德1號2期）可以加價咁多、值唔值？」</p><p>沙田區盧先生：「始終市區樓，交通都比較好，Grand Yoho就太遠喇，唔係咁方便。（自住還是投資用？）同太太住，結咗婚之後都冇搬走，打算睇兩、三房單位。」</p></body></html>