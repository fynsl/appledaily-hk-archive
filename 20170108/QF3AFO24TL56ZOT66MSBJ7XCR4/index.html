<html><header><meta charset="utf-8"><title>搬新屋轉運　買馬中3串7志偉2600蚊贏1600萬　豪請老友食飯遊日</title></header><body><h1>搬新屋轉運　買馬中3串7<br>志偉2600蚊贏1600萬　豪請老友食飯遊日</h1><p>曾志偉愛駒「卡加動力」去年在賽事中發生意外死亡，令志偉損失七位數字。不過，原來志偉上月搬往大埔新居後立即轉運，在上月底跑馬地夜馬賽事中，他以2,600元買連贏及位置Q 3串7贏了1,600萬，至昨日其名下馬匹「品自高」又於澳門爆冷贏頭馬，認真當旺。贏大錢的志偉日前於新居請好友開餐，並計劃請好友遊日。<br>刀仔也可鋸大樹，曾志偉便是最成功例子。志偉名下11歲老馬「品自高」昨日在澳門爆冷贏了頭馬，獨贏派彩287元。昨日未有到澳門拉頭馬的志偉，原來於上月賽馬日中，以2,600元作本贏得高達1,600萬派彩，實行贏大錢過肥年。<br>據本報收到可靠消息，一向愛買馬的志偉，上月22日跑馬地夜馬賽事中買了第2場1號「越駿寶」和9號「吉利高」、第4場8號「星際武士」和2號「巴基小子」，以及第6場7號「海利多」和1號「哈蝦巴爸」的連贏及位置Q 3串7，每注100元，志偉合共買了2,600元，結果他買的冷、熱馬三場全中，由於連贏及位置Q 3串7全收，因而派彩高達1,600萬。</p><p>私房菜靚酒宴客</p><p>據悉志偉贏大錢後，於上月30日廣邀好友到其大埔新居開P暢飲勁擦，包括佘詩曼、阮兆祥、郭少芸、姚樂怡、梁靖琪（Toby）、錢嘉樂、湯盈盈、洪天明、苗僑偉及戚美珍等。志偉請了一位私房菜大廚負責當晚美食，又預備大批十四代清酒、紅酒、威士忌和香檳等靚酒招待好友，順道慶祝新居入伙，不少好友均指志偉新居旺財招運，甫入伙已贏馬大豐收。<br>記者昨日聯絡志偉，但未獲回覆，不過其子曾國祥則承認說：「確實有啲咁嘅事，我都唔知detail，我都唔係我爹哋口中聽番嚟，係另一個朋友同我講，話聽講你老竇贏咗條好勁嘅Q，我賭馬完全唔識，我淨係知佢贏咗好大筆錢啦。」問志偉可有分錢給他時，他說：「冇喎！唔使啦！佢開心就得㗎啦。」</p><p>阿佘：早知跟佢買</p><p>有份參與志偉開心大派對的佘詩曼，昨被問到志偉贏1,600萬請客，她笑說：「係呀，請咗我哋去佢屋企食飯開party。」當日可有跟志偉買馬？她說：「嗰日我冇去，我都唔識，平時都係亂咁買，早知跟佢一齊買啦！阿爸（志偉）好lucky，因為佢做得善事多，善有善報。」身為獎門人家族一分子的阮兆祥說：「大家都好戥獎門人開心，佢話會請晒大家去日本旅行喎。志偉啱啱搬咗新屋，我哋都話間新屋好旺佢。志偉做好多善事，幫手起好多佛寺，佢又搞咗個『快樂港仁』醫館，幫啲低收入家庭贈醫施藥，今次真係善有善報。」<br>採訪：鍾國仁、魯吉</p></body></html>