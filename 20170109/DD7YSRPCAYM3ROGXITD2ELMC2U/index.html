<html><header><meta charset="utf-8"><title>身體好轉急速步走Miki老公拖實　出街胎教</title></header><body><h1>身體好轉急速步走<br>Miki老公拖實　出街胎教</h1><p>【銅鑼灣】現年31歲的前Cookies餅女楊愛瑾（Miki），與永安太子爺郭永淳上年4月在深水灣鄉村俱樂部舉行結婚派對，到11月就宣佈有喜3個月，預產期為今年5月。至於陀的是仔還是女，Miki之前表明不會向外公佈，希望保持神秘感。<br>雖然懷了第一胎，但準媽媽Miki依然活躍，不時外出。日前一個晚上約9時許，她偕老公郭永淳手拖手在銅鑼灣逛街，同行還有三大一小朋友。已經見肚的Miki心情不錯，穿了波鞋，行得好輕鬆，步速亦頗快，她全程得到老公照顧。牽着Miki手的郭永淳邊行邊回頭與朋友聊天，反而Miki說話不多。</p><p>等夫先上車</p><p>一行人走到一個咪錶位上車，當晚由其中一位男友人開車，Miki兩夫妻及一大一小朋友就坐在後座乘客位。Miki站在路邊開車門後並沒有立刻上車，而其夫就兜去另一邊上車，坐在後座中間，Miki見老公上了車坐好，她才慢慢上車。</p><p>近月胃口好</p><p>事後本報致電Miki，問她懷孕後的近況？她以短訊回覆說：「最近身體幾好呀，多謝關心！之前唔係好舒服，近呢個月身體好番好多，食番多啲嘢，冇之前咁攰，所以多咗出街散步。」<br>Miki與郭永淳相戀8年，拍拖期間一直背上「小三」之名，因兩人相戀初期很低調，外界又不知男方正與前妻伍智恆在分居階段，到後來伍智恆說出早已分居，公開祝福Miki，認為對方為愛已付出很多，不應再給她壓力，才讓Miki擺脫小三之名。<br>採訪、攝影：梁繼光、朱志聰</p></body></html>