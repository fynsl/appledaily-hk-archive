<html><header><meta charset="utf-8"><title>雞年多星媽吳若希Baby輪住生</title></header><body><h1>雞年多星媽<br>吳若希Baby輪住生</h1><p>楊愛瑾十月底宣佈有喜，雖然佢冇正式公佈預產期，但推算會喺5、6月左右生B，而今年都有好多女藝人會升呢做星媽：</p><p>楊穎（Angelababy）</p><p>前年同黃曉明結婚嘅楊穎（Angelababy）同樣大約懷孕7個幾月，早排仲喺微博po千字長文，記錄待產嘅心情，坦承對於懷孕「還沒有做好準備」。</p><p>葉翠翠</p><p>葉翠翠早前透露懷孕近5個多月，佢個肚已經好大吓，又話自己已經比懷孕前重咗幾十磅。早前翠翠因為遭無綫減薪三分一，佢乘勢要求解約劈炮，全職做家庭主婦、照顧BB。</p><p>吳若希</p><p>未婚懷孕嘅吳若希現時懷孕約5個月，推算佢將會喺今年5、6月左右將會生BB。不過唔知係咪因為年輕嘅關係，吳若希做咗媽咪都仲有啲細路女，包括日前同未婚夫Alex着公仔衫慶祝聖誕節，日前仲講到「離家出走」o添！</p><p>車婉婉</p><p>42歲嘅車婉婉，之前接受訪問時承認同老公成功造人，預產期係明年4月。車婉婉話自從有咗BB之後，老公經常迫自己食嘢，又覺得有BB係「上天嘅恩賜」。到咗元旦日，車婉婉就喺facebook公佈話將會生個肥肥白白嘅男嬰。</p></body></html>