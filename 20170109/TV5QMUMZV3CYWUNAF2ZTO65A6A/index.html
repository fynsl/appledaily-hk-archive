<html><header><meta charset="utf-8"><title>脷底生痱滋王祖藍：人生最痛苦</title></header><body><h1>脷底生痱滋<br>王祖藍：人生最痛苦</h1><p>王祖藍揸弗嘅手工藝創作有限公司，跟佢搵食嘅藝人愈嚟愈多，除咗林欣彤、徐子珊，羅霖等外，o依家仲有鄧萃雯同周汶錡，確實人強馬壯！<br><br>除咗要做經理人，王祖藍仲要返大陸做節目，又要留港拍劇，嚟緊春晚又要做騷，忙到連佢自己都話接電話接到手都軟。<br><br>不過王祖藍呢排經歷爛口之苦，佢喺微博貼咗張擘大口嘅相，原來佢脷底生咗粒超巨型痱滋，每次開口都十級痛，佢留言話：「人生最痛苦的，莫過於當你想唱歌的時候，舌頭下的筋正中間長了潰瘍！​」靠把口搵食嘅佢，真係有苦自己知！快啲叫老婆煲湯水潤潤佢啦！ </p></body></html>