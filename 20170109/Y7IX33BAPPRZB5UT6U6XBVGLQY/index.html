<html><header><meta charset="utf-8"><title>直板人冇得比連詩雅：欣宜心口好正</title></header><body><h1>直板人冇得比<br>連詩雅：欣宜心口好正</h1><p>連詩雅（Shiga）、郭思琳和黃智雯等昨日在觀塘出席街頭馬拉松活動，由政務司司長林鄭月娥和教育局局長吳克儉主持起步禮。Shiga前晚因工作關係，缺席無綫舉辦的《勁歌金曲頒獎典禮》，提到頒獎禮上出現波濤胸湧場面，鄭欣宜和鍾舒漫尤其搶眼，Shiga不諱言看完欣宜之後都不禁「嘩嘩聲」，她笑說：「嘩！不嬲欣宜心口都有啲睇頭，覺得好正，每次見到都忍唔住讚佢。」</p><p>懷疑Mark放料</p><p>Shiga又被問到和王灝兒（JW）的舊愛Mark Ngai傳撻着，她表示自己也摸不着頭腦，不明白為甚麼會傳出這種緋聞，並指跟Mark認識十多年，但看完報道之後心情也有點激動，她笑謂：「反而Mark話我同佢好襯，我有講笑問佢，係咪佢放料，係咪好想入呢行？」她更斷言跟Mark絕對沒可能發展，因雙方認識太久。</p><p>今次有份參加10公里賽事的Shiga透露已有半年沒有跑馬拉松，所以心情有點緊張，她說：「有諗過攞啲錢喺身搭的士，講笑，我一定要完成，行都要行返終點。之前最多試過跑半馬，跑完成個月行唔到。」郭思琳就因腳掌骨有傷患未能參賽，她坦言有點失落。</p><p>黃智雯心情差</p><p>至於黃智雯也有份參賽，她坦言最近拍劇睡眠不足，令她情緒壓力爆煲，心情跌至低點，她說：「噚日踩咗十幾個鐘，冇瞓過覺就嚟，陣間又要開工，成日唔夠瞓，加上好多節日都冇得陪家人朋友，有啲唔開心，今日可以喺街頭跑步發洩吓。」<br>採訪、攝影：羅慧敏</p></body></html>