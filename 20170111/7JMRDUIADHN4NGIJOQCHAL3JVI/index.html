<html><header><meta charset="utf-8"><title>花絮：「美斯」慘被腰斬</title></header><body><h1>花絮：「美斯」慘被腰斬</h1><p>有傳美斯明知輸畀C朗，所以以備戰周三西盃為理由，同班巴塞隊友一同缺席周一嘅頒獎典禮，事後俾人插到暈。咁都未算，美斯喺佢家鄉阿根廷布宜諾斯艾利斯嘅銅像（圖）更被攔腰截斷。據悉有關方面已開始銅像修復工作，至於邊個咁大整蠱，就調查緊。 </p></body></html>