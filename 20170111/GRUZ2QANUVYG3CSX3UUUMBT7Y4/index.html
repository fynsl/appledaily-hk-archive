<html><header><meta charset="utf-8"><title>【潮界開眼】原祖NMD再度推出　想買抽籤先</title></header><body><h1>【潮界開眼】原祖NMD再度推出　想買抽籤先</h1><p>唔知大家仲記唔記得第一對adidas Originals NMD係點嘅樣？2015年Eason喺網上貼相，腳上一對鞋，黑色Primeknit鞋面，Boost中底，再加中底左右藍紅色穩定塊，NMD從此進入大家眼球，再旋轉式橫掃全球波鞋市場，再生出無數分支，一變四四變十二，多不勝數。不過原裝第一對NMD，首賣以後，就再無新貨。可能粉絲要求已經炸爆信箱，今年1月14日，品牌會再度推出NMD_R1原祖OG 配色，百份之一百復刻這對作品。當然，毫無疑問，唔抽籤係無機會得到佢，adidas VIP會員或消費滿港幣2,000元可於1月10日至1月12日親身前往指定店內登記，結果會以電郵通知，祝你好運。</p><p>記者：李聰</p></body></html>