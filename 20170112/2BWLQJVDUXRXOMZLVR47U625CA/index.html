<html><header><meta charset="utf-8"><title>謙謙唔喺身邊楊怡健身貼圖背後男人係邊個？</title></header><body><h1>謙謙唔喺身邊<br>楊怡健身貼圖背後男人係邊個？</h1><p>正喺上海參與舞台劇《我和春天有個約會》嘅楊怡，今次上海站嘅演出就要去到本星期五(13日)先完結，咁楊怡為咗保持狀態，昨早佢就係微博到貼咗張佢做健身嘅相，背後就仲有一個男人。<br> <br>冇錯，仲有一個男人呀！咁楊怡就好鬼馬咁留言：「Keep keep keep fit，誰和我一樣勤力...」咁榮升咗做羅仲謙太太嘅佢，當然有好多粉絲估佢背後男人緊係羅生啦，但就有眼利嘅粉絲就話似黃德斌多啲喎！其實網民都真係好心水清㗎，楊怡同黃德斌o依家就一齊參演《我和春天有個約會》，一齊做gym當然唔出奇啦，仲有就係有網民話羅仲謙o依家正係「一休頭」，即係話佢剃咗頭，所以楊怡身後有咁多頭髮嘅男士，一定唔係羅生喎！<br> <br>而睇番羅仲謙微博，見到佢早兩日仲話自己係台東進行拍攝，相信佢應該唔係上海。</p></body></html>