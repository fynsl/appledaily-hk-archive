<html><header><meta charset="utf-8"><title>中環在線：老闆娘變故宮娘娘 - 李華華</title></header><body><h1>中環在線：<br>老闆娘變故宮娘娘 - 李華華</h1><p>一間公司發展到上市，真係一件大事，唔少高層都會盛裝出席上市儀式，尤其係老闆娘。<br>好似噚日，有隻專做潛孔鑿岩工具嘅煜榮（1536）上市，老闆娘兼執董梁寧相當有心思，專登搵人造咗件清裝長袍，聽講上面嘅刺繡係人手繡，手工精細。咁啱香港最近為咗西九故宮鬧得沸騰騰，佢呢身打扮特別有故宮娘娘feel，而佢呢位娘娘只係36歲。</p></body></html>