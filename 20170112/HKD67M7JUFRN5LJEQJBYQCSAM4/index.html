<html><header><meta charset="utf-8"><title>中環在線：
獅子行有新「靚女」助手 - 李華華</title></header><body><h1>中環在線：<br>
獅子行有新「靚女」助手 - 李華華</h1><p>金融科技係銀行業未來大勢，好多中小企都想多啲運用數碼化設備但又無從入手，咁，滙豐位新同事「Amy」就幫到你！咪搞錯，呢位靚女唔係真人，其實係今個星期，滙豐工商金融啱啱推出嘅虛擬助手「Ask Amy」數碼服務嘅女主角。<br>任何人只要進入滙豐工商金融公開網頁，唔使客戶登入程序，已經可以透過聊天室形式，向Amy姐即時查詢，例如問吓開戶要點、開信用狀收幾銀等等，如果提問觸及顧客私隱資料，Amy就會好醒目咁，叫你打番熱線同真人客戶服務主任聯絡。<br>滙豐發言人話，透過虛擬助手，客戶可以獲得多一個查詢渠道。話時話，點解虛擬助手叫Amy？據講冇乜特別原因，主要覺得A字開頭容易記，英國早前推出同類服務，虛擬助手叫Andrew，香港呢位叫Amy，就是如些。</p></body></html>