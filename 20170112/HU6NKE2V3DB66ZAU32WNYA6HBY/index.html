<html><header><meta charset="utf-8"><title>自遊行興起　縱橫遊變陣</title></header><body><h1>自遊行興起　縱橫遊變陣</h1><p>【本報訊】對出外旅遊的港人而言，近年「自遊行」大行其道，航空公司接連推平價機票，令傳統旅行社帶來競爭。不過，縱橫遊（8069）行政總裁袁振寧接受本報訪問時卻認為，「個餅做大咗」，各種旅遊方式自有捧場客，「某程度上benefit（惠及）到業界，（市民）上次自遊行，下次可能會考慮下跟團」。</p><p>為配合自遊行興起，傳統旅行社亦需改變旅行團一貫作風，袁振寧理解，跟團除了行程納悶，時間亦不夠彈性，因此需要加入自遊行迎合需要，「旅行團不嬲俾人感覺一式一樣，好趕急，所以要將彈性、自遊行元素放落去旅行團，例如唔洗咁早起身、唔食太多Buffet，食精啲。」</p><p>此外，縱橫遊亦推出祭典或特色主題等旅行團，門市亦加入主題店，「香港人去好多次日本，會想去啲深度遊，就算畀貴啲，只要食好嘅、住好啲，價錢係其次」。</p><p>杜如風豪華團未爆滿</p><p>提到縱橫遊最近推出「史上最貴豪華團」，由旅遊節目主持杜如風帶隊的日本5天團，袁振寧表示舉辦「名人團」是自己想法，期望以此作招徠。該團索價88,888元，袁指該團上限20人，推出首星期已有10多人報名，以年長夫婦居多，但目前仍未爆滿。他補充，該團乘坐商務機位及入住豪華酒店，加上酒店須9個月前落訂，「有人覺得太貴，但係有好多見唔到嘅資源係度，例如茶會我哋都係5星級酒店搞」。<br>縱橫遊今日上市，其招股書披露料截至今年3月底將由盈轉虧，去年同期賺2,310萬元；利潤減少主要受去年4月熊本地震、日圓升值加上行業競爭影響，旅行團需減價提高競爭力。袁振寧稱，對今年前景樂觀，「舊年經濟無咁好，儲咗啲購買力，今年外在環境好轉」。公司有制度對沖日圓滙率，「買入4至8星期嘅貨（日圓），唔係投機嗰種形式」。他指團費則每半年或一年作調整，視乎航空公司的價格變動。<br><br>記者：范穎琛　江靖然</p></body></html>