<html><header><meta charset="utf-8"><title>傳鄧兆尊硬撬女友安德尊收埋「白滑車厘子」12年</title></header><body><h1>傳鄧兆尊硬撬女友<br>安德尊收埋「白滑車厘子」12年</h1><p>人稱「大王」、有傳身家有過億嘅元朗地皮王安德尊，平時做節目嘈嘈閉，又係包拗頸，成日同李錦聯玩「雙打」。不過大王嘅私生活就出奇地咁低調，就連同佢做咗多年節目嘅李錦聯，都話佢將自己感情收收埋埋，好少同人分享。<br> <br>昨日有報道指，今年55歲嘅安德尊，原來一直收埋咗個白滑女友「阿So」喺身邊，兩個人足足拍拖12年都冇乜人知，事關安德尊每次帶安嫂出嚟，都以「女助手」介紹俾人識。<br> <br>日前二人到尖沙嘴洲際出席飲宴，當日安德尊女友手挽闊太至愛嘅Hermès，左手戴巨鑽，貴氣迫人。泊好車過馬路之際，安德尊終於伸出「男友」之手，捉實安嫂，二人情侶關係亦終於曝光。<br> <br>講番安德尊，原來之前同過鄧兆尊「二房」車厘子拍過拖，點知拍拖期間，俾鄧兆尊硬撬，三角關係糾纏咗年幾，最終兆尊爭贏，而呢件事亦成為安德尊多年心結。<br> <br>唔知係咪要撫平感情創傷，安德尊收埋多年嘅女友阿So，個樣望落有幾分似車厘子，似乎安德尊揀女友品味相當一致。</p></body></html>