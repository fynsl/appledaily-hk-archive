<html><header><meta charset="utf-8"><title>【馮仁昭四圍超】超蓮周董合唱：我太丟臉</title></header><body><h1>【馮仁昭四圍超】<br>超蓮周董合唱：我太丟臉</h1><p>賭王三房千金何超蓮愛追星，更封周杰倫為「永遠的男神」，前晚佢去睇偶像嘅紅館騷前，悉心打扮去中環修甲，之後就會合好友馬天佑，而超蓮家姐超雲都睇同一場。周董騷每晚都有點唱環節，前晚點中曾經幫佢做造型嘅馬天佑，而馬天佑就將呢個機會轉送超蓮。</p><p>緊張講普通話</p><p>超蓮接過馬天佑支咪即刻緊張，周董主動同佢打招呼：「你好！」台下嘅超蓮即刻面紅狂笑，原本想講普通話變講廣東話：「我好緊張！」全場觀眾爆笑，周董笑住安撫：「你講廣東話都得，我哋廣東話都得，請問點甚麼歌曲呢？」超蓮繼續緊張，要馬天佑幫佢點唱周董冧歌《甜甜的》，周董先唱一段，之後示意超蓮接力，超蓮唱了幾句，歌喉唔錯冇甩嘴，不過其後又緊張到唱唔到，要由周董完成。<br>超蓮騷後入後台同周董合照，更笑自己係「小迷妹」。她檢討表現：「腦中一邊空白，我的天啊，我也太丟臉了吧！2017年才剛開始就發生了這一輩子最難為情的事情，這一輩子也不會忘的甜甜的。」馬天佑接受《蘋果》訪問就話冇造馬，仲笑話唔讓畀超蓮，會俾佢哦成晚。<br>撰文：馮仁昭</p></body></html>