<html><header><meta charset="utf-8"><title>智取大市：食住糊等新強勢股 - 晉佳</title></header><body><h1>智取大市：<br>食住糊等新強勢股 - 晉佳</h1><p>港股話咁快升近23000點，1月目標價提早達成，有貨可考慮減持食糊（除非少貨喺手），雖然之後升嘅機會仍然大過跌，但對後市把握已冇舊年年尾低位時咁大，呢一刻建議減持亦合理不過吧。<br>升嘅理由係坊間股評都話「23000點可能有阻力」，小弟竟然同主流睇法企埋一齊，感覺不安，加上散戶入場取態仍然審慎，購買力似未耗盡，相反理論下，直覺似未到頂。同時又有跌嘅理由，唔少藍籌股開始技術超買，本地地產股新地（016）、新世界（017）9日RSI已去到80，未來確實難睇到好強勢嘅理由，所以開始有調整風險。<br><br>減持，唔代表一面倒睇淡，只係轉趨觀望。假如突破23000點之後整體氣氛升溫，恒指又企得穩，而非即時派貨轉升為跌，到時先重新建倉短炒二三線股都未遲。<br>不過，主流股份走向，睇嚟會由輪流升，變成有啲升、有啲跌。除咗地產股超買之外，江銅（358）12蚊正正係舊年侵侵當選後爆升嘅平台阻力，要一時三刻破位有難度。至於零售好股高鑫（6808）都見腳軟終止連升，可見食糊盤湧現。強股始終要有唞氣嘅時間，至於嚟緊有冇板塊會取而代之變成新強股？要再觀察吓。<br>今日轉為觀望，暫不推介。<br><br>晉佳<br> http://fb.com/advanceguy1 </p></body></html>