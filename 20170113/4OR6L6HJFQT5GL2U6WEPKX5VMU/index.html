<html><header><meta charset="utf-8"><title>求驗客手記：阿里拖女撞正粉絲</title></header><body><h1>求驗客手記：<br>阿里拖女撞正粉絲</h1><p>熱刺中場迪利阿里雖然成咗名，但都冇乜架子，喺街度撞到球迷照樣除帽合照。英國《太陽報》日前喺倫敦街頭發現阿里蹤影，見到呢位20歲英格蘭球星同朋友食完飯，拖住模特兒女友Ruby Mae行街。阿里都知自己係倫敦紅人，所以出街都戴番頂cap帽，但都被眼利嘅球迷發現，要求合照。阿里好好人，叫女友企埋一邊等，影完相先繼續行街。</p></body></html>