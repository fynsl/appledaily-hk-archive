<html><header><meta charset="utf-8"><title>朱凱廸：呢個人好得人驚</title></header><body><h1>朱凱廸：呢個人好得人驚</h1><p>【欠親和力】<br>林鄭月娥予人「好打得」形象，多少與她任職發展局局長時，親下戰場與社運人士辯論有關。2007年，政府清拆皇后碼頭，保育人士發起保衞行動，當時參與抗議的立法會議員朱凱廸表示，林鄭當時親自「平起平坐」與抗爭者辯論的做法罕見，「證明佢係好有自信嘅人，反映佢唔認為同我哋辯論會輸」。<br>但朱凱廸同時形容，林鄭是「只要想做就一定要做到嘅人，『我係要做，吹咩』呢種人」。朱凱廸指，林鄭10年來多次繞過立法會，利用非政府機構的制度硬推不少項目，「由2007年處理市建局項目，至推西九故宮項目，手法一脈相承」，「根據佢過往做事手法，如果擁有埋特首權力，呢個人會好得人驚」。</p><p>羅冠聰：比梁振英更可怕</p><p>林鄭2014年領頭與參與雨傘運動的學聯代表展開「世紀對話」，立會議員羅冠聰是當時參與對話的學聯常委。他指該次對話可見林鄭比梁振英更可怕，「佢係處事更圓潤嘅人，而且對公務員同制度流程認識更深，佢會用手段令人接受好差嘅事」。<br>近年多次與林鄭就退保議題交鋒的港大社會工作及社會行政學系榮休教授周永新說，林鄭做事勤力、認真，但缺親和力，只認為自己有道理，即使遇反對意見，「都要使到你覺得佢係有道理」。他指林鄭勤力，但未必是一個好領袖，「我諗作為一個領袖真係要謙卑啲」。<br>■記者梁佩珊</p></body></html>