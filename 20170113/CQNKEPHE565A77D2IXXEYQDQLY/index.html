<html><header><meta charset="utf-8"><title>隔牆有耳：天文台：新年落雪係謠言 - 李八方</title></header><body><h1>隔牆有耳：<br>天文台：新年落雪係謠言 - 李八方</h1><p>WhatsApp群組近日瘋傳「香港天文台預計今年可能是香港史上最冷的春節，並即時發出預警通報」嘅訊息，聲稱氣溫會由年初一（28日）最低13℃急跌至年初二嘅-1℃，仲話年初四進一步跌至-5℃，大雨兼落雪。新年落雪，好大件事喎，天文台台長岑智明就喺facebook澄清訊息純屬謠言，反問：「謠言及虛假訊息已經變成常態？」似乎有啲感慨喎！<br>岑智明話收到好多朋友查詢，慨嘆「啲謠言嚟晒我度」，其實𠵱家天文台嘅天氣預報最長只有9日，以此計算都未測到年初一，所以嗰段聲稱天文台發出嘅春節-5℃落雪預測，顯然係假訊息，唔係嚟自天文台。翻查資料，香港史上最凍嘅春節係1950年，當時年初一市區只得5.8℃。<br>台長呼籲網民如果收到呢啲虛假訊息，千祈唔好傳開去。</p></body></html>