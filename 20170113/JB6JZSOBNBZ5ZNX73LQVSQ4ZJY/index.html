<html><header><meta charset="utf-8"><title>明日花綺羅過年再變臉花七年變完全體</title></header><body><h1>明日花綺羅過年再變臉<br>花七年變完全體</h1><p>日本人氣AV女優明日花綺羅，成名後真係新聞多多，上年佢鬧出轟動一時嘅緋聞，無啦啦搭上尊尼仔組合Hey！Say！JUMP嘅備受力捧成員伊野尾慧，兩人更拍拖去新加坡旅行，被拍得於金沙酒店嘅頂樓泳池齊曬日光浴。<br> <br>明日花同時係性感女團惠比壽麝香葡萄嘅現任隊長，佢近年多次被指整容，唔止外型越變越索，更進化到變咗AKB48舊將板野友美，大家都係圈中數一數二嘅人工美女。<br> <br>日前趁住新年假期，明日花去咗夏威夷同陽光玩遊戲，仲越洋慶祝twitter破30萬粉絲。明日花踏入新一年立即有新開始，就連個樣都變埋，唔知係化妝影響抑或又再加工，樣貌同早前有頗大出入。噚日，明日花又再發功，以嚇血打扮拎起印上其大名嘅安全套拍照留念。</p></body></html>