<html><header><meta charset="utf-8"><title>果欄派西柚講《西遊》徐克出賣星爺愛情史</title></header><body><h1>果欄派西柚講《西遊》<br>徐克出賣星爺愛情史</h1><p>農曆新年見到周星馳，大概都猜到他今年有賀歲片。由星爺監製、徐克執導的《西遊伏妖篇》，將於大年初一（28日）上映。昨日下午1時，星爺、徐克聯同演唐僧的吳亦凡，齊齊殺入油麻地果欄進行「西遊派西柚」宣傳活動，吸引約300名粉絲圍觀，大部份都是吳亦凡的粉絲，人群由果欄企到出窩打老道，為免人車爭路發生意外，有警員到場了解。</p><p>徐克等足二十年</p><p>其實，電影公司今次只跟果欄其中一檔生果檔合作，但由於人太多，即使檔口已在最側位置，但其他檔口亦難免被人群攻陷，不少檔主都一臉愁容，怕生果被撞爛，大叫撞爛要照價賠償，但現場氣氛的確很熱鬧，星爺也說：「今次呢個《西遊》送西柚都唔知邊個諗出嚟嘅？」主持即說：「聽聞係你諗㗎喎！」但星爺就謙稱：「呢啲咁好嘅橋點會係我諗出嚟吖！」<br>星爺在活動上被司儀問為何找徐克合作？是否因為徐克好正？星爺笑着回應：「係呀！就係咁嘅意思囉！」他還說笑謂：「其實我都搵咗佢三、四十年㗎喇！」徐克即表示：「其實都應該有二十年，我都等咗好耐，因為佢都打過畀我講過，但係我都唔知係真定假，就算佢本人講都唔知係真定假。不過最終都促成咗今次合作。」</p><p>吳亦凡受寵若驚</p><p>至於演唐僧的吳亦凡坦言收到星爺及徐克的演出邀請很激動，又爆他今次演的是個反傳統的唐僧。司儀又問星爺片中的愛情元素？星爺笑指這部份導演最耍家，徐克隨即笑說：「我將你嘅私人愛情史拍晒出嚟，我冇參與意見。」<br>採訪：張俊銘<br>攝影：陳慧安</p></body></html>