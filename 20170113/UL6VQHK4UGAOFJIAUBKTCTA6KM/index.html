<html><header><meta charset="utf-8"><title>【簡單係最難】樂器手碟只得八、九粒音　人手製每個萬四元起</title></header><body><h1>【簡單係最難】樂器手碟只得八、九粒音　人手製每個萬四元起</h1><p>從富德樓十四層拾級而上，藍天下的天台，只見兩個男人，一個身穿七彩闊褲、綁了髮髻，一個頂着灰白鬈髮，忘我地敲打手上的「鑊」。他們雙水如行雲流水，叮叮噹噹如雨水滴在銅鐘上，在「鑊」裏交錯回盪，如瀑布流瀉。軒尼詩道的車輛縱橫交錯，汽車聲、叮叮聲、交通燈聲都作了陪襯。明明置身鬧市，卻彷彿飄在繁囂之外，令人心境平靜。「Handpan的音色本身會令你進入某種狀態。佢嘅聲音，其實我覺得係搭咗個橋樑，在城市節奏和大自然節奏之間。我哋會想創造一個城市綠洲，城市裏面嘅一個安全地帶。」較年長的梁卓堃（Edmund）道。他是本地資深獨立音樂人，3年前開始鑽研這「鑊」──樂器手碟（Handpan），並創立了樂團The Interzone Collective，聚集十名分別來自古典樂、民族樂和街頭音樂領域的樂手。而劉進豪（黑鬼）就是其中之一。單從他的打扮就知道他的樂趣在民族樂，「handpan設計好簡單，只有八、九粒音，但係咁有限嘅嘢入面做無限嘅事，係好簡單，不過簡單係最難。」</p><p>Handpan如同武士劍 唔係入百佳就買到個</p><p>Handpan是新穎的敲擊樂器，2001年由瑞士的Panart Studio發明，只有十五年歷史。別看它外形似足隻鑊，但其音色與價錢卻與柴米油鹽沾上不邊──起碼要港幣一萬四千元起跳，才有可能買到這款音色空靈蘊含禪味的獨特樂器。高價只因Handpan非由機器大量生產，每隻都由師傅人手製作，就連音色都可隨買家喜好而定。然而要入手Handpan並非易事，買家需直接與製造者聯繫，說明想擁有Handpan的理由，嘗試打動賣家。黑鬼認為這是很反資本主義的過程，「你幻想一個日本武士，需要造一把屬於自己嘅劍，佢唔可以走入去惠康或百佳買一把劍，一定要去搵個造劍師傅，直接同造劍師傅有聯繫，可能仲要求個師傅，先可以得到一把武士劍，唔係有錢就可買到。」他就花了一年時間，才得到手上的Handpan，如獲至寶，「玩handpan嘅人有個共識，會當佢係藝術品，係有生命嘅，會好尊重佢。」</p><p>以聲音治療 塑造城市安全地帶</p><p>全港現有約30名Handpan樂手，以往在街頭，你可能曾經見過他們的蹤影。但Edmund認為Handpan絕不止於街頭，「好似小提琴咁有五至六百年歷史，好難發掘新野，而Handpan只有十幾年歷史，仲有好多可能。」網上可見除了街頭外，也有很多國外樂手會帶同Handpan，去郊外演奏。空靈的、回盪的音樂，像在溪邊、又像置身溪谷中，Edmund：說這正正是我們所需要的，「大城市有佢個種生活節奏、方式，亦都會有好多人係鍾意返番去大自然，更著重環保意識。我睇Handpan呢種樂器，佢嘅聲音，某程度上都想回歸大自然。這正正是我們所需要的。」</p><p>為此，Edmund推出了本地首張Handpan大碟《Qualia》，收錄共十四首solo作品，探索城市人的內心躁動。大碟名稱Qualia意指「感質」，內心深處連串微妙的躁動，Edmund則解作個人經驗，「就算你話我聽你跌斷手你有幾痛，你講十萬個字我都感覺唔到你有幾痛，係好個人嘅感覺嚟。希望啟發到聽眾去思考關於人類經驗嘅野。」而團隊The Interzone Collective更開始研究聲音治療，希望以工作坊形式，借助聲音，令參加者達到三個狀態：放鬆、精神集中、連繫。精神與身體、自己與他人的連繫。「將佢哋從緊張狀態，利用呢啲樂器，帶佢哋去到安全狀態。返番去我哋想做嗰樣野，係城市裏創造一個安全地帶畀人。」<br><br>工作坊：Tongue Drum/Tank Drum Workshop<br>時間：1月19日 7pm - 9:30pm<br>Facebook專頁：The Interzone Collective<br><br>訪問場地提供：祘鵠（灣仔軒尼詩道365-367號富德樓14樓）<br><br>記者：封愷瑜<br>攝影：林柏鈞<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://bit.ly/2gcDRuo </p></body></html>