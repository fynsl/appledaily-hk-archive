<html><header><meta charset="utf-8"><title>子羚想家人見證婚事</title></header><body><h1>子羚想家人見證婚事</h1><p>姚子羚跟「的士邦」鄭子邦拍拖一年後公開戀情，昨日有周刊指兩人已到談婚論嫁階段，有報道指姚子羚找朋友問贊助，又請「胡說八道」好友度期做姊妹。對於忽傳婚訊，姚子羚短訊回覆傳媒：「真係冇plan呀！拍劇都有排拍。（會唔會閃婚？）突發事即係冇plan啦！如果去外地，個男仔plan咗，咁唔通say no咩。但我都想有計劃，都想家人喺度見證，咁我哋都好穩定，係朝住呢個目標進發。」<br>男主角的士邦對於傳出婚訊，並不抗拒：「我哋都幾穩定，我好信緣份，係啱嘅我都唔想浪費人哋時間，我自己都35歲，都係時候要諗吓，今年真係冇plan，如果我結婚一定會同大家講。」<br>採訪：嵐山</p></body></html>