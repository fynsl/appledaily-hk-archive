<html><header><meta charset="utf-8"><title>任達華自資出影集</title></header><body><h1>任達華自資出影集</h1><p>任達華、區瑞強、林敏驄及劉玉翠等昨日在香港粉嶺高爾夫球會出席「仁濟慈善高爾夫球賽」，華哥擔任開球禮嘉賓，他認為藝人應為香港及慈善服務，並透露今年書展會推出攝影集：「希望畀香港多啲正能量，鼓勵吓大家。預計影八十張相，全部係自資嘅，不過未計到幾多錢。」他表示早前到長洲、大澳及旺角取景，問到太太琦琦及女兒會否參與？華哥說：「我想由佢哋揸機影，喺佢哋嘅鏡頭下影，個女都有陪我周圍去玩。」</p><p>另外，區瑞強表示6月舉行演唱會紀念出道四十周年，他說：「我想搞大佢，每晚有四、五個嘉賓。其中一晚係仁濟之夜，每晚都有唔同受惠機構，部份收益會捐畀弱勢機構。」<br>採訪：盧妹<br>攝影：陳慧安</p></body></html>