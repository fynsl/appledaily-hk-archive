<html><header><meta charset="utf-8"><title>阿偉唔敢向德斌騷肌</title></header><body><h1>阿偉唔敢向德斌騷肌</h1><p>音樂劇《尋找快樂時代》宣佈重演，原班人馬再加入新成員黃德斌，今次德斌做RubberBand阿偉的成年版，阿偉都覺得好笑，他還自爆被老婆狂寸：「佢話究竟黃德斌有冇考慮清楚㗎，黃德斌咁樣係年少無知！」阿偉表示今次仍然好緊張，要由頭到尾排過，會否在黃德斌面前騷肌？他即時嚇一嚇說：「唔使，咁後生版係瘦，年紀大先會變佬。」<br>樂隊Mr.成員布志綸（Alan）囝囝就快一歲，農曆新年Alan派利是之餘又有得收：「小朋友第一次過年，盡量都想同佢一齊過，不過過年都冇咁多工作。」歐陽妙芝對重演表示好開心：「見到佢哋成個人精神晒，好似要出嚟唞一唞氣咁。2016最開心嘅時間就係同佢哋一齊過，3月重演希望都帶畀大家快樂。」<br>採訪、攝影：曹家誠</p></body></html>