<html><header><meta charset="utf-8"><title>湊返學食飯消磨思琦部署囡囡讀小一</title></header><body><h1>湊返學食飯消磨<br>思琦部署囡囡讀小一</h1><p>【清水灣】單親媽咪楊思琦雖然要努力搵錢養4歲囡囡楊卓穎（Krystal），但未有因此而忽略對囡囡的照顧。日前素顏的思琦於中午時分駕駛其白色Range Rover接載Krystal到清水灣一國際學校上學，思琦媽咪亦有同行。思琦送囡囡返學後，便與媽咪前往將軍澳新都城中心食米線醫肚。<br>不過，食飽飽後思琦繼續在食肆玩手機，前後逗留了約個半小時才結賬離開。之後思琦陪媽咪到藥房買藥後，再到銀行理財，忙至下午3時許才折返學校接囡囡放學。Krystal放學見到媽咪表現得十分開心，全程笑晒口拖實媽咪，又一路行一路搖頭擺腦，十分可愛。</p><p>「面試要乖」</p><p>日前記者致電思琦，她指早前聖誕節及除夕均忙於返內地商演，難得在港，會盡量抽時間陪囡囡，她說：「佢返學就開心，又好鍾意媽咪接佢㗎。」為何送囡囡返學後不回家稍作休息？思琦說：「趕住送佢返學都未食過嘢，所以要快啲食，唔係就冇力啦！」思琦指Krystal快將升讀小一，現正為她報學校而緊張，她說：「都係揀番啲銜接嘅學校，但唔係報咗好多間。佢嘅基本常識我唔太擔心，因為每朝起身都會開定電視畀佢睇新聞，希望佢面試時乖啲，老師叫佢要有反應、有禮貌，唔好唔應人，有時小朋友都要睇吓心情，先可以有好表現。」<br>採訪、攝影：羅德光、朱志聰、嵐山</p></body></html>