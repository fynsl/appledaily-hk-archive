<html><header><meta charset="utf-8"><title>陳錦鴻渴望囝囝獨立</title></header><body><h1>陳錦鴻渴望囝囝獨立</h1><p>陳錦鴻昨日於灣仔出席「來跑一場親子障礙賽」家長教育網站啟動禮，他為照顧患自閉症的兒子駕樺休息多年，目前9歲的駕樺雖然還要做語言治療，但情況已進步不少，錦鴻說：「個仔唔需要我，叫我出去做嘢，係開心嘅，我都想佢快啲獨立，唔需要我就好。」<br>錦鴻指永遠都會對着囝囝展現微笑，最緊要是讓他知道標準，最近他便教囝囝男人工作緊要，不要餓死老婆瘟臭屋，他說：「佢8歲時情人節帶佢接觸外界，同佢講男女朋友，有心儀女仔，要準備禮物，佢仲話想結婚，做爸爸，生個男仔，佢連名都諗好，叫陳小虎，Little Tiger Chan，我話畀佢聽想做爸爸就要努力，我感覺已經抱咗孫㗎嘞。」<br>採訪、攝影：羅慧敏</p></body></html>