<html><header><meta charset="utf-8"><title>離開大台回歸現實劉俐做sales賣化妝品</title></header><body><h1>離開大台回歸現實<br>劉俐做sales賣化妝品</h1><p>「藍莓」劉俐喺2014年同大台約滿，消失咗一段時間，佢去年年頭簽咗新公司佐敦薈，希望搞個跳唱女子組合，但原來已經無聲無息解咗約。到底佢中間咗邊呢，現時又點呢？<br>原來佢中間做過幕後化妝師，又賣化妝品。問到佢係咪自己開舖，佢就話：「喺朋友鋪頭幫手，除咗sale嘢，仲要學吓點埋數，點入貨、包裝，幕後back up嗰啲，所以好有滿足感嘅。」原來喺呢間舖喺銅鑼灣同旺角都有分店，佢仲話：「我要增值自己，有人覺得sales有乜好增值，但對我嚟講好唔同，我無掂過呢瓣，可能將來開鋪，雖然未知做咩都好，但學都係自己嘢。」而最近佢又幫朋友搞網上買賣生意o添！<br>至於當年點解唔同大台續約，問到佢係咪心灰？劉俐就話：「完咗合約好耐，唔可以咁講，其實合約完咗都轉咗幾次唔同合約，有試過management，以部頭計一年一騷，有少少底薪。其實灰係覺得自己做得唔夠好，呢個世界公平，如果你做得好，佢一定畀機會你。」咁係咪識諗咗？佢就話：「正路住好方面諗，唔可以一直stay喺、活喺嗰個唔開心嘅環境。要向好方面諗。」<br>問到當時佢係咪冇收入，劉俐仲話原來佢當時返過上海一陣，之後再返嚟香港，而呢份工仲係返港後第二份工。</p></body></html>