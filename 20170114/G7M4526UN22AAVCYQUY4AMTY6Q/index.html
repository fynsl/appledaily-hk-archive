<html><header><meta charset="utf-8"><title>Coffee廁格Gathering最轟動Liddy曾做小三黐彭順</title></header><body><h1>Coffee廁格Gathering最轟動<br>Liddy曾做小三黐彭順</h1><p>09年大台遊戲節目《耳分高下》入面，有一班「Sing之天使」，現已各散東西，佢哋去咗邊呢？<br><br>雪梨(林芊妤)<br>林芊妤(Coffee)，原名林婉霞，其實佢都算係咁多個Sing之天使入面最出名喇。14年，佢同富二代「Gathering」一事真係最為轟動，Coffee仲因為咁樣被大台炒魷。不過，Coffee 已轉行教瑜伽，仲同滙豐銀行總行副總監拍拖「封杯」喇。<br><br>檸檬(李悅彤)<br>李悅彤(Liddy)，原名李婷，佢都好出名㗎，點解？因為Liddy喺14年被影到同導演彭順偷情，公然親熱。呢件事曾一度令彭順同李心潔嘅婚姻亮起紅燈，不過最後李心潔都原諒咗老公，仲生咗對孖仔。<br><br>柑桔(陳蕊蕊)<br>擁有34F魔鬼身材嘅陳蕊蕊，上年4月驚爆同金剛因為性格不合分手，上年12月出活動仲自爆恨拍拖。不過就有傳陳蕊蕊同洗米華愛將余加榮撻着，陳蕊蕊亦承認有與對方聯絡。</p></body></html>