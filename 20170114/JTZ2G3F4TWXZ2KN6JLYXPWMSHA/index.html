<html><header><meta charset="utf-8"><title>專釣金龜？沈卓盈扯火：係真嘅我仲使捱</title></header><body><h1>專釣金龜？<br>沈卓盈扯火：係真嘅我仲使捱</h1><p>32歲嘅沈卓盈（沈大師）先後與飛機師Simon、金融闊少男友Ray Mak拍拖，嗰陣佢同Ray喺禮頓山豪宅展開同居生活，仲曾經有報道話沈卓盈享受「少奶奶」生活，叠埋心水等男友婚，點知冇耐傳佢哋成日鬧交，經過幾番離合，最終分手收場，沈卓盈仲搬返青衣公屋同屋企人住。<br><br>不過話晒沈大師樣靚身材正，話咁又有追求者，舊年3月《蘋果》曾經影到沈大師同四眼男行街街，之後仲有周刊報道話佢哋已經喺紅磡築愛巢同居。但係日前又有周刊報道話沈卓盈脫貧，影到佢哋喺金鐘行街shopping，又話佢喺微博不時晒收花、high tea同上遊艇出海嘅相。<br>被指釣金龜嘅沈大師，昨日喺IG貼咗一段長文兼上載兼報道：「很多時候，有些事我會選擇沉默，用微笑帶過便算。但每個人也有自己的底線，有些事真的不能夠再認受下去！我雖然在娛樂圈工作，也不是不來自富裕家庭，但自問一直默默耕耘，努力工作照顧家人和自己，自力更生。如果如雜誌所講我是那麼貪慕虛榮，只求釣甚麼金龜的話，我想我一早已經成功了，還需要在捱嗎？所以請停止侮辱我的人格！和摧毀我的清譽！」<br>最後沈大師話：「我也是一個普通女仔，也希望找到一個我愛和愛惜自己的人作終生伴侶，組織家庭，平時的我不善於將自己家庭和感情生活掛在嘴邊，因為他們不是娛樂圈的人，只想好好保護他們。」</p></body></html>