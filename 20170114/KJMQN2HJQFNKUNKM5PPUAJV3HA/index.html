<html><header><meta charset="utf-8"><title>隔牆有耳：胡官學手語自我介紹 - 李八方</title></header><body><h1>隔牆有耳：<br>胡官學手語自我介紹 - 李八方</h1><p>立法會早兩日先至否決咗爭取手語成為官方語言嘅議案，說時遲那時快，表明參選特首嘅胡國興噚日就走咗去學手語，大有聽取立法會議員意見嘅意味。<br>胡官噚日喺fb話要同BB溝通唔一定開聲嘅，原來佢去咗拜訪保護兒童會，對方話畀佢知，初生嬰兒即使唔識用語言溝通，但一樣明白到大人嘅意思，所以大人可以用手語同BB交流。<br>保護兒童會嘅老師冰冰就教胡官用手語自我介紹，大教「胡官」手語係點樣做。雖然胡官嘅手語有啲生硬，但至少誠意搭夠。睇番胡官學手語嘅片，原來手語名可以用自己嘅職業同埋姓氏結合而成，所以「胡官」就係將「胡」同「法官」混合，確實幾貼切喎！</p></body></html>