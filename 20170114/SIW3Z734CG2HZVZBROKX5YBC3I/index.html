<html><header><meta charset="utf-8"><title>有陰影？「馬場廖碧兒」男友　唔敢揸告東尼部車！</title></header><body><h1>有陰影？<br>「馬場廖碧兒」男友　唔敢揸告東尼部車！</h1><p>「馬場廖碧兒」Kimberley Mosse的男友、意大利籍騎師李寶利，去年11月9日谷草夜賽策「正先生」墮馬，由於撞擊力猛烈，李寶利倒地後反彈上半空，再翻跟斗落地受創，左腳因而要做手術，不過休息至今已無大礙，亦已獲馬會批准可重新出賽。<br>這天（13日）李寶利自墮馬後首次操馬，獨試一匹徐雨石馬房無賽程五班馬「常旺財」，在泥地大跑道跳兩段，人馬俱輕鬆完成。暫時所見，未有太多練馬師支持李寶利，始終大家對他的狀態都有疑問。<br>其後李寶利走去同一班騎練傾偈，見到告東尼的電動滑板車，大感興趣，告仔亦願意借俾李寶利試玩，但後者最終沒有試，並說怕弄傷自己，可見他對自己左腳傷患仍有陰影。<br>李寶利本來最快下周三（18日）沙田泥地夜賽可復出上陣，不過他說：「我已好番好多了，我自己希望可以在本月22日沙田日馬才復出上陣，希望可以成事啦！」他今季在港的客串期至3月19日賽事為止。</p></body></html>