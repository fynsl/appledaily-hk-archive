<html><header><meta charset="utf-8"><title>小恩子俾囡囡冧爆</title></header><body><h1>小恩子俾囡囡冧爆</h1><p>黎瑞恩（小恩子）昨日新城宣傳發燒碟，首批五千張唱片已賣斷市，她說：「十四年冇出碟，多謝大家支持，今次CD喺德國做，遲啲黑膠碟就喺日本做，賣到咁多梗係開心。」問到囡囡有否買碟支持？她笑說：「佢第一個去買，用自己零用錢，我叫唔使買，但佢話要自己買嚟支持，我好冧呀。佢仲將我嘅poster貼喺房，大過晒佢偶像嗰啲，佢鍾意防彈少年團。」問是否很滿足？她說：「應該啦大佬，我靚過晒佢哋。」<br>小恩子透露一對子女都喜歡唱歌，問到會否反對小朋友當歌手？她說：「會講利同弊畀佢哋聽，唔可以控制，只要唔係傷天害理，唔犯法就得，年輕人要多方面嘗試。我都開心，我呢份工好精采。」<br>採訪、攝影：羅慧敏</p></body></html>