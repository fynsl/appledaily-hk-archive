<html><header><meta charset="utf-8"><title>鼎爺爆粗鬧為錢變心楊思琦分手一年即誕女</title></header><body><h1>鼎爺爆粗鬧為錢變心<br>楊思琦分手一年即誕女</h1><p>楊思琦係地地道道嘅屋村妹，不過有幸喺01年贏到港姐冠軍、最上鏡小姐在內嘅6個獎項，一登龍門，成為咗炙手可熱嘅大台花旦。<br>思琦妹人氣唔錯又形象入屋，05年就獲頒「最佳女配角」，不過翌年拍嗰套《人生馬戲團》就失蹤咗兩個鐘頭，傳聞四起，甚至有指思琦係遭到性侵犯。前年思琦妹講番起件事，話係唱完K見到一大班兇神惡煞嘅人衝出嚟，嚇到佢哋要搵地方匿埋，仲話係最接近死亡嘅一次。<br>至於思琦妹嘅感情生活，傳過嘅緋聞唔多，02年佢拍劇邂逅咗「鼎爺」李家鼎嘅公子李泳豪，拍拖9年後，11年6月思琦妹單方面提出分手，有指當時港隊跳水隊成員吳帥介入，成為分手導火線。<br>之後李家上下不滿大數思琦不是，尤其係鼎爺爆粗大鬧思琦為錢變心，只係當個仔係司機咁使喚。同一時間，吳帥好快被起底，絕非有錢之人。<br>分手未夠一年，思琦妹喺12年3月宣佈已經誕下女兒Krystal，冇透露爸爸係邊個，只係講咗BB女會跟母姓楊。思琦妹5年嚟都係獨自湊女，絕對係單親媽媽嘅模範。</p></body></html>