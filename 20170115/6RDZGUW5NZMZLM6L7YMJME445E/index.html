<html><header><meta charset="utf-8"><title>澳職攻略︰噴射機「大」戰光輝 - 吾中</title></header><body><h1>澳職攻略︰<br>噴射機「大」戰光輝 - 吾中</h1><p>久沉的紐卡素噴射機近仗表現予人驚喜，一班攻擊球員又腳風順，在周日的澳職迎戰珀斯光輝時就算未必能成功搶分，起碼都可以取得入球，不妨取入球中位數為[2.5/3球]的入球「大」。（球賽編號：星期日1；有線64及203台今日2:00pm直播）</p><p>光輝近七場僅一勝</p><p>紐卡素噴射機雖然是澳職老牌球會之一，但近年因為財困問題而成績麻麻，更曾一度幾乎散班。今季噴射機在季初亦表現平平，開季六場聯賽只得一勝兩和三負，不過之後表現越來越好，近五場聯賽共獲得三勝一和一負，當中更包括作客以2:1擊敗今場對手珀斯光輝；因此，今役球員返回主場再鬥光輝，有一定心理優勢。噴射機近況回起，與一班攻擊球員個個重拾狀態有關。噴射機的進攻鐵三角洛史特蘭、納博特及安祖賀利近仗都不時有入波，相信今役亦不例外。<br>珀斯光輝剛好與噴射機相反，今季季初表現令人驚喜，連同澳足盃開季頭五場共獲三勝兩和，可惜之後無以為繼，近七場聯賽更只得一勝，因此，就算射手安迪基奧治今役可以披甲，而且近六訪噴射機又共獲五勝一和，都寧取他們開入球「大」。<br>文︰吾中</p></body></html>