<html><header><meta charset="utf-8"><title>法式香氛 - 邁克</title></header><body><h1>法式香氛 - 邁克</h1><p>不知電玩為何物卻自投羅網跑去看《刺客教條》，原因有兩個：一、演員包括親愛的老牌潮女夏綠蒂藍萍，很好奇通常在冷門電影為藝術犧牲的她，闖進打打殺殺的主流鉅製如何明哲保身；二、男主角米高法斯斑德早前在「定情片」《愛在海的邊緣》，表現太令期待火花的觀眾失望了，女友艾莉西亞菲瑾德更加慘不忍睹，一面看一面忍不住咒罵，「兩隻衰嘢吖，你慌唔係趕收工去拍拖咩」，這次演對手戲的換了現實生活裏不過電的瑪莉安歌狄雅，想考證一下沐浴在愛河的鴛鴦檔掛住眉來眼去，其實是否弊多於利。八卦消息靈通人士可能會話，歌狄雅夠有一齣緋聞片咯，又唔見你帶埋放大鏡去客串福爾摩斯，睇吓佢同畢彼特係咪真係有路？唉，我並非蓄意厚此薄彼，狠心不去捧《伴諜同盟》場，而是該片於巴黎首輪影院捱了三個禮拜就匆匆落畫，待我日本追星回來，已經去到山旮旯戲院攝位，天寒地凍，老人家還是不要挑戰自己吧。況且她不但一早澄清不是破壞畢安戀的小三，最近還昂然以大肚婆姿態亮相，傍實正印男友上周刊封面曬恩愛，何必冇嗰樣整嗰樣，包拗頸兜進案發現場找尋狐狸精遺留的蛛絲馬跡？<br>講開又講，近代芸芸衝出祖家的法國女星，成績以她最斐然，有頭有面的英語片一部接一部，雖然有辣有唔辣，無論如何都比茱麗葉庇洛仙吃得開。除了外形可塑性高，另一優勢是語言能力較強，抑揚頓挫學得似模似樣，譬如《刺客教條》的科學家，英國口音灑一點法式香氛，順耳得來不乏獵奇色彩，同門師姐便瞠乎其後。</p></body></html>