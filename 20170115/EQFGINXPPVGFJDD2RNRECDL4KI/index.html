<html><header><meta charset="utf-8"><title>【一周必看】大肚Miki食營養餐　飲老公迷湯</title></header><body><h1>【一周必看】<br>大肚Miki食營養餐　飲老公迷湯</h1><p>楊愛瑾（Miki）上年十月底宣佈為永安太子爺郭永淳陀B，一向面尖瘦底嘅佢就喺貼相上Instagram，話自己塊面「福氣咗」，仲好「圓咕碌」。<br><br>睇番Miki啲日常生活照，發現佢近排多咗好多食嘢相，其中有一碗生果乳酪，佢喺張相度留言話：「準備吃我的早餐，Raspberries+ Blueberries+ Yogurt，以前都不會每天吃早餐的我，現在每天都會吃，因為肚子裏的小東西要吃嘛。」<br><br>至於郭永淳雖然貴為太子爺，但佢原來都係「愛妻號」，日前Miki po相上IG，話郭永淳煲湯畀朋友飲，而佢獲得其中一碗，睇落好似冇特別，但Miki寫嘅hashtag就露晒玄機，佢話：「我最鍾意湯飯」、「清茶淡飯好幸福」、「他說這是全世界最好飲嘅紅蘿蔔湯」，重點係最尾嗰個「我好贊成」嘅tag，郭太明顯冧到暈。</p></body></html>