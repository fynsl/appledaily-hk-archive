<html><header><meta charset="utf-8"><title>【LEGO開倉】肥通薦初心者　入手汽車三寶</title></header><body><h1>【LEGO開倉】肥通薦初心者　入手汽車三寶</h1><p>話說農曆新年就快到，好多玩具舖都表示生意好咗，當中模型及LEGO一類花時間的小玩意交投特別暢旺，因為大家平時返工冇乜時間砌，遇着農曆年除咗拜年又冇乜好做，最好滿足呢個心願。</p><p>最近旺角有LEGO店做開倉，好多熱賣及斷貨版LEGO都做特價，據稱最低者達3折，如果是初心者，肥通會介紹你玩汽車三寶，當中包括MINI Cooper（原價$800、特價$599）、Volkswagen T1 Camper Van（原價$900、特價$698）及Ferrari F40（原價$800、特價$599），好多玩家都話呢幾款車出得超靚，而且好多專業級玩家，仲以手作形式，為佢出專用LED燈光配件，所以可玩性相當高。</p><p>另一款吸引眼球產品，就是剛派街冇耐的The Beatles Yellow Submarine；這款作品出名之處，是原本它是民間創作；後來經LEGO官網刊登及投票，由於有逾二萬人為它投票，希望能正式投產，所以現在才出現在大家眼前。據稱現時市場上好多舖都出現斷貨現象，但這裏竟以特價$468（原價$599）開賣，據稱貨量仲要幾多，應該唔使怕冇貨。</p><p>另一電影系列作－－GHOSTBUSTERS！一樣係四圍斷貨多時的LEGO產品，但這裏則以特價$399（原價$599）開賣；據店長表示，其實香港市場已經好難搵到，所以這批貨是以水貨形式引入香港，希望更多的LEGO迷可以玩得到。</p><p>最後一件必搶作，就是超大粒裝的Storage Brick，原本佢係用來幫小朋友裝細細件的雜物、以至非常零散的LEGO散件；不過自從有人用佢來做房間的砌間隔牆後，的確令它人氣急升！現在亦由原價$628，減價至$260開賣；「間房」價錢平成半有多，當係為高樓價下的「樓奴」，慳得一蚊得一蚊啦！<br><br>查詢：facebook@SweetyMagic     <br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>