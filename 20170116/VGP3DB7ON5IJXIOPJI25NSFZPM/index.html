<html><header><meta charset="utf-8"><title>習帝感召 - 陳也</title></header><body><h1>習帝感召 - 陳也</h1><p>報道指鄭蛾辭職參選特首，自稱是God's calling，上帝感召。<br>感召，神到不行！唔怪得，昨日早茶時鄰枱大媽大發嚕囌說：「前日有電話打來，問對方係乜誰，佢聲明是God's calling，叫我盡快匯五十萬人民幣去大陸某戶口。」大媽有無中招？「神召？我識佢老鼠！我話佢知，我就係God's mother，Godma頭上動土，正神經病！」<br>大媽個大仔平日好hea，唔知什麼叫神召，但講到God's calling，他懶閒閒回應：「乜世代呀，還用call！上帝2.0，明顯勁屎龜速，download都廢嘅。」<br>雖然上帝留位，但無留單位俾鄭蛾，所以做地產代理的大媽老公，祈禱可以收到鄭大媽神一樣的call，在call裏一擲三億買番間豪宅益吓佢呢個大叔。「到時要我認做奶粉，叫佢做God，我都𧄌飯應！」<br>最清醒是大媽個細仔，唔睇來call顯示都知道，中國香港，只得一個God，不是上帝而是習帝。習帝之手還未按call掣，大家已經爭着喊OMG，收到了！震機了！甚至說，連大腸和蛋蛋也一起感召了！</p></body></html>