<html><header><meta charset="utf-8"><title>陳果講偷拍：係天生嘉穎警局開床瞓覺</title></header><body><h1>陳果講偷拍：係天生<br>嘉穎警局開床瞓覺</h1><p>鄭嘉穎上周四到澳門拍攝陳果執導的電影《九龍不敗》，豈料劇組在未有申請下，於澳門保安部隊事務局大樓取景，導致連嘉穎及陳果等劇組十多人被帶返警局調查，扣查8小時後始獲釋離開。<br>昨日嘉穎於何文田天光道拍攝《九龍不敗》外景，除陳果外還有監製錢小蕙、莊澄及電影公司老闆黃百鳴等。嘉穎表示當日被帶警局時一點也不擔心，原來他在警局獲得特別優待，不但免搜身、免沒收手機及有咖喱雞吃，而且更有床睡覺，陳果笑說：「佢好似喺canteen咁休息。」嘉穎則謂：「我仲喺入面瞓咗個覺，因為之前拍咗場通宵戲，佢哋仲開咗張梳化床畀我瞓咗個回魂覺。最初佢哋係搵導演嘅，後嚟話一定要我，咁我咪去助查囉，冇愕然呀。我都好多謝導演畀呢個機會我。」問到女友陳凱琳有否擔心時，他說：「冇，都通知咗佢，話畀佢知乜嘢事。」</p><p>「偶爾踩過界」</p><p>陳果承認當日在澳門偷拍的一個「踩界鏡頭」需要刪除，目前澳門尚有一日外景和一日室內景要拍攝。陳果說：「批文會再申請，賭場就需要另一個批文，都會逐一申請。」他又表示已收到警方通知指事件已圓滿結束。問下次會否小心處理時，他說：「其實通常都會，但作為導演，好難講。喺香港拍都係咁啦！作為導演，呢個係天生嘅取向。總之盡量按本子辦事，但偶爾都會踩過界嘅。睇見靚嘅嘢，好難唔拍囉，所以我都好難保證（不再犯）。全世界嘅導演都有咁嘅情況，但係會申請囉。」<br>採訪：卓寶花<br>攝影：陳順禎</p></body></html>