<html><header><meta charset="utf-8"><title>Can Bank：點解長實要變能源公司？ - 散子</title></header><body><h1>Can Bank：點解長實要變能源公司？ - 散子</h1><p>未入正題之前，先講一講歷史，長實地產（1113）由去年8月公開表示決定向非地產業務發展之後，響舊年12月向長和回購飛機租賃業務，使錢唔算多，只係76億元，事隔一個月，長實地產又有新業務。<br>長實地產聯同長建（1038）及電能（006）共同收購澳洲能源公司DUET。與此同時，電能宣佈派5元特別息，以總股本21.34億計，派息就派咗106.7億元，但在今次收購DUET交易，電能佔比最少，只有20%。長實地產表示，長實即使獨資買DUET亦都唔使配股，但係以電能截至去年6月底仍有659億現金計，買DUET只需400多億元，單deal對電能嚟講，連錢都唔使借。<br><br>作為一個初階投資者，響長實地產買飛機租賃公司之前，對於長和系幾間公司，只係分到長實係地產公司、長和係綜合企業、電能同長建業務已經唔係好分清楚。而家，除咗長和仍然係綜合企業之外，已經分唔清其他三間係做咩業務。<br>事實上，中港地產前景，在中國政府不停調控，香港建築費越來越高之下，相對以前確實越多越難做，香港樓價地價高，風險亦相對加大。尋求其他投資項目亦無可口非，但長和系咁多個上市平台，市場又有咁多投資項目可以揀，點解要將長實變埋能源公司？<br><br>散子<br>本欄逢周二刊出</p></body></html>