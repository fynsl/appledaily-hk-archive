<html><header><meta charset="utf-8"><title>恨拍拖有依靠：求一個人分享</title></header><body><h1>恨拍拖有依靠：求一個人分享</h1><p>江若琳08年與吳卓羲拍劇集《學警狙擊》傳緋聞，雖然吳卓羲大讚她識𠱁人，不過江若琳直言唔鍾意靚仔。去年5月江若琳認愛內地相聲演員曹雲金，但戀情曝光僅4個月玩完，最近她推出自己填詞國語歌《原來我還愛著你》，問是否憑歌寄意？江若琳坦言：「佢過去啦，最好嘅愛情係唔好騷擾佢，將呢段愛放喺心中。」</p><p>問29歲的她是否恨拍拖？江若琳笑着反問：「有乜好介紹？我每年都恨，辛苦時唔想自己對住四面牆，想有個依靠，大咗唔係想求啲乜嘢，想求一個人喺你身邊，聽吓你，唔使分擔，係分享。」正在等愛的女人，對男友只有一個要求：「希望身邊另一半係我最好朋友，同我分享生活上大大小小嘢，真係唔係一件容易事。」</p></body></html>