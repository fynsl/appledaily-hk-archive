<html><header><meta charset="utf-8"><title>發展商求去貨心切</title></header><body><h1>發展商求去貨心切</h1><p>【拆局】<br>「一口價」方式賣樓以往屢見不鮮，不過多以賣貨尾為主。此舉是長實（1113）、恒地（012）甚至華懋早年促銷貨尾時慣用伎倆，以低至中層賣同一價錢谷客。今次新世界（017）柏傲灣第一批加推已採用「一口價」，可見求去貨心切。<br>新盤單位高層貴過低層是正常定價，若低層與中層定價一樣，會令買家產生抵買感覺。由於現時要入票再抽籤後才有得揀樓，買家為求以同樣價錢買到較高層單位，自然會多入票去增加「中獎」機會。到賣樓當日，買家以「執平貨」為目標而來，出席率料高企，而且一定以「有幾高買幾高」的想法揀樓，考慮的時間縮短，加快賣樓流程，有利製造出熱賣效果。<br>近年一手新例實施後，賣樓規範化，較多發展商改以「唧牙膏」方式賣樓，務求每次都賣清可售單位，之後可以睇準需求邊賣邊加價，賺取更高利潤，所以「一口價」的方法較少採用。  <br><br>記者：程俊華</p></body></html>