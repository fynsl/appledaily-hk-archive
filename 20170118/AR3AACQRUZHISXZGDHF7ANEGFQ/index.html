<html><header><meta charset="utf-8"><title>財女手筆：地產大亨迷戀本港樓市 - Melody</title></header><body><h1>財女手筆：地產大亨迷戀本港樓市 - Melody</h1><p>沙田第一城一個中低層單位，實用面積連300呎都無，只有284方呎，回想在新盤劏房未盛行的年代，284呎真係細到無朋友，兩房面積正常偏小，客廳絕對細到、不少家庭只可以放得落摺枱，否則寸步難行！<br>不過，地產富豪搾乾一個地方，真係全球香港獨家限定，全球500大富豪榜，美國有13名地產大亨上榜，香港少1名，只有12名，不過呢12名富豪總資產淨值逾9,000億港元，拋離人口總數係香港40倍嘅美國。富豪身家不一定單從地產賺取，不過，除了少數地產大亨不再迷戀本港樓市，大部份仍然獨沽一味。<br><br>香港作為地產富豪的樂園，小市民只能窮盡一生、甚至兩代人嘅人生，去養活一間包裝成價廉物美嘅劏房。剛過去嘅星期日，第一城呢個全屋苑最細嘅單位，以442萬元易手，呎價15,563元，創出屋苑分層呎價近兩年新高，簡直係神經價。不過，今時唔同往日，當大家已經被一個個200呎新樓劏房薰陶，大家自願被洗腦，覺得284呎已經好合理，甚至驚訝原來都幾大，香港人嘅「獅子山下精神」，就是地產大亨迷戀本港樓市的原因。即使客廳無飯枱，仍然可以安慰自己，與新盤示範單位都無咩分別呀。<br><br>Melody<br> http://www.facebook.com/whichroad <br>本欄逢周三刊出</p></body></html>