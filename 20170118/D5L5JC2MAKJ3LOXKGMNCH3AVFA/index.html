<html><header><meta charset="utf-8"><title>職場慧眼：「獵頭說」大公司與小公司 - 張慧敏</title></header><body><h1>職場慧眼：「獵頭說」大公司與小公司 - 張慧敏</h1><p>一連幾篇「獵頭說」，反應都非常正面，可想而知打工仔日日面對幾多困惑。講到搵工，有讀者問我，究竟「邊類人適合在大公司工作，邊類人適合在細公司工作？」這問題確實捨我其誰。<br>無論如何人浮於事，講到底工作是死人是生，究竟甚麼人適合在大或者小公司工作？始終是人選擇工作，不是工作選擇人，知道該如何選擇前，要先知道大小公司之間運作生態環境的不同，以及對員工要求的分別。<br>大公司規模大，人多、部門多、山頭多，還有規矩守則多、基制又多，人事肯定會複雜，而且老鬼肯定多，當中千絲萬縷、錯綜複雜，識得學，仲有大把有排學。此外，大公司資源多，浪費的時間更多，包括人力物力的角力，但相對地安全得多，因為只要循規蹈矩，不要得罪人多，閒事莫理、閒地莫企，沒有甚麼大風浪的話，打工仔只求準時出糧，保得住份工不難；亦因為程序多，牽涉的人亦多，公司又夠人多，要射波卸膊亦不難。不過要在大公司突圍而出上到位，絕對小不忍則亂大謀，識做人遠比識做事重要！<br>至於細公司，員工冇大冇細，老細可大可細，有問題直接請示老細，總之全民皆兵，自動波走位補位。總之甚麼事都關自己事，規矩事小，解決問題事大，只要夠進取有表現，莫講坐直升機，坐火箭都得。以上所講的，是一間理想細公司的工作環境。不過即使老細廢、同事樣樣都唔理唔知，求救無門問教無路，依然是一個非常好的磨練自己的機會，還是一個絕佳的反面教材，好提醒自己日後選擇工作的時候，要打醒十二分精神，不要誤信甜言蜜語，帶眼識公司、識老闆、識人。<br><br>張慧敏<br> http://www.facebook.com/HKcareerdoctor </p></body></html>