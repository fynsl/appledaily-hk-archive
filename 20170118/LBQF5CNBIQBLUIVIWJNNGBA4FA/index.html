<html><header><meta charset="utf-8"><title>【買車容易養車難】隧道停車場齊加價　未計油費每月開支過萬</title></header><body><h1>【買車容易養車難】隧道停車場齊加價　未計油費每月開支過萬</h1><p>「買車容易養車難」這道理人人皆知，踏入2017年，似乎進一步難上加難。先說1月1日，西隧、大欖隧道搶先帶頭加價，以私家車為例，西隧每程由$60加至$65，大欖隧道則每程由$40加至$44。還有房委會轄下142個停車場，月租收費增幅約6%至9%，以私家車固定有蓋車位收費，就由$1,380-$2,430增至$1,460-$2,580。</p><p>緊隨其後的，有政府轄下13個停車場宣佈將於3月1日起加價，不論時租月租、日泊夜泊都要一齊加，私家車時租加$1，月租就加$100。唯一慶幸暫時未見領展及大型商場跟風加價。全部幾元幾元，看似很濕碎，但你們有冇篤過計數機，究竟每月開支多了幾多呢？<br><br>不少元朗車主都會揸車過海返工，為了減省塞車時間，大多會選擇行駛大欖隧道及西隧的路線。假設在上環返工，泊林士街停車場月租，星期一至五上班，每月返20日工，養車開支每月增多少，現在幫你計一計。<br><br>《隧道費》<br>舊收費：($60+$40) x 2 x 20 = $4,000<br>新收費：($65+$44) x 2 x 20 = $4,360<br>林士街停車場月租舊收費$3,750，新收費$3,850，未計算屋企車位月租，單是隧道及停車場開支，已由$7,750加至$8,210，每月多付$460，增幅達5.9%。其實每個月要拎超過八千元出來找隧道停車場數，都咪話唔赤。<br><br>記者：許維雅<br>攝影：周旭文</p></body></html>