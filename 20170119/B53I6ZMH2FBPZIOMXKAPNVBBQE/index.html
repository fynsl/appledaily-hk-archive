<html><header><meta charset="utf-8"><title>神出沒注意 - 陳也</title></header><body><h1>神出沒注意 - 陳也</h1><p>政治動物忽發神心，幫特首選戰猛落花生油，炒熱一台做了20年的欽點悶戲，令無份入場但有得睇電視的小市民自我麻醉攤喺沙發食花生，完全「醒唔起」，自己是將近煮熟的鍋中蛙，忘記了搶貴地的紅色中資委派的建築商，是一帶一路送鉛水入屋的主事者。一旦扯起上帝支旗去馬，滿口扶貧的參選者，選擇性披露研究報告，唔啱聽的，就當無發生過，訓斥負責報告的高齡學者唔專業。<br>上帝的歸上帝，凱撒的歸！！官腔中的和諧社會，只有在五年一度的參選提名期，曙光一現，上帝顯靈，感召參選者放下有為的鐵腕，瞓棺材房呻熱的，行山自稱super popular的，吃火腩豆腐碟頭飯嫌貴的，因神之名，通通賣力演出交戲，呃到like，但呃唔到被阻隔在果欄外的群眾。台上兩隻橙，只能挑個冇咁爛的，明白。但是，那是真橙麼？神蹟能把膠橙變新奇士？趁你沒被膠橙鯁死前，低頭懺悔吧。上帝call來得太晚了，50年前的六七暴動，感召擲菠蘿的愛黨暴徒，擲橙與魚蛋就無事啦。<br>熱愛香港抑或亡返香港？上帝撞聾聽錯留言，趕去造勢大會站台，前排位置，已俾富二代佔領。</p></body></html>