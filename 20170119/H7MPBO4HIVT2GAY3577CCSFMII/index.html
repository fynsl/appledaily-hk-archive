<html><header><meta charset="utf-8"><title>機場有真愛 - 鄧達智</title></header><body><h1>機場有真愛 - 鄧達智</h1><p>週刊製作特輯，報導同伴與我日本渡假歸來「機場哭爆事件」，聯想楊凡視為意外驚喜，圖文並茂親自推介林奕華新作《機場無真愛》；相比戲名，勢估不到自己的Case卻幸運換來機場有真愛；無用標籤愛是那一種，大愛、小愛、親情、友情、愛情……最重要，同伴輕鬆回應：跟閣下交往伊始，即預計類同事件必然出現，只差遲早；諸事喱傳來消息初時感覺愕然，只因來得早！<br>知道事件後，曾亦忐忑，卻被誠心誠意關心的當事人不介意，回應以光明磊落，有乜未見過？早經風浪自己的情緒不單止沒再下沉，簡直一天光晒！<br>多謝週刊媒體都來不及呢？<br>總的說來，自己還是有點錯愕；你估係發仔、劉華、霆鋒咩？<br>人家超級巨星巿場無限，始有價值加持以被編造、圖文並茂除皮拆骨加鹽加醋報導價值箒？<br>新舊豬朋狗友眾志雷同：大佬你行走江湖幾廿年，媒體朋友無數，不表示一定賞臉幫你砌古仔，回報以如此甜到爆溫馨機場事件，都咪話唔盞鬼？<br>多謝都嚟唔切！<br>收到，借地盤情切宣洩：多謝！<br>點會無端白事讀週刊？<br>戇居居被別報記者追逼一頭霧水之際……問：咁你係定唔係認出櫃啫？<br>出乜嘢櫃啫？<br>幾時將自己反鎖櫃內？<br>有需要嗎？<br>那些將入櫃、出櫃睇得天大事，當正自己判官以櫃評估人家人格諸八公八婆，純屬老而不、老日子、70年代之前史前生物，心身新新人類那管什麼櫃？今日生活劏房缺空間，還容得下「櫃」？<br>時光荏苒，昭華飛逝，此生非我有，誰還要恐前顧後理這個櫃？<br>生命生活自負盈虧，一個櫃字算老幾？<br>地老天荒只關心媽媽感受，她不是我，未能體驗我走過孰苦孰樂成長眾路，卻需承擔天生或後天所作所為一切後果。<br>媽媽辭世，遠離塵囂凡間諸苦，天上看我：眾生皆好，一切姻緣際會早定，放下奔波逃避，當下自在。<br>媽媽之外，情人、知己、親友全皆愛。<br>有人與你為敵為仇？不是恨，那也是愛；只是取向迂迴曲折，其實大助增長智慧。</p></body></html>