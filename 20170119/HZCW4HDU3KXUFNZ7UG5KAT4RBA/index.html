<html><header><meta charset="utf-8"><title>魚樂無窮：兩招尋找盈喜股 - 唐牛</title></header><body><h1>魚樂無窮：<br>兩招尋找盈喜股 - 唐牛</h1><p>業績好股價升，此乃自然不過的定律，無怪乎盈喜股表現亮麗，好似中升控股（881），消息公佈後升足1蚊，夠膽追貨贏咗九成。<br>點樣發掘到盈喜股？今日教你兩個方法。第一個，向中期已發盈喜嘅股份埋手。除非下半年業績大倒退，或者基數有重大轉變，否則全年再報喜嘅機會高唱入雲，買定等好消息一定沒錯，如果下半年業績有驚喜，升勢必定會更勁。<br><br>第二個，搵有特殊收益股份，今日推介嘅百盛集團（3368）係其中一個例子。集團去年9月宣佈北京朝陽區物業，總代價23.2億人仔，交易剛於上月底完成，9億人仔特殊收益袋袋平安，相比2015年狂蝕近2億人仔，發盈喜已無懸念。<br>「一次性收益唔長久喎！」係，所以畀多兩個賣點你。第一，扣除銀行借貸後，集團由淨負債轉為淨現金，唔排除有派特別息的機會。第二，最新阿里巴巴私有化銀泰商業（1833），證明百貨股有價有市，百盛大股東持貨逾五成，市賬率只得0.5倍，無論從私有化抑或併購角度出發，都係肥豬肉一件。以上是旦一個好消息出現，爆炸性可以大到你唔信。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>