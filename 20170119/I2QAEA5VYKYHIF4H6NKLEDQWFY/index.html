<html><header><meta charset="utf-8"><title>【新年去邊Happy好？　3大藍色樂活地區靚酒店靚星行程精選】</title></header><body><h1>【新年去邊Happy好？　3大藍色樂活地區靚酒店靚星行程精選】</h1><p>【扮靚特約】臨近新年，人人都諗緊去邊度玩，當中肯定唔少人想去旅行喇！尤其今年大年初一係星期六，各位打工仔只需請3日就放到9日悠長假期，所以今日小編同你plan行程，精選集風景贏硬like，美食、戶外活動又多兼近年勁多歐美名人去度假的3大全球出名健康快樂指數極高的藍色樂活區（Blue Zone），農曆新年添個好意頭！</p><p>全球4大藍色樂活區除咗大家去慣去熟，唔使小編多講的日本沖繩外，還包括以下精選了酒店的哥斯達黎加尼科亞半島、意大利薩丁尼亞島及希臘伊卡里亞島，當地人有均衡飲食、規律運動、優越的壓力處理能力及緊密的社交關係，所以寧舍健康長命，happy指數極高，被人稱為樂土添！<br><br>如平時會行下山，位於哥斯達黎加尼科亞半島的Rancho Humo Estancia酒店必係首選，單係酒店位置沿途風景已睇到當地著名的Tempisque River（滕皮斯克河）及Palo Verde National Park（帕洛貝爾德國家公園），酒店內又可遠眺國家級自然風景保護區Rancho Humo的雀鳥，仲可以親身體驗當地傳統牧場，暫時遠離香港大都市的工作。<br><br>2016年夏天經Lindsay Lohan、Elton John、Bradley Cooper及Irina Shayk被影到同陽光與海灘玩遊戲而爆紅意大利薩丁尼亞島，連酒店Hotel Marinedda Thalasso &amp; Spa都係星級享受，內有golf、spa及對位地中海灣的大泳池外，行5分鐘仲直達水清沙幼的Marinedda Beach！<br><br>至於鍾意飲飲食食的就最好揀希臘伊卡里亞島的Erofili Beach Hotel喇，雖然酒店只屬3星，配套亦唔算高級，但勝在對住個愛琴海同時，日日享用當地人出晒名因進食而的新鮮摘取各種蔬果、豆類，新一年人都健康啲。</p></body></html>