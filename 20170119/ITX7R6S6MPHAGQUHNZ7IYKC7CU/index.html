<html><header><meta charset="utf-8"><title>香港全禁　歐美多國准食</title></header><body><h1>香港全禁　歐美多國准食</h1><p>【本報訊】根據香港法例第134章《危險藥物條例》，大麻屬被規管的危險藥物，任何人士管有、吸食、販運或種植大麻，均屬違法。不過全球有部份國家容許在指定情況下吸食大麻，如荷蘭、西班牙、葡萄牙、瑞士等，加拿大及澳洲則批准藥用大麻。而去年美國大選中，部份州分選民同時就藥用及娛樂用大麻進行投票，目前美國有29個州允許使用藥用大麻，另有8個州及華盛頓哥倫比亞特區允許娛樂用大麻。<br>精神科專科醫生歐陽國樑表示，藥用大麻可以令人放鬆、鬆弛神經及止痛，但壞處仍多於好處，「好多人會引用啲研究報告話大麻可以醫病可以醫癌，但往往只係放大好處，完全唔睇負面嗰一面」。他指吸食大麻會造成依賴性，增加患上思覺失調的風險，有亦會令腦功能受損，因此醫學界大趨勢是不建議使用大麻。</p><p>有人嚐兩口後患焦慮症</p><p>歐陽國樑指出，每個人對大麻反應不一，「有啲人可能食一世都正正常常，但有人可能試少少已經有問題」。他舉例指曾有病人只是嚐過兩口大麻煙，「本來身體好健康，但試完就變咗有焦慮症，於是要睇醫生成為我嘅病人」。<br>至於部份國家容許娛樂用大麻，歐陽國樑稱或是以人權行先，「好似食煙咁，明知會影響健康，但好多地方因為自由嘅原因都唔會禁煙」。他指自己是強烈不建議吸食大麻，「始終佢係一種興奮劑，就算係造成食物好似蛋糕都唔應該食」。<br>■記者佘錦洪</p></body></html>