<html><header><meta charset="utf-8"><title>【新年洗車】最隱秘洗車暗位　你漏咗幾多個？</title></header><body><h1>【新年洗車】最隱秘洗車暗位　你漏咗幾多個？</h1><p>好多車主洗車會親力親為，大多因為嫌洗車屋唔夠袜淨。不過有洗車屋就想打破慣例，賣「精洗」吸引客人，Pro-Car汽車美容修護店創辦人馬振豪Marco：「香港車主有兩類，第一種是求快，第二種是求質素。</p><p>大部份洗車屋都是賣快，所以我們想賣精，所謂精，就是窿窿隙隙都幫你抹埋。」洗車屋內裝了高壓水槍風槍、天花有花灑及風機，地面就裝了高壓水搶，幫襯一般洗車，也會順手幫你洗埋車底。Marco：「平日駕駛時會有路面上的柏油，還有泥及積雨，酸雨會慢慢侵蝕車底零件，如果用高壓水力沖一沖，便可減少保養。」實試時沖出來的水的確十分污糟，所以如果自己洗車，都用水喉盡量沖一沖啦。</p><p>除此之外，車身內內外外有很多隱藏位，車主洗車時都經常忽略，包括椅底、門校、尾廂膠邊等。先說清洗車廂，椅底及路軌位藏塵嚴重，最好用氣槍或小掃弄塵垢出來才吸塵。其次便是中控台的窿窿罅罅，先噴內飾清潔劑，再用小掃及毛巾清潔縫隙，包括冷氣口、軚盤中間軸柱、中控台及門邊按鈕等。Marco：「抹車廂，只要選擇中性清潔劑便可，如碧麗珠，能同時抹梳化及中控台。」洗完車廂到洗外殼， Marco：「好多車主都唔會洗門鉸、尾廂上面的頂邊，尾廂頂膠邊經常藏樹葉沙塵。基本上洗車時，只需用小掃順手掃一掃，再沖水便可。多做一小步，部車企理得多。」最後便是洗軨，一般車主或洗車屋只會洗外軨，Marco就提醒一定要用長毛刷洗埋內軨，之後才用毛巾手套洗外軨。因為內軨藏了不少逼力彈出來的鐵粉，所以洗軨液選擇可除鐵鏽的產品會更佳。</p><p>查詢︰Pro-Car汽車美容修護店（九龍官塘偉業街151號）<br>洗車包括吸塵、抹梳化及內櫳玻璃：五人車收費$180、七人車收費$240<br><br>記者：許維雅<br>攝影：梁志永<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>