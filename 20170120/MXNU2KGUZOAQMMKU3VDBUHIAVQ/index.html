<html><header><meta charset="utf-8"><title>經歷三段婚姻焦姣係曾江首任妻子老友</title></header><body><h1>經歷三段婚姻<br>焦姣係曾江首任妻子老友</h1><p>大家所認識嘅曾江，可能係因為「美源髮采」又或者可能係因為《竊聽風雲》系列，佢係大家公認嘅老戲骨，其實佢嘅學歷都有番咁上下，早年已經喺外國留海，就讀美國加州大學柏克萊分校，仲要係建築系學士畢業，唔知係咪過讀藩書，佢嘅感情觀都好西化。<br> <br>82歲嘅曾江有過三段婚姻，早喺1969年佢就同五、六十年代女星藍娣結婚，佢哋仲育有一子，不個婚姻維持咗十年就結束，翌年曾江同專欄作家鄧拱璧再婚及後育有一女，不過同樣都係十年後離婚。最後，曾江同現任妻子焦姣喺1994年結婚，22年嚟仲恩愛如昔。<br> <br>不過，藍娣胞姊張萊萊曾經接受訪問爆料指當年曾江為戀鄧拱璧而拋離藍娣，不過藍娣一直餘情未了，直到當年曾江與鄧拱璧離婚後，藍娣希望再續前繼，而當時藍娣一心等待好友焦姣為自己同曾江再繫紅線，點知最後好友同前夫撻著，而身為家姐嘅張萊萊仲直認曾經因此事恨透焦姣。</p></body></html>