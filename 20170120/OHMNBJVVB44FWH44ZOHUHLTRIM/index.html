<html><header><meta charset="utf-8"><title>【新手都煮到】德國寶老闆愛鮑成癡　自創壓力煲快速燜鮑魚法</title></header><body><h1>【新手都煮到】德國寶老闆愛鮑成癡　自創壓力煲快速燜鮑魚法</h1><p>「過往數十年吃得太多鮑魚。」德國寶董事長陳國民笑說，「以前覺得食鮑魚有種虛榮感嘛。」你數得出煮鮑魚耍家的飯店，他全部都去過無數次。他喜歡吃又愛煮，向不同師傅討教後，最終鑽研出最適合自己口味的做法，以後自己鮑魚自己煮，「有人教蒸，有人就話要浸發一星期，其實最緊要溏心、夠腍和入味而已。」好客的他，每星期最少宴客三次，鮑魚是他的指定菜式，收藏乾鮑亦成為他的興趣。</p><p>「這個做法很簡單，是個就算剛學烹飪，都可以掌握到的鮑魚食譜。」他的秘訣共有四個，分別是鮑魚浸透後要汆水，可以清除鮑魚殘餘的雜質；燜煮鮑魚時，肉類可隨意擺放，無分次序，只要記緊水份要蓋過鮑魚，不要讓它們氧化變黑。調味料不要急於用，燜的時侯讓鮑魚吸收肉類的香味。最後，鮑魚煮好後用真空袋裝好，跟鮑汁分開放，然後放入冰格儲存最少兩日，會更入味且溏心效果會更明顯。鮑魚儲存得好，他說放一年慢慢食亦可。</p><p>材料：<br>30頭鮑魚 1斤                              <br>老雞 半隻                                                        <br>唐排 1斤                                                        <br>雞腳 1斤                                                        <br>金華火腿 4兩                                                <br>燒鴨頭 1隻<br>赤肉 半斤<br>瑤柱 兩粒<br><br>調味料：       <br>蠔油 適量<br>生抽 適量<br>老抽 適量<br>冰糖 適量<br>生粉水 適量<br><br>做法：<br>1. 鮑魚用清水浸泡2天﹐每天換水。<br>2. 鮑魚用清水放入「全能電飯煲」用「湯」功能或用壓力煲煮25分鐘後取出，把水倒掉。<br>3. 清理腸臟及清洗鮑魚。<br>4. 把老雞、金華火腿、唐排、雞腳、赤肉及瑤柱燒鴨頭﹐於「全能電飯煲」或壓力煲內加入生油爆香﹐加入紹興酒後放進清水，之後加入鮑魚，煮30分鐘。煮好後讓鮑魚留在煲一晚。<br>5. 取出後﹐用手輕輕按壓每一鮑魚。如感覺有部份鮑魚不夠腍, 便要繼續煮15分鐘至鮑魚腍透。<br>6. 燜好的鮑魚隔汁，用真空袋包好，鮑汁放進密實袋分開放進冰格待用。<br>7.  宴客時，先用鮑汁將鮑魚翩熱，上桌前再用蠔油、生抽、老抽、冰糖調味。最後用生粉水打茨﹐即成。<br><br>貼士：煮和加熱鮑魚時，水份都要覆蓋鮑魚表面，以免鮑魚氧化變黑。<br><br>記者:吳宛蔚 <br>攝影:周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>