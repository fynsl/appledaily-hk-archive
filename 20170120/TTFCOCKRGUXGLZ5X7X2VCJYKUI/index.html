<html><header><meta charset="utf-8"><title>求驗客手記：哥帥變「夢裡人」賀壽</title></header><body><h1>求驗客手記：<br>哥帥變「夢裡人」賀壽</h1><p>電影《星聲夢裡人》（La la Land）成為今屆金球獎大贏家，一口氣擸咗七個獎項，唔少香港影迷等下個星期四呢套戲喺香港上映，等到頸都長埋；而曼城領隊哥迪奧拿原來亦係戲迷一名，佢喺星期三46歲生日，喺如常咁帶完球隊操練之後，就帶埋成班藍月亮球員齊齊去睇《星聲夢裡人》，話希望呢套音樂喜劇可以令球員鬆一鬆，兼且提升番士氣喎！</p></body></html>