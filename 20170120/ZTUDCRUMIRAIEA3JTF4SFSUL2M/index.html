<html><header><meta charset="utf-8"><title>女神tea time：博九倉cut到有線 - Fifi</title></header><body><h1>女神tea time：<br>博九倉cut到有線 - Fifi</h1><p>特首參選人陸續入閘，相信以當前形勢，都係以中央欽點大熱林鄭、同埋民望極高嘅曾俊華兩者之爭。當然，我哋選就冇份選，不過如果要秤兩位邊位優勝，單睇兩者嘅參選宣言，就勝負已分。林鄭不過不失，冇咩特別，一向官腔辭令；至於曾俊華單係第一part已用「移民潮」呢個point，就已觸動到唔少香港人；至於佢就算批港獨，一句「真正的香港從不狹隘自戀，從不故步自封。」，相信冇人會唔認同。<br>由真金白銀去投資，到切切實實去投票，嗰一蚊或者係嗰一票，都唔係畀一個人，而係畀個團隊。如果選着個冇人緣、冇實力嘅班子上台，後果係點，大家過去幾年都有目共睹。現時單睇兩位參選人嘅參選宣言、兩個團隊實力，真係好明顯了。<br>講返股票，話說九倉（004）月初公佈好事近，因為佢終於好大機會cut到有線（1097）。當時份通告就話，包括出售呢條出路嘅策略評估，現正進入最後階段，仲話單刁係同「多個獨立第三方討論」。有線股價周四全日搶高一成，話唔定係好事快將落實。過去兩次有線大升，都起碼會由起步位計升到三成！以此推算，即係有線今次起碼再升超過15%。<br><br>Fifi<br> http://fb.com/lovefrystock <br>本欄逢周五刊出</p></body></html>