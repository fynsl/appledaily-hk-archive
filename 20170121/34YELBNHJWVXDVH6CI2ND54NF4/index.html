<html><header><meta charset="utf-8"><title>【晨課動態】有隻馬搞到苗禮德好頻撲</title></header><body><h1>【晨課動態】<br>有隻馬搞到苗禮德好頻撲</h1><p>苗禮德馬房「再石磨藍」上仗用蘇兆輝跑田草1400米搏殺失手，今次再跑首本路程5場四班1400米換咗停賽復出嘅羅理雅。<br><br>今朝（20日）六點半羅理雅過檔大圈快跳，苗禮德喺烽火台睇完之後急急腳返機坪，又睇馬身又聽呼吸搞咗一輪，之後騎練兩個傾咗差唔多十分鐘。苗禮德上次博輸咗睇嚟相當唔服氣，今次換人再跑可以留意多一次。</p></body></html>