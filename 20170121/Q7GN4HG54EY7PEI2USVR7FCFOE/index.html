<html><header><meta charset="utf-8"><title>曾認遭勸退　「爭選委票唔易」</title></header><body><h1>曾認遭勸退　「爭選委票唔易」</h1><p>【本報訊】自曾俊華辭職後，政圈不斷傳出有人勸他不要參選，甚至有傳以中央職位交換，原本一些答應為他助選人士更遭挖走。曾俊華昨於電台節目中承認，的確有人勸他不要參選，但不回應北京是否以高職利誘，又稱爭取150選委支持「相信都唔容易」，表明會繼續用誠意爭取選委票。<br>政圈盛傳中聯辦為林鄭拉建制選委票，而建制派將全力支持林鄭，令曾不夠150票入閘，曾俊華在電台節目中承認，要爭取150選委支持「相信都唔容易」，但笑言：「我諗我至少有一票（指自由黨田北俊）。」但同意參選路崎嶇，「冇仗係容易打，容易打都唔係仗」，又暗示林鄭背後有建制力量支持，稱大家也看到林鄭「各方面嘅支持係相當大」，希望宣佈參選後，能令更多人覺得他會勝出。</p><p>指陳智思跳船無礙友誼</p><p>外間盛傳中央曾勸退，曾俊華說：「唔會講同邊個傾過乜嘢。」但承認確與很多人傾談，大部份支持參選，亦有人「畀其他意見」，「例如話贏唔到，唔好嘥時間，各方面都有，可以做吓其他嘢」，不過，「最後決定都係自己決定，會衡量我初心做呢樣嘢」。<br>早前曾俊華說，傳中央以亞投行副行長職位交換棄選消息根本不可信，他昨再被問到是否有人利誘棄選，即時「嘩」了一聲說：「好多人同我講好多嘢，但好多嘢都唔方便講出嚟，我唔可以話有定冇，因為好多嘢都唔係適當。」 <br>對有傳已答應助選的陳智思轉投林鄭陣營，曾指這是陳的選擇，自己並無不開心，又強調無影響與陳的朋友關係，他決定參選前「未捉過乜人簽過生死狀」，指大家可能「傾過偈」，但不能說有任何承諾，又不覺得事件好重要。<br>■記者林俊謙</p></body></html>