<html><header><meta charset="utf-8"><title>達明一派登《蘋果》fb Live呻難北上演唱明哥驚返唔到落嚟</title></header><body><h1>達明一派登《蘋果》fb Live<br>呻難北上演唱<br>明哥驚返唔到落嚟</h1><p>本地樂隊「達明一派」成軍31年，兩人風格別樹一幟，黃耀明政治立場鮮明，懶理被封殺也要走在前線為民請命，他昨與拍檔劉以達在紅磡接受《蘋果》facebook live訪問，即使有內地邀請演出都不能成事，明哥自爆拿不到回鄉證之餘，也擔心「上到去返唔到嚟。」</p><p>達明一派將於3月23至25日在紅館舉行3場演唱會，後日開始賣飛，雖然這次開騷沒有贊助，但達明一派覺得有粉絲支持已足夠。黃耀明和劉以達昨日在紅磡做《蘋果》fb live，由人山人海總監、港台DJ梁兆輝和明哥愛徒盧凱彤做主持，大家妙問妙答。<br>明哥關心港人港事，四位特首參選人胡國興、葉劉淑儀、林鄭月娥及曾俊華之中，哪一個是心水？明哥避重就輕：「我哋未做功課，𠵱家話可能投白票。呢個唔講住，等佢哋同我哋溝通先決定。」林鄭曾說過上帝叫她參選特首，身為基督徒的達哥說：「佢話上帝？邊度有上帝？等我今晚問吓佢！」明哥也說：「我問咗佢，佢話叫大家買我哋演唱會飛。」<br></p><p>共同進退</p><p>林憶蓮最近答應出席內地節目《我是歌手》，假如有《我是Band》邀請達明一派可考慮參加？向來政治立場鮮明、支持雨傘運動的明哥心中有數：「攞到回鄉證先算啦！」相對「不問世事」的達哥返內地暢通無阻，不過他堅持撐兄弟：「要上就大家一齊上！」<br>明哥覺得即使可北上，仍有隱憂：「我想唱嗰啲歌，可能佢哋又唔畀我唱。我諗有好多困難先可以上到呢個節目，畀上去先算，可能攞唔到回鄉證，又入唔到境。」達哥突然有顧慮：「落唔到返嚟呀！」明哥認同：「呢個係最大問題。」梁兆輝笑問不想回來？明哥則說：「樂而忘返。」梁兆輝最後總結：「𠵱家呢個世界今時今日係乜嘢都可以發生嘅。」<br></p><p>明寸馬會</p><p>達明一派開騷沒贊助商，但如果他們可以選贊助商，明哥提出：「可唔可以係馬會贊助呀？馬會咁多錢，話吓就拎咗35億出嚟。」此言明寸馬會拿出35億資助西九「香港故宮文化博物館」，明哥表示若馬會贊助，可以搞場免費騷。此外，經過網投票，達明一派順應民意即場演繹《今天應該很高興》，網友大叫「安哥」，明哥最後為滿足網友，再唱了「未食早餐版」的一段《石頭記》。達明一派的fb live，連台灣歌手周蕙也在fb留言：「Love U」支持。 <br>採訪：譚倩宜、皓騫<br>攝影：仇志德、馮嘉銘、卓振輝</p></body></html>