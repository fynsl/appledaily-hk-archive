<html><header><meta charset="utf-8"><title>巨胸翠如被吊淋水：勁過俾人強姦</title></header><body><h1>巨胸翠如被吊淋水：勁過俾人強姦</h1><p>現年18歲的「巨胸翠如」鄧月平（Larine）落敗ViuTV的《美選D.n.A》，塞翁失馬，焉知非福，她憑天賦澎湃F Cup上圍身材，加上青春無敵，工作接踵而來，除拍了賀歲片《小男人週記3之吾家有喜》，最近又孭飛接拍了網絡電影《掃黃》，Larine為了演出不惜搏命豁出去。<br>Larine在《掃黃》中遭人綁起虐待，相中所見Larine被人用麻繩綁口，還要給吊臂吊起，幾個黑衣大漢圍着她輪流淋火水，雖估計只是清水，可是天寒地凍，衣衫單薄，吊足半日的Larine淋到全身濕透，面露痛苦表情，還嗌到聲嘶力竭，她的F奶濕身後隱約透出。</p><p>「俾人逼去接客」</p><p>對於這次的尺度，Larine日前接受訪問時直認被嚇倒：「我喺戲中俾人無限虐待，仲要俾人逼去接客，尺度勁過俾人強姦，差啲喺片場身亡。有場戲要喺我身上綁爆竹，然後會引爆。本身劇本冇呢場戲，我都有問公司有冇幫我買定保險。」<br>此外，Larine在賀歲片《小男人3》演鄭丹瑞囡囡，螢幕父女日前接受鄭裕玲（嘟姐）的商台節目《口水多過浪花》訪問，其實嘟姐曾演過電影《小男人》系列，但她怕辛苦婉拒邀請。</p><p>遭嘟姐變凹額</p><p>嘟姐訪問後把合照貼Ig，最初貼出的相片，嘟姐皮光肉滑冇走樣，可是在身邊的Larine卻走樣，她的右額如被中拳打凹，同時又歪嘴哨牙，Larine的變臉是因嘟姐改圖過度所致，經網民提醒後，嘟姐馬上把相刪走，貼回原相，Larine得以還原靚樣，事後網民大讚嘟姐肯實事求是。<br>採訪：王梓嫚</p></body></html>