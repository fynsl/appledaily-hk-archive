<html><header><meta charset="utf-8"><title>小艾曾為舊愛張文聰搬離永祥大廈住公屋</title></header><body><h1>小艾曾為舊愛張文聰<br>搬離永祥大廈住公屋</h1><p>「祥嫂」洪金梅曾經形容四名子女儼如紅衛兵，同佢爭家產；反而四兄弟姊妹就好團結，唯一一次，係00年小艾（鄧翠玉）被揭戀上育有一子一女嘅「釣魚郎」張文聰，小艾不惜為愛情與兄長鄧兆尊反目，更搬出永祥大廈，與張文聰一齊住公屋。<br> <br>拍拖年幾，小艾懷有「釣魚郎」骨肉，兆尊嬲到公開斥罵男方係愛情騙子兼食軟飯，當年兆尊喺活動上被問此事，怒氣未消咁話﹕「張文聰大話太多啦，又話腰傷做唔到，咁又可以造到細路？始終係姑爺仔技倆，每個男人都識啦，唔窮唔用，有一日小艾錢財散盡咪醒。」最後小艾堅持為張文聰生咗個仔，唔經唔覺今年已經14歲大喇。<br> <br>講番小艾同兆尊，兄妹亦都冇隔夜仇，自從07年小艾同「釣魚郎」分手後，就跟當年7歲嘅囝囝一齊搬返娘家永祥大廈，與兄弟同住，仲打理一家人嘅生活o添。</p></body></html>