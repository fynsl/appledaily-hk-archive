<html><header><meta charset="utf-8"><title>曾鈺成：京不任命可能小</title></header><body><h1>曾鈺成：京不任命可能小</h1><p>【本報訊】已宣佈參選的前政務司司長林鄭月娥近日與傳媒閉門聚會時，指參選是防止中央不能任命的人當選，引起憲制危機，立法會前主席曾鈺成昨認為，選出特首後出現中央不任命的憲制危機機會低，因絕大多數選委評核候選人的標準與中央一致，「我係好難想像中央唔信任嘅人係會獲得選委過半數支持」。<br></p><p>田北辰促中央講清楚人選</p><p>曾鈺成相信《基本法》的設計，由選委產生以至選出當選人的方式，已經保證選出中央不能任命的人「可能性好細好細」，又明言中央對特首當選人的任命並非禮節性質，而是有實質任命權。他認為林鄭的言論反映其自信，認為自己若當選中央一定樂意任命。<br>身兼港區人大代表的新民黨副主席田北辰則指上屆特首選舉的形式最好，「當時全國人大秘書長公開講乜人可以接受，講咗梁振英同唐英年，變咗唔會咁多風吹來吹去，大家揣測邊個中央接受……5年前出現嘅問題係，冇畀選委自由去投票，去到最後出咗個強力指引，令到香港折騰咗5年」。<br>田解釋，若梁振英當年在沒有強力指引下贏出，相信反梁陣營亦不會如此大反彈；吸取上次教訓，中央要講清楚可以接受的人選，再由選委自由選擇，「有人擔心去到第二輪選舉，如果泛民玩嘢全部唔投票，冇人過到600票。其實好簡單，大家講清楚第一輪個個可以去投票心儀嘅人，到第二輪為咗大局着想，大家（會）去支持票數最多嘅人」。<br>■記者陳雪玲</p></body></html>