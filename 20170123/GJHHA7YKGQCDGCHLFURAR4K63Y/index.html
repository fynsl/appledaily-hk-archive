<html><header><meta charset="utf-8"><title>圈中駙馬靠自己　布志綸慳家　吳家樂打工廿年</title></header><body><h1>圈中駙馬靠自己　布志綸慳家　吳家樂打工廿年</h1><p>黎諾懿前年同富家女友拉埋天窗，成為「五億駙馬」，不過知慳識儉，開飯都係食平民餐，前日仲雙雙去咗睇BB用品o添。而夫憑妻貴嘅娛圈例子，都仲有唔少㗎。 </p><p>布志綸@Mr.</p><p>Alan喺14年同玩具公司太子女陳雪瑩結婚，成為咗「十億駙馬」！不過唔代表佢好食懶做，其實佢依然係落力工作，自己養自己，佢喺專訪中就講過，唔會貪圖物質，最開心嘅事係有得繼續玩音樂就夠。 </p><p>劉威煌</p><p>劉威煌係第一屆《超級巨聲》嘅參賽者，之後喺大台發展，直到前年先加入唱片公司，仲同拍拖7年嘅女友Sandy結婚。而女友家族就喺大陸有礦業生意，劉威煌太太仲持有多個物業、公司。 </p><p>陳子聰</p><p>上年底因病入院激瘦嘅子聰，康復之後積極做運動，成個人精神番晒！全賴有你咋何超儀！陳子聰老婆超儀，即係賭王何鴻燊個女，喺丈夫入院期間，轉過醫院，出院之後又物識過兩個地方俾丈夫休養，有指總共花咗逾千萬。 </p><p>吳家樂</p><p>喺大台工作超過20年，吳家樂都算係資深藝人同主持人。佢2006年同其士集團太子女周蕙蕙結婚，同年尾大月Naida就出埋世，不過咁多年嚟吳家樂都係努力工作，就知佢為咗頭家付出好多啦。<br> </p></body></html>