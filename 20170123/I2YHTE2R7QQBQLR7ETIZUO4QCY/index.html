<html><header><meta charset="utf-8"><title>42歲楊采妮榮升媽媽　未婚懷孕若希網上互動keep人氣</title></header><body><h1>42歲楊采妮榮升媽媽　未婚懷孕若希網上互動keep人氣</h1><p>黎諾懿同老婆李潔瑩嘅愛情結晶品，預產期約於五月，會係「雞仔」，而今年嘅雞年BB亦將會陸續有嚟！</p><p>楊采妮(Charlie)</p><p>42歲楊采妮月初公開承認懷孕5個月，而喺2016年嘅除夕楊采妮就老公邱韶智、梁詠琪、李心潔2位姊妹喺新加坡跨年，合照嘅時候佢就用個枕頭遮住個肚。</p><p>楊愛瑾</p><p>現年31歲嘅Cookies餅女楊愛瑾（Miki）同經歷8年風雨嘅永安太子爺郭永淳於上年4 月修成正果，婚後不久就宣佈有喜，雖然佢冇正式公佈預產期，但推算會喺5、6月左右生B。</p><p>周汶錡</p><p>名模周汶錡嫁法籍老公Julien 4年，已育有一子Jacques，早前宣佈再懷第二胎，至今已懷孕約6個月，佢仲話「生女係Perfect」。</p><p>葉翠翠</p><p>葉翠翠早前因為遭無綫減薪三分一，佢乘勢要求解約劈炮，全職做家庭主婦、照顧BB。懷孕近五個月嘅翠翠，安胎期間不時喺社交網晒幸福孕照。</p><p>吳若希</p><p>未婚懷孕嘅吳若希有指佢嘅預產期喺今年5月，佢o依家就喺澳門安胎，但久唔久就返香港出席活動之餘，仲好鍾意喺社交網同fans互動，保持人氣嘛！</p><p>車婉婉</p><p>42歲嘅車婉婉，之前接受訪問時承認同老公成功造人，預產期係明年4月。車婉婉話自從有咗BB之後，老公經常迫自己食嘢，又覺得有BB係「上天嘅恩賜」。到咗元旦日，車婉婉就喺facebook公佈話將會生個肥肥白白嘅男嬰。</p></body></html>