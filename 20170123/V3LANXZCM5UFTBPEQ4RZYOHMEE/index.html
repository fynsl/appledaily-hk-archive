<html><header><meta charset="utf-8"><title>胡蓓蔚爭抱等生B　胡諾言陳琪囝囝福星</title></header><body><h1>胡蓓蔚爭抱等生B　<br>胡諾言陳琪囝囝福星</h1><p>胡諾言、陳琪夫婦前晚在迪士尼樂園為囝囝胡澔錕（Jayden）舉行百日宴，加上大女胡芷苓（Jay）、細女胡芷悠（Jacey）一家五口影全家福，氣氛熱鬧。吳家樂、陸詩韻、梁靖琪（Toby）、陳庭欣、沈震軒及胡蓓蔚等過百賓客到賀。</p><p>為子接廣告</p><p>小名「波仔」的Jayden偕爸爸胡仔以父子裝亮相，波仔趣致可愛，現場嘉賓爭相抱他，陳琪趁胡蓓蔚抱起波仔時，即笑說：「抱過就會生㗎啦。」至於盛裝打扮的陳琪則笑謂：「台慶都冇着到咁靚，原來搞百日宴辛苦過結婚，感覺似預演娶新抱咁。」<br>胡仔夫婦大讚囝囝腳頭好，出世後夫婦工作各樣都變得順利，最近更為囝囝接洽一個嬰兒用品代言人廣告。陳琪並分享一單趣事：「有次胡仔抱囝囝出街，有街坊要求合照，但原來只係想同囝囝影，搞到胡仔好尷尬。」胡仔即笑謂：「唔緊要，希望個仔第日名與利都比我好。𠵱家我好投入做湊仔公，希望佢可以帶旺我哋。」問到是否三個夠數？陳琪直言：「夠皮，因為生小朋大責任大。」<br></p><p>詩韻老皇妃</p><p>此外，單身的陸詩韻坦言眼見相識多年的胡仔一家幸福，回想自己卻仍然原地踏步：「單身都有單身嘅幸福，家庭當然都想擁有，但冇得強求，一切都整定，我相信緣份。有男仔追，但要觀察吓先，𠵱家嘅年紀要求穩陣，唔會心急同任性。」至於有份拍無綫劇《深宮計》，飾演皇妃的她，被外界譏笑與一班妃嬪年紀都大，詩韻即笑說：「咁咪實力強勁囉。」<br>採訪、攝影：卓寶花</p></body></html>