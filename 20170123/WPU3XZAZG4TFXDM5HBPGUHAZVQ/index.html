<html><header><meta charset="utf-8"><title>【上架費太貴】唔做會計創業賣涼茶　靠自動販賣機拓售賣點</title></header><body><h1>【上架費太貴】唔做會計創業賣涼茶　靠自動販賣機拓售賣點</h1><p>本土本土，近年常講本土。好多人為了維護本土文化，祖傳技藝，後生細仔就放棄所謂向上之路，走去做埋啲老套嘢。看故事，總是感人，彷彿處處是轉機。但面對現實，仍是無奈。</p><p>做會計的馬鐘潼Adrian，2013年同哥哥轉行全職做涼茶。開良茶隅，把爸爸的涼茶藥方重新包裝，放到旺區、寫字樓區去賣。想多些人認識涼茶。「我們家本身做藥材店的，我六、七歲就同哥哥到爸爸的藥材舖幫手。覺得中藥真的幫到人，所以想傳承下來。」他仍愛喝汽水，但食完薯片薯條煎炸嘢，或者感冒初起都會飲杯涼茶清熱氣，非常有效。小學以後，除了踢波弄傷那次，都沒看過西醫。<br><br>兩兄弟先在觀塘開了間小小的地舖，租了個廚房，每日自己執藥煲藥，入樽，送貨賣涼茶：「哥哥做樓面同會計，採購、 設計、包裝、生產、運輸都是我(笑)、剛剛才送完貨回來。」三年來開了三間分店，幾受白領們歡迎，交埋租，再加租，生意剛剛打個和。想多找寄賣站點，才是最困難的地方。因為涼茶全無防腐劑，要存放在4度以下的冰櫃裏，三星期就要換一次貨，這些條件，大型超級市場要收好貴的上架費，專賣本土製作食品的小店又欠凍櫃與人手，連自動販賣機公司都說愛莫能助：「始終我們還未有甚麼名氣，賣個廣告動輒要十萬八萬，還要持續去做，否則還是會被遺忘。唯有維持這樣繼續努力。」<br><br>去年社企主力場推動了一個叫「Freedom Buy」的計劃，買來幾部自動販賣機，擺在港九商場，讓本土文化的創業者齊共享，多個旺區銷售渠道賣產品，拆帳一半。幾好咁喎。不過始終社企都「唔係大牌子」，售賣機總係被安排在唔多起眼的商場角落。 像他把幾款涼茶放了在灣仔、尖沙嘴及旺角三個商場，雖然有些喝過覺得涼茶有效的舊客人，會特意去找他們的站點支持。一個月共約賣得三十枝涼茶。以平均每枝$20元計，拆帳一半，得$300蚊。比他們地舖每日約8、90枝的銷量差三倍。他覺得，一切源自香港的購物文化：「畢竟香港選擇本來就多，佢哋唔駛為你一枝飲品，去搵你個售賣機。」喂，其他賣入口貨色的自動售賣機，生意倒有點起息，因為香港人似乎還是愛選外國菜，日韓台入口飲品。「如花茶，大家似乎偏愛玫瑰茶、洋甘菊，日式韓式花草茶，但其實我們都有五花茶啊！香港本土的東西未必係佢哋第一選擇。現在常常要把貨收回來。不過我覺得有人肯給你機會，能讓多些人認識，多少我都會做。」<br><br>記者：陳慧敏<br>攝影：伍慶泉<br><br>良茶隅：herbaceousteas @ facebook<br>主力場：wwshop @ facebook<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>