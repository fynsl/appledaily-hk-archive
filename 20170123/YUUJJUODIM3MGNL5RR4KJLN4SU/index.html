<html><header><meta charset="utf-8"><title>【一周必看】片場爭凳仔　徐克喝令星爺行開！</title></header><body><h1>【一周必看】片場爭凳仔　徐克喝令星爺行開！</h1><p>周星馳監製、徐克執導、吳亦凡演唐僧的《西遊：伏妖篇》將於賀歲檔上映，早前他們在尖沙嘴宣傳電影。近日網上經常流傳星爺演出的宣傳片，對於只拍宣傳片不復出幕前，星爺笑言較有興趣拍宣傳片，但不排除復出幕前：「一步一步啦，我拍咗宣傳片先，如果反應OKay嘅，我會考慮再進一步去到大螢幕。」<br><br>訪問期間星爺跟徐克不時針鋒相對，星爺透露在片場時經常技癢，想搶導演位做，但都被徐克快一步阻止，星爺笑說：「我每一秒鐘都有咁嘅諗法，但其實每次我正想咁樣嘅時候，徐導演就已經畀我先一步『你行開啲啦，等我嚟！』最後完全冇機會。」<br><br>不過徐克搞笑完一輪後，正經的表示：「其實我係好期待，我睇你點拍！」他們又自爆在選角時，已曾經歷一番龍爭虎鬥，徐克說：「當時周生就叫吳總（吳亦凡）做唐僧，我話不如吳總做孫悟空啦，咁就拉鋸咗一輪。其實我𠵱家都好想知道佢演悟空係點樣。」在吳亦凡立場卻想星爺再次演孫悟空、徐克扮唐僧，吳亦凡說：「我內心中覺得徐克比較像唐僧，星爺比較像孫悟空。」不過星爺聲言不想再黐毛扮孫悟空，打斷了他：「喂你唔好講埋啲咁嘅嘢，我唔想黐咁多毛呀！」<br><br>講到星爺對一頭標記的白髮，情有獨鍾，不少人都想知他有否想過染黑，他以一貫無厘頭方式回答：「染呀？我有諗過轉髮型嘅，一係吳亦凡咁紅色，或者徐克咁灰銀囉。」在戲中吳亦凡要剃頭演出，他認為是很難得的經驗，所以義無反顧的答應。</p></body></html>