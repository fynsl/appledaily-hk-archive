<html><header><meta charset="utf-8"><title>金曲寸奶媽　之《渴望成為特首的女人》</title></header><body><h1>金曲寸奶媽　之《渴望成為特首的女人》</h1><p>宣佈咗參選特首嘅奶媽林鄭月娥，雖然近日膠事多籮籮，唔識用八達通又唔識買廁紙，不過盛傳佢被西環欽點做689接班人，奶媽早排又話自己決定參選係為免特首選舉選出一個中央不任命嘅人，疑似恐嚇選委，恨做特首恨到出晒面。<br><br>奶媽除咗得到網民洗版式負評嘅「榮耀」，仲獲網民垂青，「膠登音樂台」有網民改編咗王菲嘅經典歌《容易受傷的女人》，變成《渴望成為特首的女人》，寸爆林鄭，包括話佢扮被中央欽點：「扮與中央找到信任」；西九故宮館爭議：「西九充滿著疑問」；又話佢講大話：「曾話引退無句真，為了選舉終身抱憾，多少欺騙及疑問，思歪的再生」。<br><br>歌詞亦講出唔少人嘅心聲，好似「返去英國，不要望來望去，請擠熄，那顆心」。唔知奶媽睇到，會唔會被網民嘅熱情感動到，退選返英國呢？<br><br>睇片:  https://www.youtube.com/watch?v=33JTIoSdWZg </p><p>《渴望成為特首的女人》部分歌詞</p><p>林鄭笑了罪更深 望與北京多麼接近<br>西九方案被搖撼 矛盾也更深<br>曾話引退無句真 為了選舉終身抱憾<br>多少欺騙及疑問 思歪的再生<br><br>寧願犯禁 佢卻其實屬於<br>渴望成為特首的女人<br>返去英國 不要望來望去<br>請擠熄 那顆心<br><br>常愚弄我 舔共情同熱戀<br>渴望成為特首的女人<br>中國人 玻璃心 請熱吻<br><br>林鄭騙你最噁心 扮與中央找到信任<br>西九充滿著疑問 笑話是緣份<br></p></body></html>