<html><header><meta charset="utf-8"><title>指建制狂谷致選情一面倒　葉劉諷林鄭「瞓喺度都入到閘」</title></header><body><h1>指建制狂谷致選情一面倒　<br>葉劉諷林鄭「瞓喺度都入到閘」</h1><p>【特首戰開打】<br>【本報訊】林鄭月娥宣佈參選特首以來，連番離地言論及表現頻頻失分，曾經因為特首梁振英讚揚林鄭有擔當而激動哽咽的新民黨主席葉劉淑儀，昨出席電台節目時「寸爆」林鄭，自稱「一定唔會唔識搭地鐵」、「冇廁紙會用紙巾」，更指盛傳獲西環支持的林鄭「瞓喺度都入到閘」，但票源過份集中只會拖累其公信力，向同樣有意成為香港首位女特首的林鄭重點進擊。<br>記者：姚國雄</p><p>葉劉淑儀昨出席商台節目時暗寸林鄭，大讚自己是4位參選人中唯一有直選兼有政府工作經驗的人，「我有10年選戰經驗，一定唔會唔識搭地鐵」。她更拿出兩張八達通，指一張用來泊車，另一張是其長者八達通，強調自己懂得入閘，暗寸林鄭連以八達通入閘搭港鐵也不懂。<br></p><p>稱半夜無廁紙會用紙巾
</p><p>林鄭日前發現「原來便利店係冇廁紙賣」惹全城嘲笑，葉劉被主持人問到若半夜沒有廁紙會如何應對時即說：「全屋都冇廁紙，咪用tissues（紙巾）囉。」她指即使沒有紙巾，也可到通宵營業的超市。<br>葉劉強調部份傳媒鋪天蓋地支持林鄭，但此策略「害咗佢」，因為這導致選情過份一面倒：「對佢（林鄭）都唔係幾好，我諗佢自己都知。」葉劉又指近來少了選委轉軚支持林鄭，「（我）喊完之後少咗啲」。<br>曾經在回應特首梁振英讚林鄭有擔當時激動哽咽的葉劉表示，料不到當日會激動，因當時有感世態炎涼：「我搵好多人都唔應，唔通我真係咁差？我唔係咁差吓嘛，唔通我唔算愛國愛港？我好早就放棄英籍護照，冇講條件，為咗過渡（回歸）。我係咪真係咁差呢？愛國愛港人士都唔騷我呢？當時有啲感觸，不過一時嘅箒，瞓一覺冇嘢。」她直言電影《亂世佳人》女主角的對白「Tomorrow is another day（明天是新一天）」是其格言。<br></p><p>指外界或質疑選舉遭操控</p><p>葉劉認為林鄭如今「瞓喺度都入到閘」，但林鄭也深知投暗票時是另一回事，指林鄭獲人大常委范徐麗泰、政協王國強及民建聯張國鈞等支持，為她帶來人大、政協、民建聯的提名票。但葉劉認為即使林鄭獲700提名票，「阻住其他人入閘」，未來管治也有問題：「市民會睇嗰700個人邊度嚟，如果太明顯有某啲組織畀你，靠嗰啲組織，你唔做嘢都攞到，選到對未來執政都有影響……如果係咁DQ對手，你唔好淨係諗當選，係要諗未來管治。」<br>她甚至認為林鄭即使高票當選，未來5年也不一定有良好管治，因外界會質疑選舉結果有人幕後操控，特首公信力定受影響，而她至今仍有信心取得足夠提名入閘，強調會戰至最後一兵一卒，將與不少選委和團體會面，包括僱主聯合會、醫生、會計師、工程師、高教界選委。</p></body></html>