<html><header><meta charset="utf-8"><title>「市民唔係食嘢係食舖租」</title></header><body><h1>「市民唔係食嘢係食舖租」</h1><p>【本報訊】有「腸粉大王」之稱的新哥曾啟新在深水埗開舖，但做了35年小販的他，深明小販走鬼及被政府打壓之苦，故今年農曆新年會繼續在深水埗或旺角街頭擺檔。去年新哥於深水埗桂林街擺檔，被食環署充公木頭車，「點解過年幾日唔放過小販」。<br></p><p>新哥已聯絡以往在桂林街擺檔的小販，商討今年在哪裏擺賣。新哥批評政府為打壓小販，而將小販說成不衞生，「點解小販唔會食到人睇醫生，飯堂酒家有牌又點解會出事」。香港租金貴，「市民唔係食嘢係食舖租」；過時過節小販擺檔不但可幫補家計，市民也有機會食平嘢。他不擔心今年再發生魚蛋革命，最危險是食環署人員追趕小販，「以前我試過丟低架車，佢追到我跌低流血。我係做街邊，唔係做賊」。若政府不封殺深水埗桂林夜市，桂林夜市小販可留在原區，可避免過多小販擠在旺角。<br>據了解，食環署於農曆新年期間會加派人手，在小販聚集熱門地點如深水埗桂林街加強巡邏；若發現有人無牌售賣熟食，原則上會執法，但會視乎現場情況。<br>■記者陳沛冰</p></body></html>