<html><header><meta charset="utf-8"><title>魚樂無窮：尋找中巴概念股 - 唐牛</title></header><body><h1>魚樂無窮：<br>尋找中巴概念股 - 唐牛</h1><p>兩大老牌企業昨日齊齊佔據各大財經版頭條︰TVB（511）宣佈豪擲42億銀回購最多逾三成股份，每股作價30.5元，大股東黎瑞剛、陳國強等人，變相增持股份至近四成。<br>另一邊廂，中華汽車（026，中巴）遭基金狙擊，直指股價未能反映真實價值，要求公司派息甚至賣盤。兩個動作同一個結果，就係股價爆升，兩者齊齊搶高一成。<br>論upside，中巴一定大過TVB，因為基金持股只有3%，要增加話語權，一定要在市場掃貨，當然，由於買賣盤疏落，上落車較困難，想跟風嘅戰友務必留意。<br><br>股份價值長期被低估，一旦有催化劑出現，股價可以升到你唔信，就好似今日推介嘅鱷魚恤（122），絕對有潛力。「喂阿哥，呢隻嘢講咗好多次賣都賣唔成喎！」冇錯，雖然仲未搞掂，但林建名最新打晒開口牌，話一路仲傾緊賣。<br>最重要係，權益披露顯示，對沖基金Wykeham Capital持有逾5%鱷魚恤，作價與現價相若，無啦啦入股一隻含金量極高嘅蚊型股，唔好同我講長線投資囉，係咪會成為中巴翻版，值得期待。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>