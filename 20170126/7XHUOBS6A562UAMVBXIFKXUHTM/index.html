<html><header><meta charset="utf-8"><title>「小海綿」照片曝光？曉明：兒子比我長得好看</title></header><body><h1>「小海綿」照片曝光？<br>曉明：兒子比我長得好看</h1><p>黃曉明同Angelababy嘅愛情結晶「小海綿」喺上個禮拜二，即係17號順利出世，身為廿四孝老公兼爹哋嘅黃曉明，專登推job陪老婆生b兼接愛子出院，新手媽咪嘅Angelababy狀態好好，仲蹺住老公「海綿大哥」黃曉明步出醫院，幸福指數爆晒燈！<br> <br>0依家Baby專心咁坐月兼湊B，不過話晒佢哋兩公婆都靚仔靚女，大家都好好期待見到「小海綿」嘅真身，昨日有大陸媒體報道，聲稱「小海綿」曝光，成個小天使咁嘅樣，但係有網民見到張相，覺得唔係好似爹哋媽咪嘅樣，不過亦有人話覺得好似爹哋，留言大讚好可愛！<br> <br>曉明已回歸劇組返橫店繼續拍《琅琊榜2》，《蘋果》昨日向佢求證，佢透過WeChat回覆話：「假的、假的，不是真的，沒有一張相片是真的，孩子出生時頭髮就比這照片孩子濃密很多，我的兒子比我長得還要好看！」</p></body></html>