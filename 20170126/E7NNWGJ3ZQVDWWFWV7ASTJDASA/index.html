<html><header><meta charset="utf-8"><title>【總統之選】跟住奧巴馬去旅行　$3,900住處女島Ritz Carlton</title></header><body><h1>【總統之選】跟住奧巴馬去旅行　$3,900住處女島Ritz Carlton</h1><p>全球傳媒都追蹤住奧巴馬卸任後去向，據報這位黑人總統一放假就飛了去加州，如今身處維珍航空創辦人Richard Branson開發、位於英屬處女群島的私家島Necker Island上度假，包島一晚估計要60萬港紙，相信喺香港嚟講，真係地產商先住得起。</p><p>其實處女島又唔係咁離地的，當地不少五星度假酒店，$3,800左右已有交易，豪少少住五星名牌Ritz Carlton，也只是四千有找，肯定平過香港嗰間。不過，最難個關在於交通，處女島位於中美洲的加勒比海，從香港出發起碼要轉兩次機先到，最少三十小時，來回機票約二萬港紙；而在美國東岸出發，約四至六小時機程直達，難怪一向是美帝子民的度假天堂。<br><br>香港－處女島的飛行方法<br>香港－巴黎／荷蘭－荷屬聖馬丁－英屬處女島<br>全程：30小時+<br><br>St. Thomas Hotels Ritz Carlton<br>房價：每晚$3,949+<br><br>記者：陶思敏<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>