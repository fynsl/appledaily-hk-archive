<html><header><meta charset="utf-8"><title>峻瀅2期天花滲水　業主呻笨</title></header><body><h1>峻瀅2期天花滲水　<br>業主呻笨</h1><p>【驗樓直擊】<br>長實（1113）將軍澳峻瀅2期本月入伙，一名業主收樓後向本報投訴天花牆角滲水，呻笨並謂「買舊樓好過！」資深驗樓師賴達明視察，結果滲漏超標4倍。長實回覆指，已收執修清單並會跟進。<br>上述業主去年以近580萬元購入峻瀅2期一個兩房單位，本月中收樓發現睡房天花出現水迹，感慨道：「儲咗一大筆錢，終於買到個單位，但點知預期入伙住得，發現有個位濕咗……」除了滲漏，全屋瑕疵星羅棋佈，「接受唔到，因為新樓嚟㗎嘛，住咗十幾廿年冇得好講，新樓完全冇諗過會係咁。」</p><p>他坦言不熟地產，不清楚哪個發展商好，「諗住長實是大發展商，成個日出康城都係由長實發展，以為……」他又指收樓不開心，已經遲交樓，還要多花六星期執漏，並呻笨：「哎呀，覺得自己笨囉！總之買舊樓好過啦！」<br>本報邀請驗樓師賴達明上門檢驗，紅外線掃描器發現該處有異常低溫帶，反映滲水。再以濕度儀檢測，指數達999點，比起沒有滲水牆身約200點，超標4倍，反映牆內積水。相信外牆滲漏，建議打針或外牆防漏工程。明哥指，該盤暫時近10個單位出現類似滲水情況。</p><p>憂長實敷衍了事</p><p>聽完明哥報告，滲漏源頭與發展商當初回應南轅北轍，業主擔心發展商敷衍了事，「驚唔同我整，交執漏表畀發展商當日，同佢講話牆角滲水，上都冇上來睇過，就話冷氣機喉造成，第一件事已經推搪……」<br>長實發言人回覆指，接獲業主申報懷疑漏水，會派員聯同承建商視察及跟進。上述單位業主已遞交執修清單，會按程序跟進。</p></body></html>