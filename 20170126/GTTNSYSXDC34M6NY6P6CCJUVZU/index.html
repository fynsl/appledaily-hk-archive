<html><header><meta charset="utf-8"><title>林心如親證囡囡未曝光霍建華請假陪妻女過年</title></header><body><h1>林心如親證囡囡未曝光<br>霍建華請假陪妻女過年</h1><p>林心如於1月6日，喺台灣為霍建華誕下囡囡「小天使」，一向低調嘅心如就冇打算向外公佈囡囡嘅相，但唔知點解，近日網上就流出「小天使」嘅相，其中一張係林心如抱住一個初生BB嘅相，話雖然睇唔到BB嘅五官，話佢一定遺傳咗父母嘅基因，一定會係一位小美人喎！<br> <br>另一張就見到BB大字形咁好可愛咁瞓喺床上，眼仔碌碌咁望鏡頭，但BB對眼仔就已經打咗格仔，完全睇唔到佢嘅真面目。但台灣傳媒向林心如了解時，林心如睇過啲相後，即時大笑起來兼否認個BB係佢個女，佢仲話前幾日已經睇過啲相，朋友仲講笑話呢個年頭寶寶都有山寨版。林心如仲透露，目前仲為改囡囡個名而苦惱，所以O依家都喺「寶貝」、「寶寶、「心肝」來稱呼愛女。<br> <br>據知網上流出個張單人「華心寶寶照」，其實早於2015年就出現喺某醫學報導嘅文章，甚至好多媽媽懶人包嘅文章都會中也可以見到呢張Baby照，都算係個網紅寶寶。<br> <br>此外，正喺大陸同周迅拍攝《如懿傳》嘅霍建華，有指佢特別向劇組請假三天，回台灣陪伴妻女過農曆新年，之後又要趕返大陸繼續拍攝，中國情人節即元宵節，就唔能夠陪老婆，只能同戲中嘅後宮佳麗一齊過。</p></body></html>