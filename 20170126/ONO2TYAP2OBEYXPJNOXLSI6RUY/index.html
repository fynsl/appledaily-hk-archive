<html><header><meta charset="utf-8"><title>大肚車婉婉兩度情緒低落</title></header><body><h1>大肚車婉婉兩度情緒低落</h1><p>陀着7個月B仔的車婉婉昨日到商台受訪，她說：「我冇嘔同甩頭髮，BB喺我肚腩碌卡咁，不過我好好瞓，反而我老公俾佢郁到瞓唔到。」婉婉笑謂連「走佬袋」都未準備好，日前被弟婦及朋友拉去買嬰兒用品。她透露懷孕期間，只試過兩次突然情緒低落：「覺得好委屈狂喊，我平時都唔會咁，我老公都呆咗。」</p><p>此外，劉香萍女兒、混血模特兒貝安琪（Ankie）去年9月宣佈與外籍男友Simon今年結婚，其後更宣佈有喜，雙喜臨門。準父母已身在德國慕尼黑迎接BB出世，而劉香萍亦到了當地照顧女兒。早前二人拍了一輯寫真留念，Ankie身穿黑色上衣同內褲，大騷巨肚。據知她今胎生仔，昨日她以英文回覆本報表示會自然分娩，但未知會是猴B定雞B，更透露今次懷孕重了近40磅。<br>採訪、攝影：盧妹</p></body></html>