<html><header><meta charset="utf-8"><title>【蘋果360°】玲玲師傅公開3千萬豪宅屋企邊度會接收煞氣？</title></header><body><h1>【蘋果360°】玲玲師傅公開3千萬豪宅<br>屋企邊度會接收煞氣？</h1><p>麥玲玲師傅最近工作、廣告接唔停，到底喺佢三千萬豪宅裏面暗藏咗咩玄機？等玲玲師傅自己屋企自己360°介紹返。<br><br>先講客廳，玲玲師傅話客廳宜配米色等柔和顏色，再學佢咁掛返幾張色彩繽紛嘅畫裝飾，幫助增進屋企氣氛，自然嗌交都少啲，一家更和諧。去到飯廳，好多人都問應該用圓形定長方形嘅枱好，師傅提醒其實有另一樣嘢更加要留意。咪以為露台地方細細冇特別，原來露台就似天線一樣，附近環境如何，你的日子也必如何。屋外煞氣多，露台通通都會接收晒。<br><br>講到書房，玲玲師傅教路，來年電腦keyboard擺位可以面向東北，即流年文昌星位置，做嘢都會清晰啲。喺工作範圍放置綠色物品，舒緩眼睛疲勞之餘，仲可以帶旺文昌星，考試滿分、升職加薪就指日可待！<br><br>另一邊廂，我哋每日平均有近三分一時間逗留喺睡房，所以睡房設計都要注意！師傅提醒，睡床有床柄都有助增強貴人力量；睡床同洗手間避免相沖，否則要遮擋一下或者閂埋門。天花板亦唔好走漏眼呀，因為房燈壓床容易受傷，將燈移到床尾或其他地方就最好。一間屋又點少得廚房，師傅話千祈咪睇小灶頭，因為廚房唔只對女主人健康有影響，就連荷包有冇錢都睇佢！<br><br>想知露台擺咩至擋得住各類型嘅煞氣？想知道keyboard向邊最吉利？只要點擊以下《蘋果VR》網址：<br><br>第一集：【蘋果360°】玲玲師傅3千萬豪宅  屋企邊度識接收煞氣<br> http://bit.ly/2j37PY1 <br><br>第二集：【蘋果360°】玲玲師傅3千萬豪宅  Keyboard方向好緊要<br> http://bit.ly/2kq9Bmf <br><br>電腦用戶可選用Google Chrome瀏覽器，以滑鼠或方向鍵上下左右移動，360°欣賞片段。<br>手機讀者，可率先下載全新《蘋果VR》程式，立即體驗壹傳媒集團旗下製作之所有360°影片及VR互動資訊：<br>iOS： https://itunes.apple.com/hk/app/ping-guovr/id1194504717?mt=8 <br>Android： https://play.google.com/store/apps/details?id=com.appledaily.apple360.hk  </p></body></html>