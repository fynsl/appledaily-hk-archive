<html><header><meta charset="utf-8"><title>中環在線：騰訊企鵝cosplay肥雞 - 李華華</title></header><body><h1>中環在線：<br>騰訊企鵝cosplay肥雞 - 李華華</h1><p>年廿九喇，話咁快就過年，農曆年前多數收到其他公司寄來嘅利是封，騰訊（700）就行可愛路線，每年都要佢隻招牌企鵝扮生肖，嚟緊雞年當然要扮雞喇，呢隻雞仔肥騰騰，仲戴埋金腰帶，都幾過癮。聽講騰訊喺深圳有間店，有得賣呢隻肥雞㗎。</p></body></html>