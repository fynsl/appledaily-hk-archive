<html><header><meta charset="utf-8"><title>陳浩民俾妻掹眉毛嗌爽</title></header><body><h1>陳浩民俾妻掹眉毛嗌爽</h1><p>陳浩民和老婆蔣麗莎今年留港過年，日前一家六口到銅鑼灣做SPA，蔣麗莎親手為浩民做facial和掹眉毛，令浩民爽爆：「平時喺屋企最多幫我撩耳仔。」蔣麗莎如此體貼，浩民雞年會添家用嗎？他說：「老婆做生意賺好多錢，我要問番佢拎。」蔣麗莎則說：「卡都畀咗你，仲係冇限額。」浩民自認福氣滿瀉：「個個話我前世拯救咗銀河系，娶個咁好嘅老婆。」</p><p>五年抱四的浩民雞年可會再添丁？他說：「順其自然。」浩民的長女Elizabeth已學會唱賀年歌，拜年時大派用場，浩民說：「佢哋唔係齋𢭃利是，有畀番娛樂，好抵畀，但我哋出去𢭃利是贏梗，都唔好意思。」<br>採訪：楊定<br>攝影：陳俊強<br>場地提供：Massada Spa</p></body></html>