<html><header><meta charset="utf-8"><title>【雞年第一次】B跑道揀Winner一定揀放頭馬？</title></header><body><h1>【雞年第一次】B跑道揀Winner<br>一定揀放頭馬？</h1><p>下周一年初三（30日）田草11場賀歲賽事用B欄，睇番最近9月3日同一移欄十場賽事，當中七場之放頭馬走入三甲，其中「歷險家」、「萬事欣」及「快無極」更加一放到底勝出，另有「永旺年年」及「美麗皇牌」守第二位入直路建功，故此前置馬仍然值得優先留意。<br><br>今戰列陣馬中，出戰第七場三班1400米的「閃耀鑽皇」兩戰田B欄獲一勝一位，亦係全場唯一曾在此移欄上名之參戰馬，憑較佳場地性能有力打開今季勝門。<br><br>另外，角逐第八場一班1400米的「快無極」正是於9月3日田B欄快放贏馬，今次再跑強項，用見習生巫顯東減磅有力再次快放偷襲。</p></body></html>