<html><header><meta charset="utf-8"><title>中環在線：Package Lau一支公行灣仔 - 李華華</title></header><body><h1>中環在線：<br>Package Lau一支公行灣仔 - 李華華</h1><p>噚日行過灣仔嘅市民，如果右手邊呢名路人行過你身邊，你知唔知自己同幾多億擦身而過？相就見唔到佢正面，但佢其實係華置（127）主席劉鳴煒，package好好，對眼好靚嗰個呢。佢噚日中午時份喺灣仔軒尼詩道官立小學附近，橫過電車路向銅鑼灣方向走，唔知趕去邊呢？</p></body></html>