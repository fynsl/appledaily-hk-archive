<html><header><meta charset="utf-8"><title>體壇拾趣：咸姆頓做雪山飛狐</title></header><body><h1>體壇拾趣：<br>咸姆頓做雪山飛狐</h1><p>咸姆頓雖然喺剛結束嘅F1賽季衞冕總冠軍失敗，但似乎冇乜影響佢嘅心情。喺休季期間，佢百足咁多爪，之前着到靚靚咁出席巴黎時裝周，而近日佢就將自己喺雪山度大顯身手，表演滑雪板花式嘅片段放上Instagram。不過，「黑帝」好快又要再次投入工作，因為佢效力嘅平治車隊二月會有新車發佈會，之後佢就要去巴塞隆拿試車。</p></body></html>