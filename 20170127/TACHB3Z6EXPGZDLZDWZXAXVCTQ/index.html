<html><header><meta charset="utf-8"><title>為港人求上上籤夏蕙姨扮雞教上頭炷香</title></header><body><h1>為港人求上上籤<br>夏蕙姨扮雞教上頭炷香</h1><p>現年83歲的黃夏蕙每年的年三十晚都會到黃大仙排隊上頭炷香，自07年豬年開始她更會以cosplay打扮到場，除了牛年停了一年，加上尚欠狗造型便扮齊十二生肖。其實自去年猴年開始，她的打扮越來越仔細，從以往只是戴上生肖帽，到去年開始以孫悟空造型上陣。今年雞年，一早已講明要做雞的夏蕙姨，當然要以雞造型亮相，非常搶鏡。</p><p>親力親為</p><p>夏蕙姨今次扮雞，對身上裝扮一絲不苟，凡事親力親為，先是上網訂衫，再到深水埗欽州街臨時小販市場買布加工，再選購配飾為雞冠錦上添花，加上有金色立體雞爪的鬆糕鞋，可說是無懈可擊。<br>早前夏蕙姨以雞年生肖造型到黃大仙，為今晚上頭炷香預演，她風騷出巡，立即受到途人注目。她透露今次上香有自備三寶，包括香燭、葫蘆和雞公仔，她說：「上香一定要買定個葫蘆，因為可以收晒啲是非，來年就大吉大利。」</p><p>減少怨氣</p><p>講到雞年願望，夏蕙姨希望大家都像雞一樣生猛，她說：「最緊要好似雞咁生猛，多啲工作做，雞年梗係要行好運，世界和平，大家有飯食，個個好似雞咁精神，龍精虎猛，身體健康，最緊要唔好咁多怨氣。」<br>夏蕙姨更同時為香港人求籤，求得第一籤「姜公封相」，籤文寫着：「靈籤求得第一支，龍虎風雲際會時，一旦凌霄揚自樂，任君來往赴瑤池。」夏蕙姨表示籤文啟示否極泰來：「呢支係好籤，成個黃大仙得三支上上籤。籤文嘅解釋係世界暫時幾好，唔好嘅會過去，明天會更好。」她更透露一直有個願望，希望快點開老人院，可以為無依的老人家提供生養死葬。<br>採訪：劉敏<br>攝影：陳俊強<br>化妝、髮型：Kathy Lam of Ciao Bella</p></body></html>