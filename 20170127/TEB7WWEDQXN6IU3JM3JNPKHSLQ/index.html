<html><header><meta charset="utf-8"><title>中環在線：快運應節　網上孵蛋 - 李華華</title></header><body><h1>中環在線：<br>快運應節　網上孵蛋 - 李華華</h1><p>facebook直播大家睇過唔少，但有冇見過直播隻雞仔出世吖？華華噚日下晝終於見識到！<br>就快踏入雞年，正所謂「雞，全部都係雞」，HK Express亦應節，竟然諗到呢條直播孵雞蛋嘅橋，網民都話新奇又過癮，高峯時有成千人一齊睇直播。<br>HK Express發言人話，由marketing部門度呢條橋，籌備咗幾個星期，事前為保留驚喜專登唔做宣傳。<br>今次直播活動係同本地一個大型農場合作，直播場地都係喺農場入面。華華同網民都有同一疑問，啲雞仔出世之後點安置佢哋呢？發言人就話唔使擔心，雞仔會留喺農場，仲有專業人士照顧㗎。</p></body></html>