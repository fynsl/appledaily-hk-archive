<html><header><meta charset="utf-8"><title>趣BLOGBLOG：一個表睇晒邊間賭場最易贏錢 - 股榮</title></header><body><h1>趣BLOGBLOG：<br>一個表睇晒邊間賭場最易贏錢 - 股榮</h1><p>女賭神喺澳門金沙巴黎人贏逾億元，當然贏錢靠彩數，但賭場有莊家優勢，唔怕你贏，最怕你唔嚟，睇準賭仔只要長玩，賭場最後埋單仍然有賺。澳門六大賭場，每季都會公佈數據，裏面有個數據，決定賭場贏多定贏少，這個數就是淨贏率。<br>簡單講，賭場A賭枱投注額累計有1億元，而最後贏到金額有3,000萬元，淨贏率就是30%，如果只贏1,500萬元，淨贏率就是15%。股榮統計六大賭股共14間賭場，過去一季或半年，中場大廳淨贏率介乎18.3%至44.1%。最低是上季的巴黎人，最高就是銀娛（027）旗下澳門銀河的44.1%。數字越高，賭場贏錢比率越高，即賭客輸錢機會越高。當然，賭仔一向姓賴，淨贏率高與低，只是得啖笑，純作參考。<br>最後一句，小賭可以怡情，但大賭肯定唔會變李嘉誠。<br><br>股榮<br> http://www.facebook.com/stockwing1 </p></body></html>