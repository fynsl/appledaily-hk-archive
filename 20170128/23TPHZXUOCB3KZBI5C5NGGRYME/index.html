<html><header><meta charset="utf-8"><title>回鄉港人做和事老反被圍毆縫30針</title></header><body><h1>回鄉港人做和事老<br>反被圍毆縫30針</h1><p>【本報訊】港人回鄉度歲，疑因做和事老慘變出氣沙包，頭爆需縫逾30針！讀者黃小姐稱，其60歲父親與24歲胞弟，前晚一同返回廣東汕尾海豐縣梅隴鎮，並搭乘一輛三輪車擬返鄉間與鄉親共度新歲，其間遭多人圍毆受傷。<br><br>黃小姐引述家人講出經過，星期三晚上8時許，父親與胞弟的車輛將抵達鄉親住所時，疑因車輛急煞導致尾隨電單車收掣不及相撞。電單車車上3名男子落車，「佢哋將三輪車司機拉落車狂毆，之後阿爸唔想搞到過唔到年，諗住好心做和事老，點知就俾班人打到瞓晒地，圍住嚟狂踢，佢成60歲，根本招架唔到，仲要畀人用硬物扑頭」。<br><br>黃小姐續稱，其胞弟阻止時亦被人圍毆，「佢都俾人打到頭破血流」，事後，兩父子負傷返回鄉親家中，由親友協助送院敷治，父親的傷口需縫逾30針，胞弟則傷及眼角及後腦，至少需縫7針，事後有報警。<br><br>據悉，對方亦有人受傷，醫院門外一度聚集近100人，家人恐出事，遂安排轉到另一間醫院治理。<br><br>黃小姐前晚趕抵當地醫院，亦見有公安到場錄取口供。其後，一名相信是對方的「大哥」到場，「佢哋想私了件事，係咁塞600蚊畀我阿爸，話『多一事不如少一事，就當我哋唔著啦』等等」。黃小姐稱，這兩天家人的醫藥費已需逾萬元，不能私了了事。據黃小姐所知，對方是一班當地青年會成員，「聽講好多人都飲咗酒」。</p></body></html>