<html><header><meta charset="utf-8"><title>心如坐月度過41歲生日舒淇踩上屋企陪慶祝</title></header><body><h1>心如坐月度過41歲生日<br>舒淇踩上屋企陪慶祝</h1><p>昨天係林心如41歲生日，老公霍建華將從橫店劇組暫時離隊，放假3日，返台灣陪老婆同囡囡兼過農曆年，生日同除夕同一天，睇嚟呢位好老公都會趕返去同心如慶祝埋生日!<br> <br>舒淇昨日喺facebook貼出心如合照，捧住一盤雞肉，祝好姊妹生日快樂，因為現時心如仍係坐月中，要好好進補，舒淇開心咁話「健康平安喜樂喔」!<br> <br>其實之前心如已經講過今年唔會大搞生日P，同家人一齊食年夜飯，一家人聚埋就係最好嘅禮物，另外又做公益將小愛化成大愛，捐錢去「孤兒圓夢紅包」項目幫助小朋友圓夢。<br> <br>此外，心如喺微博貼出囡囡腳仔相，寫道：「謝謝你親愛的寶貝，謝謝你來到媽咪的身邊，讓我的生命更加完整，你就是上天賜給我最好的禮物，I love you，也謝謝大家的祝福，都收到了。」</p></body></html>