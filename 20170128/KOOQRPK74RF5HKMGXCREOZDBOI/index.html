<html><header><meta charset="utf-8"><title>【《蘋果》專訪】霆鋒難忘霉髧墮飯盒：最有家嘅味道</title></header><body><h1>【《蘋果》專訪】<br>霆鋒難忘霉髧墮飯盒：最有家嘅味道</h1><p>謝霆鋒由影帝到食神，前日他跟韓國樂隊CNBLUE主音鄭容和為主演的電影《決戰食神》在北角接受訪問，電影安排在下月10日上映。在公在私話題離不開食，雖然霆鋒鍾意煮好食好，對食物有要求，但最令他難忘的仍然是片場飯盒，甚有《喜劇之王》中尹天仇的感覺。</p><p>喺片場長大</p><p>霆鋒說：「做咁多美食，最好食係乜嘢？我真係會答喺片場我哋收到嗰盒霉髧墮飯盒。無論係魚香茄子、滑蛋牛飯或者蒸肉餅飯，個發泡膠盒邊仲要熱到溶溶地咁樣，係最有家嘅味道，可能我哋都喺片場長大。」旁邊的鄭容和透過繙譯表示認同，令他非常回味。<br>原來霆鋒對貼地的食物情有獨鍾，喜歡去大牌檔和掃街，蛋撻就喜歡吃酥皮：「覺得最好食都係嗰間啦，擺花街。」想不到他跟末代港督彭定康品味相同，他補充：「呢個又係真係睇邊間㗎咋，大部份嘅酥皮已經開始好油。」</p><p>難搵靚鴛鴦</p><p>經常光顧茶餐廳的霆鋒，鴛鴦、西多士都是指定必吃，他慨嘆好港式的鴛鴦已經越來越難找，西多士一定要有花生醬：「個餡起碼要有花生醬，咁佢要夠厚，要真係沾蛋漿再去炸，最好係多士側邊嗰啲絲係脆皮，同埋油唔可以太老，唔係嗰塊包會變黑。」<br>至於港人至愛的燒味飯，霆鋒認為精髓在於薑茸，如果整得好已足夠撈一碗飯吃，連燒肉、义燒都不用。他亦認同最好吃的腸粉是深水埗鴨寮街那一檔，反而最難找是一粒完美的咖喱魚蛋。<br>採訪：何永寧、阿仙<br>攝影：林德雄</p></body></html>