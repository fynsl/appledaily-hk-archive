<html><header><meta charset="utf-8"><title>拍拖分房瞓　有風度加分羅霖孖嫩男遊泰「佢照顧我兩母子」</title></header><body><h1>拍拖分房瞓　有風度加分<br>羅霖孖嫩男遊泰「佢照顧我兩母子」</h1><p>【爆相爆片】現年51歲的美魔女羅霖，去年傳出與細20年的內地富二代J君相戀，對方更向她求婚，但她拒絕，表明要照顧三個兒子及事業為重，11月時更傳出分訊。原來羅霖低調與J君繼續發展，更帶他融入家中，日前她與孻仔劉子晉（Jonathan）同遊曼谷，被本報讀者茹先生透過「爆相爆片」踢爆J君同行。</p><p>會合上機</p><p>讀者茹先生透露羅霖大前日在當地機場出現，他表示：「最初佢哋三個人一齊，跟住羅霖行去退稅，兩個男就行咗去lounge度等，之後喺登機閘口會合再一齊上機。」他透露羅霖與J君全程沒親密舉動，三人抵達香港機場時，齊搭扶手電梯去海關，其間J君盡顯風度幫她拎行李，不過過完海關，J君就閃人，而羅霖就帶兒子拎行李，之後出閘就有司機及助手接他們。<br>記者致電羅霖，她直認與J君同遊：「係呀，原本只同Jonathan去曼谷，因為嚟緊要拍劇，可能有半年都陪唔到佢出去旅行，所以咪出去玩幾日，點知J君知道都話一齊去，我覺得冇乜問題，所以咪畀佢一齊去！」<br>採訪：唐如、吳耀輝</p></body></html>