<html><header><meta charset="utf-8"><title>BB母親責Hea拍湊仔真人騷Jeana反擊：眼淚歡笑都是真</title></header><body><h1>BB母親責Hea拍湊仔真人騷<br>Jeana反擊：眼淚歡笑都是真</h1><p>【ViuTV風波】未婚沒子女的何佩瑜（Jeana），近日被ViuTV邀請拍攝真人騷《全職媽媽放大假》做保母，要24小時貼身照顧小兄弟峰峰和森森一周。Jeana曾大讚做媽媽好偉大，但這次湊B經驗難忘：「全天候湊仔，感受媽媽嘅偉大，腰骨都快斷了，睇見小朋友嘅笑容，乜嘢攰都唔記得。」</p><p>被揶揄偽人</p><p>Jeana貼心照顧一對小朋友，卻被小兄弟媽咪Cobol在社交網揶揄：「幾吹得吓，藝人果然係偽人。」不少Cobol的朋友都留言指看到Jeana給森森沖涼畫面而擔心，看到峰峰喊又心痛，Cobol就留言：「峰峰到今日都仍然話唔鍾意Jeana！但佢好鍾意鏡頭後照顧佢嘅劇組姐姐。」<br>Cobol踢爆Jeana不是全天候照顧兩子：「我想話佢只係同我大仔瞓咗一晚咁多，之後都係佢爸爸自己湊。細仔見過一日半咁大把，接觸過幾小時，第二日佢已經請咗半日病假。」Cobol表示沒後悔參加這次真人騷，可得到免費遊日本，她明踩Jeana，卻讚其他參加的藝人，指王宗堯舊愛黎紀君（Christy）、梁諾妍（Inez）及倪晨曦表現不錯：「其他保母好盡責，係我自己揀錯人選。」</p><p>「捨不得峰峰」</p><p>對於被指摘hea爆湊B，Jeana昨以短訊回覆：「今次拍攝都是配合劇組安排，也不明白甚麼叫hea，只知道拍攝過程的眼淚和歡笑都是真的，今次我負責照顧的峰峰是個很特別的小孩，有自己個性，為人母的責任，自問已盡了力，明白父母對孩子的疼愛，對保母照顧孩子有一定的期望及要求，拍攝之後還是很捨不得峰峰，也希望峰峰的媽媽可以為孩子作為榜樣，以寬恕和平和的心去對待所有人和事。」<br>採訪：嵐山、楊定</p></body></html>