<html><header><meta charset="utf-8"><title>明飛日本行大運徐淑敏兩女舞獅開年</title></header><body><h1>明飛日本行大運<br>徐淑敏兩女舞獅開年</h1><p>徐淑敏（Suki）和老公黃浩（Kenny）家有三寶，分別是長女黃心瑤（Vianna）、二女黃心柔（Renee）和孻女黃沁誼（Isabella），連同Kenny媽咪及胞姊，全家七口過新年熱熱鬧鬧。<br>Suki日前陪Vianna和Renee玩舞獅，兩姊妹一人舞一隻，在屋企花園周圍走，Suki打鼓，Vianna還找爹哋合作，非常有默契。兩姊妹又輪流向爸媽拜年，Vianna淡定講出連串恭賀說話，Renee則口啞啞，但一樣𢭃得父母大利是，Suki笑言：「Renee唔係食螺絲，佢直情係講唔出口，佢怕陌生人。」</p><p>「想家人更幸福」</p><p>Suki表示雞年是進修年，她將到英國學做管家：「學吓招呼客人技巧、摺衫同放好啲嘢，我覺得做家庭主婦應該樣樣都做到盡善盡美。」她表示「學嘢不是求分數」，但求學以致用：「呢刻使命感係想令家人更加幸福。」Suki一家愛放假出埠旅行，所以明天年初三都會出發離港飛到日本行大運，她說：「我就好鍾意喺香港過農曆新年，但老公屋企習慣避年，妥協咗，所以開咗年，初三先出發。」<br>採訪：陳杰<br>攝影：林德雄</p></body></html>