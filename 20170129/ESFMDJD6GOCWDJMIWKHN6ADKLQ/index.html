<html><header><meta charset="utf-8"><title>賀詞代替團拜承諾快康復華仔留院　派大吉大利</title></header><body><h1>賀詞代替團拜承諾快康復<br>華仔留院　派大吉大利</h1><p>劉德華於本月17日在泰國拍廣告時不慎墮馬受傷，盆骨多處骨折，現於養和留醫。昨日大年初一，華仔原與粉絲在今日的團拜活動亦取消。但他前晚不忘在官網發新年賀詞：「大年初一了！愛的力量我都一一收到了，今年的團拜就在心靈上進行吧！」華仔更承諾會好好照顧身體，希望可以快些健健康康站在家人及粉絲面前。昨日又安排工作人員在醫院，派大吉大利給守候的傳媒。</p><p>拍戲時間少</p><p>華仔因傷要停工一年，工作大受影響，之前計劃於年底在紅館開20場演唱會，會否取消尚屬未知之數，據知他希望12月底可復出做跨年演唱會。他受傷前兩日接受本報賀年專訪時說：「今年拍戲嘅時間比較少，我哋演唱會都會陸陸續續做巡迴。」<br>問到華仔會否再騷肌肉，他就表示：「希望唔使啦，我已經年紀老邁。」華仔出名錫粉絲，在訪問時表示最希望是歌迷不用捱炒價飛，他說：「其實出到街能夠買到嘅唔係好多，希望啲老闆唔好攞咁多。」<br></p><p>想執導演筒</p><p>在訪問中，談到95年時因投資天幕電影公司失利，華仔說：「95年之後就要set好一個還錢嘅計劃，所以嗰五年就好似打工咁，可能就有啲攰有啲怨，但係去到2000年開始，又去番自己決定。」華仔還想嘗執導滋味，他說：「我諗過喜劇，因為喜劇起碼有個底。」<br>採訪：鍾國仁、黃芷蔚<br>攝影：郭賢興、周樂恒<br>場地提供：好酒好蔡</p></body></html>