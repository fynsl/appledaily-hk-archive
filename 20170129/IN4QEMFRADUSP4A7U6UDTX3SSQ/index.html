<html><header><meta charset="utf-8"><title>《西遊》孫悟空變King Kong</title></header><body><h1>《西遊》孫悟空變King Kong</h1><p>周星馳監製的賀歲片《西遊伏妖篇》前晚在年三十開畫，內容貫穿唐三藏師徒上路取西經，先打蜘蛛精，跟住去比丘國等劇情。本報前晚睇過香港版，搵了羅家英及林一峰等以廣東話配音，家英哥再聲演唐三藏，於開場時雖得分幾鐘戲份，不過都好有親切感。<br>《西》片中有不少星爺以前的風格，有叫人「契弟」、「粉皮」等俗語，又玩諧音粗口「賊頭皮」加入對白，當中笑位有似星爺舊作《大內密探零零發》，講到師徒收服紅孩兒，國王騷後宮佳麗三千，似足《大》片中張達明身後的阿婆質素的佳麗。此外，戲中有大量CG打戲，孫悟空變「King Kong」與比丘國國師對打，最後30秒的片尾彩蛋，星爺就拎大聲公扮工作人員：「唔係大片，所以冇彩蛋。」<br>採訪：曹家誠</p></body></html>