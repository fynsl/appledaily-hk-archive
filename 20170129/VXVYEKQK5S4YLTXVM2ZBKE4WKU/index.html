<html><header><meta charset="utf-8"><title>畀英足總開年重罰停賽四場推球證雲格冇得鬥「車」</title></header><body><h1>畀英足總開年重罰停賽四場<br>推球證雲格冇得鬥「車」</h1><p>阿仙奴喺香港時間大年初一深夜就會出戰英足盃第四圈作客對修咸頓，但領隊雲格賽前就收到英格蘭足總送上「大利是」……呢位67歲領隊因為上周主場贏般尼2:1嘅聯賽不滿球證摩斯補時判罰12碼，喺場邊言語攻擊同推撞第四球證安東尼泰萊，就算佢事後即場耍冧都冇用，英足總周五宣佈雲格停賽四場並即時生效，兼罰款25,000鎊（約24.3萬港元），阿仙奴會方亦表示唔打算上訴。<br><br>據英國《BBC》報道，嚟緊對修咸頓嘅英足盃，以及對屈福特同車路士嘅英超，雲爺爺都冇得喺場邊領軍；如果英足盃唔使重賽，佢就會缺席埋2月11日對侯城嘅英超。</p></body></html>