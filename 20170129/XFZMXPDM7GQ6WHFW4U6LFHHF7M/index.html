<html><header><meta charset="utf-8"><title>相隔十年返紅館　囡囡玩獨唱鄭中基怕阿Sa千嬅「上嚟打我兩巴點算」</title></header><body><h1>相隔十年返紅館　囡囡玩獨唱<br>鄭中基怕阿Sa千嬅<br>「上嚟打我兩巴點算」</h1><p>鄭中基前晚年三十晚於紅館開跨年騷，獲全家力撐，除太太余思敏及一對子女撐場，又有父親鄭東漢上台彈結他伴奏，甚至連囡囡Emma也開金口唱賀年歌，溫馨指數爆燈。鄭中基自爆拒絕送飛給舊愛捧場，因怕對方上台打他一巴，未知所指是否前度楊千嬅或前妻蔡卓妍（阿Sa），及後他更唱出一曲《無賴》。</p><p>有「暴龍哥」之稱的鄭中基，相隔十年再踏足紅館舉行一連四場「Play It Again世界巡迴演唱會」，前晚年三十晚頭場，特別安排於晚上9時半開始。<br></p><p>林敏驄有女陪</p><p>鄭中基太太余思敏帶同一對子女到紅館，田蕊妮及蘇志威也去到撐場，大抵子女在場暴龍哥不敢爆粗，當現場播出其錄音聲帶提醒觀眾不要拍片時，僅以「嘟」字代替：「唔嘟好拍片，否則用牛歡喜塞嘟你哋把口，再掟嘟你哋出去！」林敏驄亦帶女伴捧場，令人懷疑該女子是否其新歡，但阿驄昨日卻無厘頭回應：「唔係，喺街撞到嘅。」<br></p><p>演唱會前晚以《時間 人物 地點》揭開序幕，接着他父親鄭東漢出場彈奏《浪子心聲》。鄭中基在台上特別感激太太余思敏為她生了一對子女：「我向來係浪子，冇諗過會生小朋友，但𠵱家覺得有小朋友先有型。」說罷叫囡囡Emma起身向在場哥哥姐姐鞠躬，並笑謂：「佢哋幫補你書簿費。」鄭中基曾大讚囡囡有音樂天份，前晚個唱上他遞咪給囡囡開金口，Emma不但未有怯場，而且更唱完全首賀年歌《恭喜恭喜》，獲全場拍爛手掌。<br>之後鄭中基獻唱《三生有幸》送給太太余思敏，又感慨謂：「因為呢個騷，有好多好耐冇見嘅朋友，都打畀我問有冇飛。好多舊同事、反咗面嘅兄弟，同埋前度女友，當然，我冇畀飛啦，一陣上嚟打我兩巴點算。多謝所有愛我，同愛過我呢個無賴嘅人。」接着他唱出《無賴》，未有提到所指前度是楊千嬅還是前妻蔡卓妍。鄭中基與千嬅於99年分手，06年與阿Sa結婚，可惜婚姻只維持4年。翌年極速與余思敏結婚，誕下一子一女湊成好字。<br></p><p>杜汶澤笑收皮</p><p>跟鄭中基在電影《低俗喜劇》中有爆笑演出的杜汶澤，前晚擔任壓軸嘉賓。阿澤出場自爆：「呢幾年上內地有啲麻煩！」說罷又笑說：「鄭中基演唱會正式收皮，嚟緊雞年，暴龍哥返咗廣西。」其時台下有觀眾叫阿澤唱《眼睛想旅行》，阿澤卻自嘲：「我唱親呢首歌都俾人X，你哋太膚淺，我都好耐冇做演唱會嘉賓，領嘢啦，對上一次係容祖兒。你哋真係絕情，冇人叫鄭中基出嚟，好啦，鄭中基真係就咁就收咗皮。」<br>當雞年將至一刻，鄭中基跟全場觀眾倒數，然後邊唱《喜氣洋洋》邊派利是，最後以一曲《天意》完場。<br>採訪：曹家誠<br>攝影：陳俊強</p></body></html>