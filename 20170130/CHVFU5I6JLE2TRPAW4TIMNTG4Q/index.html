<html><header><meta charset="utf-8"><title>初二大派福利　30歲高海寧馬爾代夫慶生</title></header><body><h1>初二大派福利　30歲高海寧馬爾代夫慶生</h1><p>愛美神高海寧(高Ling) 大年初二係微博到大派福利，上載咗幾張性感靚相，大騷事業線。<br><br>原來呢輯相，係高Ling嘅30歲生日旅行Trip，同朋友去馬爾代夫影嘅，見到高Ling一舉手一投足，都好好feel咁，唔知仲以為佢影緊寫真㖭！但見到高Ling就將自己一頭長髮剪短咗，但係並唔係「長髮為君剪」咁膚淺㗎，而係為拍劇犧牲，keep咗長頭髮咁多年，當初高Ling自己都好唔習慣，又擔心觀眾唔接受佢呢個新造型，但係見到佢呢輯噴血性感生日旅行相，相信大家都會覺得高Ling點睇都咁靚啦！<br><br>咁前日年初一，高Ling都貼圖留言同大家拜年：「雞年大吉！祝大家身體健康、好事成雙、不勞而獲、家庭安康！恭喜恭喜！」<br><br>而高Ling就接受傳媒訪問時話：「今次只係去咗馬爾代夫三日，係同啲朋友去慶祝生日，其實都冇特別話要影相，只係帶咗一條裙for生日嗰晚着，咁又見到個環境好靚啦！最近自己又學影相，帶咗部靚相機，咁就順便影咗輯相。」</p></body></html>