<html><header><meta charset="utf-8"><title>阿驄君如做嘉賓　鄭中基唔唱《烈女》收噓聲</title></header><body><h1>阿驄君如做嘉賓　<br>鄭中基唔唱《烈女》收噓聲</h1><p>鄭中基（Ronald）前晚大年初一於紅館舉行第二場「Play It Again世界巡迴演唱會」，除太太余思敏與一對子女繼續撐場外，周秀娜、林家棟和黃百鳴等亦有前往欣賞。有別第一場演出，前晚鄭中基先請來20位穿波點裙的小朋友打頭陣，扮徐小鳳伴他唱《喜氣洋洋》，之後其父親鄭東漢登場為兒子彈結他伴奏，並謂：「今晚有位對我同Ronald（鄭中基）都係重量級人物嚟睇我哋表演，佢喺鄭家非常重要，湊大我同Ronald兩代都係靠佢，唔知點報答，佢係台下奶媽謙姐，已經102歲，無言感激。」</p><p>林敏驄搞作品展</p><p>在點歌環節，有觀眾要求鄭中基唱舊愛楊千嬅《烈女》，但他卻謂：「我真係唔識喎！」現場即報以噓聲，後來歌迷點唱傳聞中鄭中基為追千嬅而作、成功打動千嬅芳心的《二月三日》（千嬅生日日期），雖然這首歌是他自己作品，但鄭中基只哼了幾個音，完全忘記歌詞，莫非怕台下太太呷醋而「扮失憶」？<br></p><p>前晚林敏驄和吳君如擔任嘉賓，林敏驄跟鄭中基合唱《最愛的你》後，阿驄笑謂：「我除咗佩服你把聲音之外，仲有父蔭，查過你族譜，老竇係鄭東漢，阿叔係咪鄭經翰，你祖宗最成功（鄭成功）。」之後鄭中基表示將舞台交給阿驄時，阿驄竟說：「落去要保重，下面啲唔係人，有機會寫信返嚟。」阿驄透露6月會在紅館開作品展，繼而唱出兩首譚詠麟歌曲。<br>鄭中基在介紹吳君如出場時說：「雞年點可以冇雞，佢唔止係雞，仲係金雞，有請大波金。」二人合唱《財神到》和《肥婆隻雞甩晒毛》，又走到台下𢭃利是，氣氛熱鬧。<br>採訪：卓寶花<br>攝影：陳俊強</p></body></html>