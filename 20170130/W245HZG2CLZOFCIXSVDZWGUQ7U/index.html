<html><header><meta charset="utf-8"><title>梁小冰北極追女</title></header><body><h1>梁小冰北極追女</h1><p>大年初三，肖雞的梁小冰做開心跳舞雞，在香港處女開金口又跳又唱《跳舞街》，雖然現年47歲但歌聲就好卜卜脆，她說：「今年願望返香港拍多啲本土製作，自從生BB之後，我同老公（陳嘉輝）十年冇拍過拖，雞年想同老公去北極睇北極光、去馬爾代夫裸泳。」<br>問到會否想生個「小雞女」？小冰笑說：「如果上天畀多個女我，我會好開心，不過尾班車一定要快啲趕搭，所以我恭祝陳生龍精虎猛，有心有力。」對於雞年犯太歲，小冰冇有怕：「入行三十年事業低潮多過高潮，夫妻之間都有好多磨合先有今日和睦，未學識成功先要擁抱失敗，所以流年唔好我一啲都唔介意。」<br>採訪：余燕儀<br>攝影：沈健程<br>場地：The AIR（The ONE）</p></body></html>