<html><header><meta charset="utf-8"><title>趣趣地：迪比黑腳里昂輸波</title></header><body><h1>趣趣地：<br>迪比黑腳里昂輸波</h1><p>迪比轉投里昂後諗住喺法甲會有新開始，睇嚟佢啲黑氣都仲未走得晒。迪比加盟後第一場波，里昂就擊敗咗馬賽，點知到上周六佢首次正選披甲，里昂喺主場以1:2不敵里爾。雖然將輸波責任放喺個別一兩個球員唔係咁公平，但迪比今場經常扭失波又製造唔到威脅，踢到68分鐘就被換走咗，點睇都爭唔落。</p></body></html>