<html><header><meta charset="utf-8"><title>【文化遺產】日理萬雞　34年雞農：我係雞癡！</title></header><body><h1>【文化遺產】日理萬雞　34年雞農：我係雞癡！</h1><p>以前喺新界，真係分分鐘雞多過人呀！全盛時期，新界有幾千個雞場，依家？三十個都冇。1982年起一直堅持養雞至今的李良驥，在元朗經營永明農場，養有活雞三萬幾隻，自認雞癡。「大半生人對住啲雞，你話我唔癡都係儍啦！」佢慨嘆以往殖民地政府鼓勵養雞，為雞農引入不同雞種，又助他們改善飼料，依家卻規管多於支援。社會一味講經濟，土地只會種出大廈，堅離地。「我哋希望將來政府可重視農業，唔好淨係話要做國際都會，有乜事上來我哋可以自給自足嗎？靚衫，女士可着少件，但糧食我哋一定需要。」</p><p>雞隻飼養技藝原來係非物質文化遺產。雞要好食，要識得混種。「染交出好嘅後代，我係有啲滿足感。」80年代，雞都是自然交配，佢1998年向其他雞農學習為雞採精及人工授精，本地雞農至今仍不時交流新知識。同行不一定如敵國。「技術永遠學唔晒，錢亦都賺唔晒。有人問到我，我冇所謂，識嘅就話佢知。我哋養雞業係幾團結。」<br><br>每個雞場總希望培育出「鎮場之寶」雞種，64歲的李良驥希望把雞場交予兒子接手前，能有一款出色雞種省靚農場招牌，讓他將來打理雞場業務能輕鬆一點。他前後花近二十年從石岐雞中栽培出羽毛亮黑的「黑羽雞」，肉爽甜不膩。「我希望佢承傳落去，保存呢個行業。」<br><br>記者：葉青霞<br>攝影：王國輝<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>