<html><header><meta charset="utf-8"><title>2016年網民最討厭藝人G.E.M.大比數蟬聯冠軍</title></header><body><h1>2016年網民最討厭藝人<br>G.E.M.大比數蟬聯冠軍</h1><p>好多時都會見到網民搞啲「最喜愛藝人」、「最喜愛歌手」等等咁，不過好似電影咁，有好睇就會有爛，有最喜愛就有最討厭，所以網絡紅人「King Jer 娛樂台」就搞咗個「2016年網民最討厭藝人」選舉，昨日更公佈結果喇！<br> <br>今屆嘅最討厭藝人第一位，就係由上屆冠軍宇宙巨G.E.M.鄧紫棋蟬聯，以15,297票當選，之前宇宙巨G.E.M.就話今年計劃出廣東歌，但呢個票數……睇嚟網民唔多歡迎喇。<br> <br>大家千祈唔好以為宇宙巨G.E.M.勝出呢個比賽係一件難事，因為睇佢同第二名吳若希嘅9,640票數嘅差距，就知宇宙巨G.E.M.呢個「2016年網民最討厭藝人」簡直係手到拿來、輕而易舉。<br> <br>但第二位之後嘅票數就好激烈喇，吳若希只係勝過第三名王晶9,177票463票，輸個馬鼻。不過王晶其實算係保持到，因為上年嘅呢一個選舉，佢都係排行第三。第四位嘅梁烈唯就下跌唔少，上年佢只係輸畀宇宙巨G.E.M.30幾票，今年就以7,662票屈居第四，三甲不入。<br> <br>其後嘅排名分別有：第五名周永恒(7,274票)、第六名吳業坤(6,923票)、第七名蔡思貝(6,130票)、第八名王祖藍(5,909票)、第九名蘇永康(5,834票)、第十名陳凱琳(4,738票)，第六至第十位嘅藝人，都係今年新上榜，但可惜搶唔到頭五位，出年要再加油先得，唔知宇宙巨G.E.M.出年會唔會再一次蟬聯呢？<br> <br>資料來源：King Jer 娛樂台</p></body></html>