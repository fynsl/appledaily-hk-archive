<html><header><meta charset="utf-8"><title>【馮仁昭四圍超】陳冠希缺席家庭聚會</title></header><body><h1>【馮仁昭四圍超】<br>陳冠希缺席家庭聚會</h1><p>陳冠希（Edison）𠵱家身在美國，傳聞好快做老竇嘅佢，前幾日喺洛杉磯搞咗個自家時裝品牌見面會。</p><p>巧合地Edison家姐陳見飛，亦喺Ig放佢同男友、大家姐同另一半，仲有媽咪同老竇陳澤民嘅合照，6個人坐喺餐廳慶祝新年，但唔見Edison同女友秦舒培。一家人聚埋一齊，係唔係準備飲Edison餐喜酒呢？<br>撰文：馮仁昭</p></body></html>