<html><header><meta charset="utf-8"><title>畀麒麟撞完衰3年？車公善信盼換特首有改變</title></header><body><h1>畀麒麟撞完衰3年？<br>車公善信盼換特首有改變</h1><p>初三赤口，傳統上不宜拜年，有善信選擇到沙田車公廟參拜，祈求雞年轉運，來年一帆風順。有善信期盼換特首令香港轉運，直言「無人聽梁振英話」，望新特首可一改香港經濟低迷、政治混亂局面。<br><br>在新加坡從事設計的譚小姐、社工葉先生結伴參拜；兩人指初三拜車公已成他們中學同學間的「小傳統」，「其實年年都嚟」、「當一個傳統活動嚟聚下，攞個好意頭」。提到轉風車轉運，譚小姐指往年香港環境差，「見到啲朋友都掙扎得幾辛苦……（換特首會環境更好？）我諗都無乜可能比今年更差」，又笑言「唔鐘意飲奶」，不太支持林鄭月娥，葉先生則笑指「但我哋都無得揀」。<br><br>主婦何太每年均會到車公廟參拜，祈求闔家平安。何太直言往年香港環境「非常差」，故期望來年香港轉運，可「日日好景，由依家開始好景」；對特首心水，何太認為無論由誰出任特首也較梁振英好，「（梁振英）未做得好，啲人都唔係咁聽佢嘅話囉」，望新特首可讓香港事事順境。<br><br>從事珠寶批發零售的梁先生則到車公廟祈求經濟環境好轉，「可能前幾年生意太好，上年就好差，希望來年會好啲」，梁先生又寄望換特首可令「政治好返啲，無咁多掙拗」，稱其特首心水是曾俊華，「感覺平民啲、貼地嘅、無咁離地」。<br><br>在中國從事製藥的黃先生則認為市民「有眼睇」，「睇到邊啲（特首）做野、邊啲得把口」，認為由政務官出身的特首候選人較適合。<br><br>廟內善信不絕，香爐亦連日「常滿」，員工需加緊清理香灰；為控制人流，華人廟宇委員會規定每名善信只可帶備3支清香進入大殿，善信亦需輪候擊鼓、轉風車。</p></body></html>