<html><header><meta charset="utf-8"><title>一張凳就夠！模界私人教練12個動作勁瘦身</title></header><body><h1>一張凳就夠！<br>模界私人教練12個動作勁瘦身</h1><p>這一則瘦身法由身兼名模及私人教練的Ting Wai (婷慧) 教路，Ting Wai推介HIIT間歇運動，7分鐘12個動作，如開合跳、捲腹、平板支撐、靠牆坐無影凳、登階運動、三頭肌撐體等，「集合有氧同無氧，一星期做兩至三次，只需要一面牆同凳，對燃燒脂肪，增強肌耐力有唔錯效果。」即使每日忙於上班，也不難擠出7分鐘練習，不過如果患心臟疾病、高血壓的人士，就不宜做七分鐘高強度運動。<br> <br>賀年食品油鹽份較重，易致肥、致水腫，Ting Wai最愛以深蹲 (squat) 作針對性訓練，「能夠練到多組肌肉，對訓練肌肉協調性同穩定性都好好，還能緊實臀部同腹肌。運動促進腸道蠕動，對去廁所都有幫助。」她提醒初學者雙腳打開略比肩寬， 留意呼吸、姿勢，慢慢做，「掌握到動作嘅朋友可以雙腳、肩同一寬度，腳尖分別指向11、1點方向， 保持挺胸收腹，雙眼直視前面，重心放喺臀部 ，背部打直慢慢吸氣坐下，呼氣再回到起始姿勢。」<br> <br>更多時尚、美容新聞，即上： http://add.appledaily.com </p></body></html>