<html><header><meta charset="utf-8"><title>【馮仁昭四圍超】漁翁撒網考國際學校陳豪請假　帶仔面試</title></header><body><h1>【馮仁昭四圍超】漁翁撒網考國際學校<br>陳豪請假　帶仔面試</h1><p>陳豪同陳茵媺三年抱三，大仔陳梓燁（Aiden）轉眼已經3歲，又係入學嘅時候，早前陳豪用咗500萬買入名校哈羅香港國際學校資本證券兼畀Aiden讀學前班，都係為咗幫囝囝拎到張國際學校嘅入場券，之後再用世襲制，等細佬妹可以跟隊入呢間學校，真真正正為咗三兄妹嘅將來鋪路。</p><p>培養興趣</p><p>最新消息係陳豪原來仲搵緊學校，國際學校或本地學校都會考慮。噚日有報道指陳豪同陳茵媺又帶Aiden去加拿大國際學校面試，雖然𠵱家陳豪忙拍劇，都專登同劇組請假幾個鐘，同學校老師見面，臨走嗰陣仲喺門口傾多10分鐘，真係好有心！<br>陳豪講明唔做怪獸家長，想仔女可以喺輕鬆環境下學習，所以佢首選都係國際學校。兩公婆亦採取貼地嘅教學方式，好似Aiden對藝術方面有興趣，兩公婆就專注啟發呢方面嘅發展，一家五口經常出動周圍去，等小朋友過一啲正常生活，唔好因為爹哋媽咪係藝人，就以為自己與別不同。<br>撰文：馮仁昭</p></body></html>