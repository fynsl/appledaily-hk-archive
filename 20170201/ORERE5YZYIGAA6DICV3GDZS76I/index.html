<html><header><meta charset="utf-8"><title>Kelly做嘉賓報恩：全靠Ronald帶起我</title></header><body><h1>Kelly做嘉賓報恩：<br>全靠Ronald帶起我</h1><p>陳慧琳（Kelly）前晚悉心打扮，穿Valentino藍色間條恤衫配襯通花喱士裙，現身鄭中基（Ronald）演唱會尾場。Kelly在台上自爆與Ronald的淵源，還向對方的囡囡講：「我今日嚟係要多謝你爹哋㗎！我記得嗰時去台灣，仲係新人，嗰隻碟全靠Ronald帶起我。」<br>Kelly續謂：「因為有首合唱歌，呢首歌係我隻CD嘅第一plug嚟嘅，首歌一plug完之後，嘩！隻CD個first order非常之好，令我有個非常之好嘅開始。所以我今日邊度都唔去喇，就嚟支持你！」Ronald即客氣回應：「我多謝你就真！」之後他再搞笑謂：「我今日特登着高踭鞋，個頭都set高啲，不過都好似唔係好夠。」然後二人唱出當年的合唱歌《製造浪漫》。</p></body></html>