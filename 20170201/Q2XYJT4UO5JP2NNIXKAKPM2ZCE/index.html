<html><header><meta charset="utf-8"><title>細心接妻女出院梁烈唯減Job湊B　準備追多個</title></header><body><h1>細心接妻女出院<br>梁烈唯減Job湊B　準備追多個</h1><p>梁烈唯於14年元旦與交往11年的女友駱保雯（Tina）結婚，去年中宣佈太太有孕，其妻於年三十晚誕下B女Karina，榮升爸爸的唯唯十分興奮，一直在醫院陪伴妻女，經過幾天休養，昨日醫生批准唯唯太太及囡囡出院。</p><p>老婆餵母乳</p><p>昨日約下午3時，唯唯與太太Tina步出醫院，兩人推着繡有KL的BB車離開，不過步出醫院時Tina有些疲態，又有幾聲咳，唯唯可能見太太不適，不想對方吹風，所以細心地先安頓好太太和囡囡上車，然後再單獨接受記者訪問。<br>問到唯唯會否再追多個仔？他笑言已經準備好再追多個B，希望是三年抱兩，至於太太目前身體情況，他說：「OK啦，不過佢好攰，唔吹得風，因為要餵母乳，吹到好麻煩。」由於剛做父親，還有很多育兒學問要學，好似學抱、餵奶、沖涼和包被等，雖然工作不會全部停頓，但他要做全職爸爸，只揀不太花時間的工作。</p><p>兄弟做契爺</p><p>之前唯唯透露囡囡面黃要照燈，昨日問他囡囡狀況如何？他表示：「Karina情況好好，大家放心！」講起將來對子女的教育問題，他聲稱不會做怪獸家長，但就自爆剛為人父心情好緊張，他說：「有日媽咪嚟探Karina，佢抱B姿態唔係咁好，當時我仲大聲話媽咪：『喂，做乜咁樣呀！』即刻嚇喊埋Karina，搞到Tina都話我係怪獸家長。」<br>問到會否有藝人朋友上契做女兒契爺契媽？唯唯表示：「《兄弟幫》四兄弟認做契爺，我仲叫阿Bob（林盛斌）唔好唔認數，至於契媽就未有。」唯唯臨上車時，他說要多謝鄭秀文送花給妻女。<br>採訪、攝影：卓寶花、羅德光</p></body></html>