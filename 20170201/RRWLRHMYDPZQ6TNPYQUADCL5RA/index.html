<html><header><meta charset="utf-8"><title>【馮仁昭四圍超】吳奇隆護妻做阿四</title></header><body><h1>【馮仁昭四圍超】<br>吳奇隆護妻做阿四</h1><p>吳奇隆同劉詩詩結婚兩年，頻頻傳出詩詩有喜嘅消息，不過前日兩人由日本旅行返回上海，戴口罩嘅佢哋一眼就被認出，詩詩一身便服，對鞋仲有少少踭，唔覺有半點孕味。</p><p>雖然吳奇隆推住兩個大篋同三袋戰利品，但仍細心幫太太整理衫領。出閘之前，詩詩啲手提行李都係由吳奇隆負責拎，詩詩只係手揈揈咁行，認真幸福。<br>撰文：馮仁昭</p></body></html>