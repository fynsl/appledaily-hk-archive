<html><header><meta charset="utf-8"><title>周秀娜揀男友似旦哥</title></header><body><h1>周秀娜揀男友似旦哥</h1><p>鄭丹瑞（旦哥）、周秀娜、鄧月平（Larine）及蔡瀚億（BabyJohn）為賀歲電影《小男人週記3之吾家有喜》宣傳，新一年拍攝賀年照，他們祝願大家都開開心心，百花齊放！娜姐笑指每年新年願望都是身體健康，她說：「今年除咗小男友，想快啲搵個大男人，希望搵個好似旦哥咁，外面係大男人，喺屋企就係小男人，旦哥有智慧，好識𠱁人開心，又好有才華，如果搵到個咁就真係好正！年紀真係唔係問題，成熟啲好。」</p><p>身兼導演的旦哥首次拍攝賀歲片，他說：「我好緊張，因為唔知點做，都有壓力，知道賀歲片都要碌老友卡，搵咗草蜢、鄭伊健同張智霖（Chilam），好感動㗎，Chilam拍嗰日開始落雨，之後仲黑雨，拍完濕晒。希望套戲生生性性，希望大家開心啲，香港係需要開心正能量，希望嚟緊一年多啲港產片。」<br>採訪：羅慧敏<br>攝影：陳順禎</p></body></html>