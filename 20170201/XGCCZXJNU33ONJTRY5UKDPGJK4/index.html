<html><header><meta charset="utf-8"><title>【電腦巡場】小型投影機都要行Android　當小盒子睇電視</title></header><body><h1>【電腦巡場】小型投影機都要行Android　當小盒子睇電視</h1><p>今日可能有人仲放緊年假，不過深水埗腦場同旺角先達，都已經從新走入正軌，絕大部份舖頭已正常開門營業。</p><p>新一年新希望，想不到咁快又有新產品玩了，就是這一部小型投影機－－Home LED mini HD Projector。呢部機最大不同處，就是一般同類產品，都要接駁手機或平板電腦，先可以取得畫面資訊及播片；這部Home LED mini HD Projector就更進一步，因為佢機身內置有Android系列，所以需要連上Wi-Fi，佢就可以直接裝App來打機、上網又睇片。<br><br>話說有腦場Sales新年期間，攞咗部機做測試，試過在機身內安裝「小盒子」軟件，咁就可以在家中長播賀年音樂了，以$999價錢，感覺幾抵玩又免麻煩。<br><br>至於機身硬件規格方面，投影機液晶體顯示部分解像度達800 x 480，投放影像最高解像度達1080p，背光燈使用LED，最長使用時間達20,000小時；投放距離為1.07m至3.8m，投放影像尺寸為32吋至120吋（16:9 / 4:3）。<br><br>查詢：訊達科技（深水埗福榮街146-152號黃金商場地面54號舖）<br>記者、攝影：朱崇德<br></p></body></html>