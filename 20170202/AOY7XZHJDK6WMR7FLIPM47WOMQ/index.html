<html><header><meta charset="utf-8"><title>【改裝達人】黑色AirPods真唔真？</title></header><body><h1>【改裝達人】黑色AirPods真唔真？</h1><p>嫌AirPods只得白色選擇無個性？啞黑色AirPods又鍾唔鍾意？查實Apple就未推出黑色版AirPods，但有間美國公司BlackPods就自行改裝，以特別塗裝方法將AirPods由白變黑，表面更加上防刮外層，用來配襯黑色、亮黑色或太空灰iPhone就最好。廠方並無講明用甚麼方法上色，但表示每對BlackPods都會在紐約由人手處理，3日時間就可起貨。而每對黑色BlackPods定價249美元（折約$1,932），比AirPods原價159美元（折約）貴唔少；如果本身已有AirPods的話亦可直接寄給他們改裝，每對上色費99美元（折約$768），但當然郵費就要自付，要個性點都要付出一定代價。</p><p>資料來源：BlackPods<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>