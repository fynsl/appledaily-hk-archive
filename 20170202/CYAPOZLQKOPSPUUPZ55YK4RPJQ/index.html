<html><header><meta charset="utf-8"><title>智取大市：穩守突擊靠一招 - 晉佳</title></header><body><h1>智取大市：<br>穩守突擊靠一招 - 晉佳</h1><p>上期講到，新春期間有兩個壞消息，但恒指周三先跌後幾乎收復失地，出乎意料地強，肖建華失蹤事件未對市況構成即時威脅，相信稍後都冇大問題，至於反對特朗普聲音越嚟越大，再有行政命令遭極力反抗係遲早的事，嚟緊會繼續衝擊美股，要港股直線上升？恐怕還要過呢一關，估計港股即使升，過程亦未必順暢。<br>雞年開市為安全起見減持，惟有當執倉。汰弱留強之下，圖靚股票仍值得尊重，只要整體持倉唔多，可先買一隻，lead得住再買下一隻，有甜頭才加注，係可取方法。記住要保住不敗，然後才求勝。<br><br>據日媒1月初報道，2020年之前，中國三大電訊商將會進行3,000億人民幣投資，建立5G通訊網。如果消息屬實，未來三年電訊商將要投入龐大資本開支，相關概念股中國通信服務（552）升到無雷公咁遠，其實京信通信（2342）都有睇頭。<br>京信去年上半年賺1.13億元，按年升4%，每股賺5.06仙，全年估計一毫子，市盈率15倍，未來幾年有5G資本開支條水射住，可望回復增長。<br>想當年京信喺2010年4G投資高峯期，股價升近6蚊，現時1.49元簡直濕濕碎，值博率夠高。<br><br>晉佳<br> http://www.fb.com/advanceguy1 </p></body></html>