<html><header><meta charset="utf-8"><title>姚子羚泰國度歲趁機騷身材</title></header><body><h1>姚子羚泰國度歲趁機騷身材</h1><p>姚子羚早前趁住農曆新年假期，同一班朋友去泰國度假，佢昨日喺社交網站貼出喺當地玩嗰啲相：「農曆新年的充電假期很快就結束啦，和一班那些（老）年...的朋友玩得很開心！笑住過年，下次再玩過！明天初六啟市。」<br><br>喺相中，姚子羚喺耳鬢插花，好有泰國女子味道，但佢就自嘲「中女情懷總是詩」，而最有睇頭嘅，應該係佢着住bikini top，等開餐嗰張托頭相，笑容燦爛不是重點，而係佢平日唔多攞出嚟晒嘅好身材！見佢個留言，有tag到胡定欣，仲話「找咗數」，咦？有咩瓜葛咁呢？姚子羚接受傳媒訪問時透露：「因為大家想一班人住villa玩，可以方便啲，同埋都成十幾年冇去過芭堤雅，所以今次冇去布吉，揀咗去芭堤雅。」<br><br>姚子羚同的士邦最近傳婚訊，問佢係咪避年，怕被人追問婚事？姚子羚否認：「唔係避年！聽(今)日開工都會派利是！同今年繼續同人拜年逗利是。」 </p></body></html>