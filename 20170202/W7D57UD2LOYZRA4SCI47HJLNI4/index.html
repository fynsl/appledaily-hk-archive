<html><header><meta charset="utf-8"><title>自嘲中坑　封陳文敏偶像</title></header><body><h1>自嘲中坑　封陳文敏偶像</h1><p>【本報訊】女神不在乎體重，男神又何須介意年齡？「我覺得我唔係（男神）啦，搵個中坑嚟做男神，有啲尷尬喎！」38歲的蔡騏對被封新一代律政男神有點抗拒，年齡是主因，多番自嘲是中坑，面上卻未見即將踏入4字頭的滄桑。他拒當男神，卻有極尊重的男神，「最佩服嘅係陳文敏，佢係我嘅role model（模範）」。</p><p>Band　4生狂煲英文</p><p>蔡稱中學讀Band　4，在獲港大法律系取錄的人中較罕見，蔡騏稱中四才發奮，中七時老師說：「你唔會讀到law（法律），你啲英文太差。」他忿忿不平狂煲英文，結果1997年獲取錄，「你話入唔到我就入畀你睇」。他坦言對法律並不特別有情意結，「讀文科，冇乜科好揀吖嘛」，又指美劇中的律師看似優游，吸引他這位人馬座青睞。<br>他自言大學時「走堂走得好勁」，選擇當大律師而非律師「都係覺得自由啲」，「我嘅一切都係隨緣，做人好relaxed」。<br>港大法律學院前院長陳文敏去年在港大副校長遴選過程中受打壓，這位前學生亦積極聲援，「佢喺學識上係泰斗……我當時真係好激動」，打壓事件更令他對偶像更添尊重：「之前佢（陳文敏）事業受衝擊，出嚟講嘅嘢，都係文質彬彬；啲人對佢無禮、無理，佢都可以斯文咁回應，係好有修養，鬧人都咁斯文，我真係做唔到。」<br>■記者許偉賢</p></body></html>