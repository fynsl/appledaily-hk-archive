<html><header><meta charset="utf-8"><title>張振朗被稱大台花王陳瀅龔嘉欣都中過招</title></header><body><h1>張振朗被稱大台花王<br>陳瀅龔嘉欣都中過招</h1><p>「翻版Cool魔」張振朗近年被大台力捧，雖然喺《愛．回家2》擔正，不過都未係算一線，所以佢避忌講起同34C陳芷尤嘅感情事，就算次被影到都否認；當然陳芷尤都係統一口徑話：「張振朗未係我男友。」<br> <br>不過講番轉頭，其實張振朗喺大台有個「大台花王」嘅朵，點解？皆因佢由入訓練班開始好有女人緣。有傳張振朗仲喺訓練班嗰陣被指似黃宗澤，得女高層曾勵珍、余詠珊歡心，所以《愛．回家2》就畀位佢上。<br> <br>除咗得女高層歡心，張振朗喺拍劇嗰陣同對手傳過緋聞。有傳佢同陳瀅拍劇時過電，因為當時撞啱陳瀅被猷亨飛甩，所以「花王」就乘虛而入，大獻殷勤。<br> <br>到《愛．回家2》入面，張振朗同龔嘉欣差唔集集都孖公仔現身，而且仲有咀嘴戲份，唔知係咪啜出感情，有傳龔嘉欣刻意等埋對方先收工，喺社交網絡上面成日「晒恩愛」，激到正印陳芷尤忍唔住，要喺上年東華籌款上演一場「天若有情」宣示主權呀。</p></body></html>