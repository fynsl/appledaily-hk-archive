<html><header><meta charset="utf-8"><title>床戰莊思敏　咖啡妹變代替品陳山聰：我係最辛苦</title></header><body><h1>床戰莊思敏　咖啡妹變代替品<br>陳山聰：我係最辛苦</h1><p>TVB賀歲劇《乘勝追擊》大玩重口味連續三集都有陳山聰同莊思敏啲床戰，莊思敏「湯碗胸」喺公仔箱老是常出現!呢套劇主要講「義仔」陳山聰做世紀賤男，周旋喺「Dawn」傅嘉莉同「夏美詩」莊思敏嘅三角關係……<br> <br>陳山聰昨日出席宣傳活動，問佢係唔係喺《乘勝追擊》好多床戲?陳山聰就話：「其實有幾場激烈動作場面，拍攝嘅時候幾辛苦，不過好多謝Jacquelin(莊思敏)、Kelly(傅嘉莉)對我嘅信任，多謝導演嘅拍攝手法，令到觀眾覺得好激，喺拍攝同時大家都唔知背後嘅辛酸，其實我係最辛苦。」<br> <br>陳山聰又話大家都係專業演員，好多嘢都係點到即止，除咗kiss有錫嘴之外，其他只係蜻蜓點水，只係導演拍攝手法，令畫面好似好勁咁，因為好多位要hold住，佢仲笑言：「同拍一套真正武打嘅動作片冇咩分別。」<br> <br>問到覺唔覺得尺度好大膽?山聰講：「我覺得咁喇!一套題材比較偏門啲，講賭、講老千，我覺得應該要有一啲元素喺度，雖然會喺電視尺度踩界，但係我覺得有呢啲先會豐富，希望觀眾都可以接受吓一啲另類嘅題材，我覺得有啲會睇到好開心，當然小朋友盡量唔好睇。」山聰又話呢套劇會更多高潮位，講佢點同陳展鵬反目，佢會點對Jacquelin，最後自己會變成點，佢仲有啲劇透……最後佢演嘅「義仔」係一個人都冇喺身邊。<br> <br>山聰事前有同女友備案，讀劇本嗰陣，女友都有喺身邊，佢同女友講呢場好激，女友仲講笑指益咗山聰，又指女友知道呢啲係工作。</p></body></html>