<html><header><meta charset="utf-8"><title>喪女後患病暴瘦至102磅陳勳奇抗癌成功　下月復工</title></header><body><h1>喪女後患病暴瘦至102磅<br>陳勳奇抗癌成功　下月復工</h1><p>現年65歲的演員兼導演陳勳奇，14年經歷喪女之痛，去年不幸發現癌細胞，患上罕見的甲狀腺癌，經歷一年時間抗癌及正能量支持下，下月復工執導電影《美麗戰爭》，年底更會自導自演，夥拍12位小鮮肉演出內地版《狂野時速》。</p><p>聲沙揭患癌</p><p>身在內地的陳勳奇昨日接受電話訪問，受癌病影響聲沙，他說：「前年（底）發覺把聲有問題，過完年去做檢查，發現有癌細胞，之後做完切除癌細胞，做埋放射治療，𠵱家都一年，身體好番好多，不過把聲仲未得。」<br>陳勳奇透露身體最弱時由140磅跌至102磅左右，目前已上番108磅。大病初癒的他，表示下月復工拍攝電影《美麗戰爭》，他說：「會有31名模特兒嘅PK戰，已經訓練佢哋唱歌跳舞，我會做導演、監製同編劇。」年底他更會自導自演內地版《狂野時速》，他說：「由俄羅斯一直飛車到中國，不過我都係做啲老人家角色。」</p><p>想拍紀錄片</p><p>目前陳勳奇正接受由日籍中醫研究的色彩波療法，他說：「先篤穿脈搏再貼一啲色彩嘅膠紙，根據唔同細胞狀況去貼，做咗個幾月感覺好好。之前做另一隻，將細胞抽出嚟，擴大咗再打番入身體裏面，呢隻係美國好新嘅療法。」<br>陳勳奇大病時認識很多專家醫師，令他萌生拍紀錄片念頭，暫名為《宇宙密碼》，他說：「識咗好多醫學界專家，有個想法拍紀錄片，講全世界中西醫，好有意義。」他希望可以借本身經歷去幫到有需要的人。<br>採訪：何永寧</p></body></html>