<html><header><meta charset="utf-8"><title>西甲大勢：巴塞上盤「包」搞掂 - 咖喱</title></header><body><h1>西甲大勢：<br>巴塞上盤「包」搞掂 - 咖喱</h1><p>巴塞隆拿（圖）挾主場六連勝之勢，於魯營迎戰畢爾包，他們牌面較高，中場恩尼斯達又可望復出，而且往績佔優，所以今仗巴塞讓球半/兩球仍撐上盤。（球賽編號：星期六48；now632台今日11:15pm直播）<br>巴塞近況回勇，周中在西盃四強首回合作客以2:1擊敗馬德里體育會，而巴塞主場持續強勢，近兩個月六場主場比賽全勝。往績上，巴塞近六次主場對畢包取得五勝一和，該五場勝仗中，全部都至少以兩球差距贏波。巴塞雖然有布斯基斯續養傷，但恩尼斯達可以復出，有利加強中場控制。由於尼馬下場西盃停賽，相信這名巴西鋒將會在今仗全力搏殺。至於畢爾包主強客弱，由去年10月起，聯賽作客未嘗一勝，今場更有前鋒沙賓馬連奴養傷。</p><p>馬體會「細」挫雷加利斯
</p><p>同日馬德里體育會主場對雷加利斯（球賽編號：星期六53；now632台明日1:30am直播），宜捧中位數[2.5球]入球「細」。馬體會實力較高，但要留力下周中西盃次回合，未必贏得多，所以捧「細」。文：咖喱</p></body></html>