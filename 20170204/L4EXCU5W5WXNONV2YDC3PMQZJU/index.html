<html><header><meta charset="utf-8"><title>【爆相爆片】戴情侶黑超　藐藐嘴男友即投降苟姑娘孖陸漢洋揀禮物見家長</title></header><body><h1>【爆相爆片】<br>戴情侶黑超　藐藐嘴男友即投降<br>苟姑娘孖陸漢洋<br>揀禮物見家長</h1><p>苟芸慧去年8月被傳跟錫礦大王陸佑後人陸漢洋撻着，惟她一直拒認戀情。不過日前本報讀者發現戴情侶黑超的苟姑娘與陸漢洋到太古城的百貨公司買曲奇，男方揚言買來送給苟姑娘家人，但苟姑娘不肯揀，更藐嘴撒嬌令男友即時投降。苟姑娘父母早前由加拿大返港，估計陸漢洋買曲奇向女友父母拜年兼見家長，二人看來好事近。</p><p>現年33歲的苟芸慧，近日不但成功減磅重奪「索苟」之名，離開無綫向外闖的她，早前更憑一輯惹火床照而人氣再升，加上跟馬來西亞錫礦大王陸佑後人兼賽車手陸漢洋（前名陸恭和）蜜運，苟姑娘絕對是人逢喜事精神爽。儘管苟姑娘去年8月被爆新戀情後，多次被本報撞破二人拍拖，但兩人一直未肯承認戀情。日前，陸漢洋又被發現孖住苟姑娘到百貨公司買賀年禮物拜會女友父母，二人關係似乎又邁進一大步。</p><p>掃日本曲奇</p><p>讀者梁小姐透過本報「爆相爆片」報料，指日前中午12時許在太古城Apita百貨公司見到苟姑娘與陸漢洋現身，苟姑娘打扮樸素，跟穿上迷彩衫的陸漢洋齊齊戴着黑超逛百貨公司，讀者梁小姐說：「我睇緊啲日本糖果，突然見到個女仔好靚，望真啲原來係苟姑娘，隔籬嗰位應該係佢男朋友。聽見個男仔話買嘢送畀屋企人，係咁話：『買啦、買啦！』但苟姑娘就唔肯揀，藐咗個男仔一眼，之後個男仔就話：『算喇，我揀！』」<br>梁小姐透露二人最後買了兩盒日本年輪曲奇，每盒售價330元，由陸漢洋付款。由於苟姑娘父母近日由加拿大返港，估計陸漢洋今次準備買賀年禮物到苟姑娘家拜年，並趁機拜會未來岳父岳母。<br>記者昨日致電苟姑娘求證，問陸漢洋是否買曲奇向她父母拜年時，她說：「嗰日我哋一班朋友團拜，因為William（陸漢洋）同一班朋友搞緊紅十字會捐骨髓個campaign，佢早少少搵我商量仲搵乜朋友幫手，希望大家新年做一件好事。佢咪順便陪我去買嘢，因為我鬼妹仔唔知買乜去朋友度。」</p><p>公開護女友</p><p>苟姑娘去年被傳做小三介入陸漢洋與無綫前主播張頌恩戀情，其後陸漢洋維護苟姑娘，指早年已跟張頌恩分手，自己從未試過一腳踏兩船。苟姑娘與陸漢洋去年9月和10月亦兩度被本報發現甜蜜拍拖，二人繼到西九睇騷時錫錫外，去年10月陸漢洋43歲生日，苟姑娘更以勝利者姿態為男友慶生。<br>採訪：嵐山</p></body></html>