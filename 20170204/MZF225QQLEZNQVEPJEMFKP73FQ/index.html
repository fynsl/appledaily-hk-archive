<html><header><meta charset="utf-8"><title>【原創者搞肉酸畫展】「唔准Google繪畫大賽」等你現場挑戰</title></header><body><h1>【原創者搞肉酸畫展】「唔准Google繪畫大賽」等你現場挑戰</h1><p>「我哋係肉酸插畫女子組合溫嘉寶。」兩個女生阿溫和嘉寶，組成本地插畫組合 溫嘉寶（Wankapo），前者俏皮活潑，後者常常瞇眼甜笑。兩人以肉酸又奇怪的畫風自居，不時於市集擺檔賣自創角色小物，又以插畫記下生活中的大小事，最近更第一次辦畫展「崩壞後花園」。「個個都畫靚嘢cutie嘢，我哋鬥靚冇用嘅，畫肉酸嘢人哋先會記得。」</p><p>的確如此，這些中了輻射、中過「面目全非腳」、面容扭曲的卡通人物，相信你一定有印象。一個月前，「唔准Google卡通人物繪畫大賽」曾在網上瘋傳，引爆大家笑點，其實是她們畫的！「呢個game係我哋約朋友玩，然後放上網，原來好多人覺得有趣。」這些卡通人物大家都見過，亦是記者讀書經常玩的小遊戲，即使大家等車時沒事做也可以玩。遊戲重點是不准Google找參考圖，畫功差的人必定製造不少笑點！阿溫覺得畫出來好醜又好笑，「所以我哋想搞個真人版，等人挑戰我哋！」想不到才首次辦畫展，就大膽向公眾下戰書。<br><br>溫嘉寶形容自己畫風「肉酸得嚟，似本人咁可愛」，而事實上，阿溫告訴記者，她們的畫曾經嚇壞小朋友。「我滿心歡喜畀啲畫表妹睇，點知佢竟然話『嘩！乜咁核突』，係一個兒童嘅真實反應。」她更笑說，表妹在背後還指畫作恐怖，似乎多少留下了陰影。記者問怕不怕沒有市場，嘉寶直說不怕，還反問記者：「其他類似嘅插畫家都有fans，咁佢哋都有我哋點會冇先？」<br><br>她們畫過很多肉酸的角色，而且每一個都有名字，紓發過自己的情緒，也出賣過朋友的故事。有玩交友網中伏，因而長出腳掌要逃跑的清朝美人魚阿威；有搭地鐵經常被背包撞倒，因而雙手擋在臉前的阿明；還有一臉愁容，卻不知自己到底嬲甚麼的阿標。這個八爪魚阿美，更是有一段「友愛的故事」。「佢係我哋朋友，真係叫阿美，佢好慘因為俾仔飛。」溫嘉寶畫了八爪魚阿美，寫着「阿美已想好，結婚戒指要戴哪隻手指，但阿美現在沒有男友。」她們其實想用畫替阿美招親，「有冇嘢介紹畀阿美？有冇人將就吓？」<br><br>想認識阿美，或者你跟阿美一樣，現在是機會了！ 除了「唔准Google繪畫大賽」真人版，畫展更有個遊戲區。有用木板手製的遊戲攤位，有點荔園的懷舊味，讓大家邊玩邊認識朋友。阿溫雀躍向記者介紹，「呢個叫『進入合適的窿窿』，另一個係去冒險樂園玩嘅射小丑牙，就用玩具槍去射。」 嘉寶說，「玩完每個遊戲，我哋會給印章或貼紙，或者寫分數。」未等嘉寶說完，阿溫突然搶話：「最高分嘅可以娶咗佢！」啊，訪問期間一直瞇眼甜笑的嘉寶，原來單身？<br><br>還有不夠兩星期，就是情人節和元宵，不如給自己一個機會，讓自己今年不再孤獨地過吧！不過來之前，溫嘉寶有事提你：「嚟之前唔准Google定！就算Google咗，你都不知我哋出乜題！」<br><br>「崩壞後花園」展覽<br>日期：2月4日（星期六）<br>地點：a nice place to（觀塘工業中心四期5F室）<br>入場費：港幣20元<br><br>記者：黃凱婷<br>攝影：周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>