<html><header><meta charset="utf-8"><title>喪愛蒲咀仔　Danielle形象插水避走大馬</title></header><body><h1>喪愛蒲咀仔　Danielle形象插水避走大馬</h1><p>現年37歲嘅Danielle Graham，係愛爾蘭、中國、馬來西亞嘅混血兒，喺在學期間已經做兼職模特兒，當佢喺澳洲完成學業後，更轉為全職模特兒，正式來港發展。Danielle憑住靚樣，成為某護膚品品牌代言人，廣告代言越拍越多，人氣急升，更有「翻版關之琳」之稱；Danielle喺01年同香港模特兒界前輩琦琦、馬詩慧等，齊齊獲選為「十大模特兒」。<br> <br>Danielle之後更簽約王家衛，正進大銀幕拍電影，喺娛圈大展拳腳，處女作係同謝霆鋒合演《異靈靈異》，可惜佢經常被拍到去夜蒲煲煙照，更喺02年捲入羅兆輝慾照事件，令其形象插水，星途暗淡嘅Danielle其後避走返大馬。<br> <br>到09年，Danielle同吉隆坡銀行界才俊Patrick結婚，有消息指佢當年身穿100萬元vintage婚紗出嫁，加上豪花300萬於當五星級酒店設婚宴，以及包下數十名親友嘅機票酒店同食宿，有指當年婚禮費用高達500萬元。婚後二子育有一對子女Sophia及Benjamin。<br> <br>可惜呢段婚姻都係唔長久，舊年Danielle承認正與Patrick辦理離婚手續，佢透露因兩人性格不合，自己好「鬼妹」，但老公太傳統，仲形容離婚係人生低潮，但佢現時已積極發展事業，更喺舊年10月推出烹飪書，有個美好新開始。（新聞連結：  http://bit.ly/2kK6Zg0  ）</p></body></html>