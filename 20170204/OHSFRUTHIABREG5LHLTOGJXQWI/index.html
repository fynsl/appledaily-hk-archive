<html><header><meta charset="utf-8"><title>屙嘔入院獲悉心照顧阿澤讚台醫療好</title></header><body><h1>屙嘔入院獲悉心照顧<br>阿澤讚台醫療好</h1><p>杜汶澤在新年期間前往台灣上佛學課，因為落機感不適，初四到當地公立醫院求醫，獲診斷患上潰瘍性腸胃炎，事後他在facebook大讚得到醫護人員悉心照料，更指診金只需500新台幣（約125港元）。</p><p>引網民迴響</p><p>本來小事一樁，但引來港台兩地網民回應，台灣網民慨嘆：「自費這價格也真的太便宜，醫療不應該是這價格，廉價只會造成浪費和血汗。」香港網民趁機鬧本地醫療制度：「有齊醫療保險，診金也要幾千港元。」<br></p><p>阿澤昨日向本報透露當日落機又屙又嘔，所以即時去公立醫院。他說：「我唔係本地人，唔可以插卡就掛到號，但佢哋醫療服務好好，好快分流，我等咗一陣就見到醫生。我估上咗年紀嘅醫生同姑娘都唔認得我，但都好細心。」<br>對於事件引起港台兩地迴響，阿澤指大家不用太敏感：「我都係病啫，病都要睇醫生㗎，我只能夠話羨慕佢哋有咁好嘅醫療制度，希望香港有朝一日追得上，不過睇嚟都係冇希望。」更讚台灣是移民好地方，但他不會移民。<br>採訪：李森、陳杰</p></body></html>