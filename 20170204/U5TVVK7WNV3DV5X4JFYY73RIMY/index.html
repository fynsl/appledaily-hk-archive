<html><header><meta charset="utf-8"><title>馮德倫「揸住」舒淇同舒淇合照</title></header><body><h1>馮德倫「揸住」舒淇同舒淇合照</h1><p>舒淇雖然去年同馮德倫結婚，但係佢兩公婆無論拍拖、以至婚後，都係保持住好低調嘅作風，好少會喺社交網到大晒恩愛。<br> <br>猶記得去年六月佢哋約會時，被傳媒撞破後，舒淇先至被迫高調咁，喺instagram到貼出二人合照，更留言「打定底」謂：「致剛剛拍到照片的狗仔，麻煩你們可以挑好看一點的照片或者美圖秀秀之後再發嗎？體諒一下沒化妝的素顏女藝人！」<br> <br>講到最轟動嘅，當然就係佢哋喺捷克結婚時，透過公司向傳媒發放婚照啦。但講到貼二人合照，真係冇乜喎！<br> <br>昨日舒淇又極罕咁喺ig到貼咗佢哋老公仔馮德倫嘅合照，留言：「Have a nice evening. 」，見到馮德倫仲手拎住老婆嘅雜誌，而舒淇就拎住一本memu，有網民見到張相後，都有留言話好幸福，亦有人話：「終於看到你們倆的合照」，睇到呢啲留言，就知道好多網民渴望見到佢哋啦！<br> <br>其實農曆新年期間，有網民喺台灣陽明山竹子湖野生捕獲到佢哋兩公婆拍拖拖，而佢哋兩公婆都好大方咁同網民合照。</p></body></html>