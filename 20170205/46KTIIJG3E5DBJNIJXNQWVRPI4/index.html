<html><header><meta charset="utf-8"><title>勁過薯片眾籌陳淑莊人日收「兩球」</title></header><body><h1>勁過薯片眾籌<br>陳淑莊人日收「兩球」</h1><p>特首參選人曾俊華周五宣佈發起眾籌，以顯示自己深得民心，短短一日已有逾200萬元進賬。但公民黨陳淑莊自認更有「號召力」，原來她的議員辦事處於初七「人日」當天收到內附200萬元陰司紙的恐嚇信。雖然新正頭認真「唔老厲」，但陳淑莊仍不失幽默稱「薯片叔叔開聲，12個鐘，籌一百七十萬，我今朝辦事處一啟市，二百萬自動送上門添呀！」並留下「唔好咁嘥錢、好無聊」的hashtag，獲不少網民留言力撐。<br><br>根據陳淑莊上載的相片顯示，有人將兩張各自寫有「壹佰萬」的冥鈔，連同一封恐嚇信寄到陳的議員辦事處。有網民建議陳報警處理，批評寄信人黑心，但亦有人著她要百無禁忌，一笑置之，「正面啲諗，紙紮舖做多咗生意，對經濟有貢獻」。</p></body></html>