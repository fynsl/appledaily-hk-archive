<html><header><meta charset="utf-8"><title>【慳位又滅聲】屋企練鼓唔怕嘈　空氣鼓眾籌成功</title></header><body><h1>【慳位又滅聲】屋企練鼓唔怕嘈　空氣鼓眾籌成功</h1><p>香港住屋地方細又擠逼，想話學媖樂器，喺屋企練媖都怕嘈到人，結他、電子琴呢啲樂器好啲，可以插amp戴headphone都勉強可以屋企練，但鼓就真係冇辦法，佔地多兼嘈到拆天，就算電子鼓都一樣會打出聲，所以冇錢搞隔音冇錢搞band房嘅人可以唔使諗學打鼓。</p><p>有位瑞典音樂人爸爸正正見個仔喺屋企打鼓嘈冤巴閉，於是決心同朋友研究一套可以無聲無息打得到的空氣鼓「Freedrum」，只需在鼓棍和雙腳套上感應裝置，再利用藍牙連接智能電話，透過感應鼓棍移動和鼓棍與用者形成的角度，就可以在電話發出相應的鼓聲，戴上headphone就可以去到邊打到邊，而且裝置輕巧，非常方便。</p><p>其實早在2015年已有人利用電視遊戲PS Move技術，透過鏡頭偵測用家動作而發出鼓聲，不過Freedrum則更方便，連鏡頭都唔使裝就打得，感應器電池更聲稱可以用到一星期。去年12月，Freedrum已在Kickstarter完成眾籌，仲以目標價4倍籌得$62萬美元，最近更全球公開預訂，價錢$99美元起。不過，目前Freedrum仍未有實物，最快一批預計於8月才付運給kickstarter訂戶，預售訂戶可能要等到11月先有貨。<br><br>網購新發明始終涉及風險，買唔買自己諗啦。<br><br>記者：曾冠輝<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>