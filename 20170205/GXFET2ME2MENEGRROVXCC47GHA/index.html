<html><header><meta charset="utf-8"><title>【港女潮話】入劇場摸杯底　絲打周末gossip談婚論嫁</title></header><body><h1>【港女潮話】入劇場摸杯底　絲打周末gossip談婚論嫁</h1><p>2015年10月於澳門首演的音樂劇《Caberet嫁衣》，今個周末移師香港re-run。叫得「Caberet」，當然有歌舞廳元素，今次劇組就將大家見慣見熟的劇場座位全部拎走，變成舊上海式歌舞廳，入場者可以獲得有酒精或冇酒精飲品一杯作紀念品，即場拆開同身邊絲打chill住睇騷都咪話唔過癮。</p><p>不過形式有趣，都要內容夠撐。「給女孩一個家，便是嫁。」香港手信一句廣告tagline夠晒浪漫，但要建立呢頭「家」又豈只一句咁簡單？《嫁衣》導演莫嘉紋，覺得結婚就如一場人生大騷，卻又不禁反問「究竟係咪儀式有幾盛大，就會有幾幸福？」劇目以此為主題，搵來唔同背景、年齡同性格的女生，演繹出一段段由求婚、籌備婚禮至離婚場景，搵到人嫁、搵唔到人嫁，各有各憂愁。無論係「首先要有‧‧‧‧‧‧」嘅你，抑或待嫁的你，相信入場總搵到共鳴位。</p><p>香港演出日期：2017年2月4日至5日<br>時間：15:30、20:00<br>場地：賽馬會創意藝術中心（賽馬會黑盒劇場）<br><br>澳門演出日期：2017年2月11日至12日<br>場地：南灣舊法院黑盒劇場<br><br>記者：黃樂雯<br>攝影：徐振國、陳健邦<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>