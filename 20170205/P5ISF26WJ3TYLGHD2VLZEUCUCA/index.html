<html><header><meta charset="utf-8"><title>小二生狂操小三TSA為復考辯護　吳克儉：係優良機制</title></header><body><h1>小二生狂操小三TSA<br>為復考辯護　吳克儉：係優良機制</h1><p>【本報訊】教育局上月底宣佈全面復考小三TSA（全港性系統評估，Territory-wide System Assessment）、並改名為BCA（基本能力評估，Basic Competency Assessments），聲言已移除操練誘因。不過，不少家長揭發很多學校仍要學生做TSA練習，更有學校要求小二學生跳級購買小三TSA中、英文模擬卷，農曆年假亦有以此作為功課。有家長批評，TSA遺害之深非減低難度、換個名字可解決。教育局局長吳克儉昨再為復考TSA辯護，暗指TSA是優良有效的機制。<br>記者：周婷</p><p>小二學生家長Joan說，其女兒就讀坑口基督教神召會梁省德小學，校內TSA相關練習「不嬲都有」，女兒讀小一時已有數學科練習，雖然沒有寫明是TSA，但打開全是TSA的題型。至女兒升上小二，書單竟進一步跳級購買中、英文TSA練習，兩本均屬小三程度模擬試卷，「（去年）12月開始派畀大家做功課，聖誕、今個新年都有，分別做大約一、兩份（mock）paper」。<br>粗略估計，TSA練習現時約佔Joan女兒日常功課的四分一。Joan稱，操練跟復考與否未必有關，「學校話拎出來做時係12月，當時都未話復考，我覺得係無論如何都會做」。她續指，小朋友自己未必懂得甚麼是TSA、何謂壓力，「佢只係覺得好多功課」，自己也難以向她解釋，無奈下只得為女兒謀求另一條路：轉校。</p><p>「轉校好唔容易」</p><p>Joan表示，針對跳級做TSA、學校課程過深等問題，曾試過向校方反映，但校方一直迴避，「唔係話一、兩年內可改變學校，唔想小朋友受苦，只能自己計劃好」。不過她強調，此舉並非因應教育局局長吳克儉「家長不滿意考TSA，可以轉校」的言論而做，她在去年中已為女兒找學校，試過區內、外數間學校均不成功，直指「吳局長講嘅嘢好有問題，轉校係好唔容易嘅事」。<br>教育局堅稱BCA不等於TSA，題目已經優化及變淺，可移除操練誘因。教育局局長吳克儉昨日再強調，TSA、BCA及操練三者有所不同，認為所有人都有責任解釋清楚，避免混淆，並指「邊個唔希望全港學生，無論富與貧，都有一個優良有效嘅教與學回饋機制？」再為復考辯護。<br>對此，另一位反對小三TSA的家長Hilda並不同意，直指「BCA題型（跟TSA）係一模一樣，只係cut短咗」，而Hilda最擔心的是女兒經過教師訓練，經已「熟習」中文閱讀理解試卷，「技巧性已經出晒嚟」。</p><p>小二生邊做邊計時</p><p>記者跟其讀小三的女兒傾談，小女孩指老師從小二開始教授應付TSA題型的技巧，她說：「因為老師教我，佢同我哋講，我哋首先睇完題目先（再）睇篇文」，現時懂得為自己計時，大概用2、3分鐘，就要完成一道閱讀理解題。她又稱自己會為了復考而溫習，自己也不害怕做TSA功課，只稱「如果好多頁就唔鍾意做」。<br>「不停咁圈字、圈字、圈字，但轉頭問佢（女兒）篇文係講乜？答唔到你」。Hilda擔心長此下去，女兒或減低對中文字詞、文章的興趣及賞識能力，認為不少學校為滿足TSA要求，初小課程早被扭曲，質疑當局對此束手無策之際，為何堅持復考。<br>同樣反對復考的家長江先生，讀小三的幼子未需操練TSA，但他仍不服吳克儉「語言偽術」為復考消毒，他認為「假設出到好淺，全港及格率都高，統計係冇意思，結果為咗分出高低，題目趨勢都係越嚟越深」。</p></body></html>