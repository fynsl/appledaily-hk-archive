<html><header><meta charset="utf-8"><title>大神都有低潮期劉在錫曾經諗過退出演藝圈</title></header><body><h1>大神都有低潮期<br>劉在錫曾經諗過退出演藝圈</h1><p>韓國「國民MC」劉在錫喺日前播出嘅《Happy Together3》中，大談昔日未走紅時嘅艱辛日子，劉在錫自爆出道時，因為太緊張關係會喺節目中出現失誤，更險些被製作人炒魷魚。<br> <br>劉在錫直認當時因為事業陷入困境，所以曾經想過唔撈，退出娛樂圈另謀發展，當時事業發展唔太順利，所以劉在錫就去咗酒吧打工，而佢那時只係剛剛加入電視台工作6個月。<br> <br>劉在錫慶幸當時有好友朴秀洪等支持，佢最後先度過難關。喺現場嘅朴秀洪就話當年嘅劉在錫面對鏡頭表現太緊張，所以先無法發揮佢嘅實力。同時仲係新人嘅劉在錫因為缺乏幽默，所以成日NG，嗰時連高層都叫劉在錫走人，費時0徒時間。劉在錫強調自己當年實力唔夠，所以佢從來冇埋怨過製作人，不過坦言呢件事亦令到佢陷入低潮。</p></body></html>