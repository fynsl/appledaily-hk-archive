<html><header><meta charset="utf-8"><title>Race@2R七個月巨肚曝光</title></header><body><h1>Race@2R七個月巨肚曝光</h1><p>終於見肚喇！前組合2R成員黃婉佩（Race）於去年11月嫁新加坡富商David Loh，有傳Race今次係雙喜臨門，但佢一直避答係咪有BB。近日Race同家姐黃婉君（Rosanne）一家人去奧地利睇雪山，Race即使有post相刻意彎身遮肚。<br> <br>昨日Rosanne再喺ig post咗一段一家人去睇酒窖嘅片段，意外令Race巨肚曝光。片中見到穿上灰色冷衫嘅Race拎住一本書行入酒窖，個肚籮咁大，相信已經懷孕6至7個月，BB應該好快就出世。<br> <br>見Race後面全程有一位男士貼身伴隨，相信係Race老公David，好貼心咁護住老婆。《蘋果》昨日恭喜Race，佢以短訊畀咗個笑臉公仔，回覆﹕「等我找個漂亮的照片post啦！」<br> <br>負責拍片嘅Rosanne當然冇提妹妹半句，留言﹕我從來沒有去過這樣的酒窖!它曾經是一個炸彈庇護所，356天都不需要冷氣或抽濕機。」</p></body></html>