<html><header><meta charset="utf-8"><title>【馮仁昭四圍超】吳佩慈拖男友睇醫生</title></header><body><h1>【馮仁昭四圍超】<br>吳佩慈拖男友睇醫生</h1><p>劉德華上月喺泰國拍廣告時墮馬受傷，𠵱家仲喺跑馬地養和醫院留醫，不過連日嚟有鄭秀文、譚詠麟、苗僑偉夫婦等老友去探病。<br>噚日就見到吳佩慈同男友紀曉波、楊受成夫婦現身養和，不過佢哋只係去睇病。紀曉波嘅保鑣曾探路睇吓有冇其他通道，之後佢哋睇完醫生，吳佩慈拖實男友隻手急急腳冇回應上車，而楊受成就話陪老婆睇醫生。<br>撰文：馮仁昭</p></body></html>