<html><header><meta charset="utf-8"><title>【港女在札幌：生活】公司包住包車費　「易儲錢過香港」</title></header><body><h1>【港女在札幌：生活】公司包住包車費　「易儲錢過香港」</h1><p>外國人在日本工作，公司的福利通常都不錯，會向外國員工提供住屋及交通津貼，香港人丁蓓在北海道札幌一家公司從事公關及市場推廣工作，她現時獨居的三百多呎單位，有廳、有房、有廚房、有小露台，一個人足夠有餘，屋租就是公司替她付的，只需要五萬多日圓（約三千多港元），香港完全不可能租到，就連平日坐車用的交通卡（類似香港的八達通），也是公司幫她充值。很多人眼中，日本是個高消費的地方，但丁蓓卻覺得日本物價較香港低，特別是食方面，「如果吃簡單的家庭料理、拉麵、湯咖喱都是（港幣）一百元樓下，香港現時一百元以下，除非食米線、雲吞麵，食唔到好食嘅食物，pasta都唔得，假設你對食有少少要求的話。日本生活上基本都一定搵到唔貴嘅嘢，當然最大誘惑係太多奢侈品，會忍唔住買嘢，但感覺上比香港易儲錢好多。」</p><p>平日消遣方面，她就覺得和香港差不多，都是食飯睇戲唱K，最令她不習慣的，反而是生活上的細節，例如丟垃圾，每天都要依照時間表去丟不同種類的垃圾，對香港人來說，的確需要時間適應。<br><br>她喜歡北海道，特別喜歡札幌，因為這裏能同時給她大自然和城市的感覺，「呢度揸一個鐘車已經可以去到大自然，可以去定山溪看紅葉、看櫻花、野餐，但香港揸一個鐘車可以去到邊吖？咪深圳囉，有乜做有乜玩呀？點解香港人咁鍾意去旅行，就係因為好難諗到有乜做。」<br><br>不過她強調，到異地工作，並非因為不喜歡香港這片成長地，「我仍然好掛住香港嘅屋企人同朋友，但我唔係因為唔鍾意香港而來日本，我仍然關心香港，都想香港變得更好，雖然每日睇政治新聞都會好嬲，香港再有更多唔好嘅事情，都始終係我出世嘅地方。」<br><br>記者：黃子配<br>攝影：梁志永<br></p></body></html>