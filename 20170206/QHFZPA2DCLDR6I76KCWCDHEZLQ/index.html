<html><header><meta charset="utf-8"><title>3測量師轉行做地產代理</title></header><body><h1>3測量師轉行做地產代理</h1><p>【地產專題】<br>「量地」或許是測量師的專業，不過，三位30歲出頭的工料測量師，嫌「量地」工作沉悶刻板，轉投做海外物業銷售員，望搵快錢一圓成家立室和置業夢。三位出身於老牌建築公司協興的工料測量師，分別名為范俊楊（Alvin）、龍子康（Ray）及劉振衡（Eric），過往擁有一份穩定收入，三人工作時認識，甚至在同一地盤，同一個貨櫃一齊返工，聚頭時的話題離不開金融、經濟及地產。<br>所謂「做果行，厭果行」，年多前三人對測量師的工作覺得沉悶，Alvin說，做QS（工料測量師）就只是計數、睇圖，做report，得好少機會落地盤，以文職工作為主，無乜挑戰性，而且做測量的晉升前景，「幾時搵到幾多錢，全部有數得計」。Ray亦說「做QS一定有Model Answer」，欠缺挑戰性。</p><p>「靠打工好難搵首期」</p><p>眼見本港樓價持續高企，龍子康直言如果「單靠打工，實在好難搵首期」，想置業，就要在打工以外，找投資同創業的機會。適逢工作上認識一位馬來西亞人，穿針引線下，去年10月成立一間名叫飛騰的公司代理馬來西亞樓盤，每個月差不多用6位數租用尖沙嘴近千呎辦公室。Eric坦承，希望透過賣樓賺返「應得的收入」，對於係咪想賺快錢，笑言「兩睇啦」。他們表示，近5個月來促成超過10宗交易，報稱收入比往打工時翻倍，佣金收入不願透露，惟三人身體力行，合資9萬元買入一個代理的樓盤單位，價值200萬元。<br>Ray指，促成交易中，兩組香港中年買家原先只有意各買一伙，惟一同出發到當地視察後，兩組客竟然各多買一伙，營業額由500萬港元增至1,000萬元，由原先賣2伙變成賣4伙。<br>目前，三人之中，只有Ray在港擁有物業，未上車的Alvin，未來希望花600萬元在港買300餘至400方呎物業。Eric就覺得港樓仍然太貴，只望賺到錢盡快成家立室。Ray希望可放低搵錢包袱，到世界各地體驗不同文化。</p></body></html>