<html><header><meta charset="utf-8"><title>Jessica期待少女標本合體</title></header><body><h1>Jessica期待少女標本合體<br></h1><p>組合少女標本成員簡淑兒（Jessica）近年忙於拍劇，鮮有以歌手身份現身，日前她於觀塘接受本報專訪時謂：「好多人問我仲有冇少女標本，其實我哋都等緊公司安排。我自己最想可以歌影視三線發展，因為我真係好鍾意唱歌，但真係好耐冇唱，連自己首歌都唔記得點唱，跳舞都係，有一排冇跳會生疏。」<br>Jessica希望可與許雅婷（Kabby）及袁紫僑（CoCo）合體：「佢哋喺內地拍劇，都好耐冇見，不過女仔見番就會多嘢講，都唔擔心會生疏。」她又表示想嘗試獨立發展，製作自己喜歡的音樂：「其實我好鍾意R&amp;B再加rapper，形象上就想試吓唔好再齊蔭，做組合始終會有個框框，如果自己做就想有型啲。」<br>採訪：盧妹<br>攝影：沈健程<br>場地提供：目利之銀次</p></body></html>