<html><header><meta charset="utf-8"><title>嘆林鄭升官後變一言堂</title></header><body><h1>嘆林鄭升官後變一言堂<br></h1><p>【本報訊】梁耀忠去年9月首次循超級區議會當選立法會議員，得票由過去參選新界西直選時的4萬多票急升至逾30萬票。梁透露參選時須向友人借款100萬元，再加上自己的100萬元積蓄應戰，料農曆年後才能還清，但當選超級區議員後政府津貼無變，梁至今仍只有一個位於葵涌的議辦，僅7、8名職員處理港九新界的地區個案，希望政府增加議辦津貼。<br>談到下屆特首人選，梁稱「最希望林鄭唔好當選」，指林鄭出任社會福利署署長時已認識對方，坦言她當年「真係好好」，「我有廿幾個家庭主婦有關社福援助要見佢（林鄭），佢肯聽，就廿幾個人坐喺幼兒班讀書地方傾個幾兩個鐘」。<br></p><p>指曾俊華「相對有得傾」
</p><p>但當林鄭官至房屋及規劃地政局常秘時，對基層態度有變，「有次紅磡13街天台木屋居民想討論清拆後安置問題，佢（林鄭）竟然同我講，唔使傾啦，安置政策齊晒喺度，冇嘢好講」，「佢成為好打得嘅官之後就係咁，我睇住佢改變」，又指林鄭處理退保方案及西九故宮館時，「佢嗰種一言堂、唔當人存在嘅態度，令人好難接受」。<br>對於其餘3名特首參選人，梁指曾俊華「相對有得傾吓」，指曾對民主派態度「平和好多」，「覺得佢（曾）係想大家和諧，而唔係想再衝突撕裂，呢樣好重要」，但對其「守財奴」作風有保留。由於與葉劉在23條立法和人大8.31看法南轅北轍，故不會支持她；胡國興言論雖與泛民接近但欠從政經驗，對其能否有效施政存疑。<br>■記者林俊謙</p></body></html>