<html><header><meta charset="utf-8"><title>智取大市：用絕望價去博翻身 - 晉佳</title></header><body><h1>智取大市：用絕望價去博翻身 - 晉佳</h1><p>近兩個月，個股每逢大陽燭突破，升勢往往持續，第一棍通常只是開始而非結束，睇嚟連日守住10蚊、噚日大陽燭嘅天虹紡織（2678），後市都唔錯。<br>天虹之前發盈喜，話舊年10個月盈利超過10億人民幣，理由係銷量強勢加上毛利率增加，夠convincing，產品跟隨棉花價格提價，亦證明原材料價格升勢能夠轉嫁至下游，屬好兆頭，係通脹概念股佳選。<br><br>上一期講到百麗（1880）未來一至兩年業績可以走出谷底，原因係運動、服飾毛利將會超越鞋類毛利，其實運動、服飾業務大部份收入來自代理Nike同adidas產品，手執兩個最食應潮流嘅運動鞋品牌，似乎第三季度同店銷售增長放慢到唔夠半成，只會係暫時性，相信稍後回復較快速增長唔難，呢一part盈利可測性亦高。<br>長遠百麗有條件升幾多？潛力在於以自家品牌為主嘅鞋類業務，可以有幾大改進空間。短期內百麗會scale down鞋類業務，較大可能第一步係執咗虧損店舖，仲暗示過會裁員，相信鞋類業務盈利跌幅會逐步減慢。下一步，相信係如何改善品牌同自家產品質素，即使未反映到呢一步，都夠股價升。<br><br>晉佳<br> http://fb.com/advanceguy1 </p></body></html>