<html><header><meta charset="utf-8"><title>鄧英敏寫詩悼念夏蕙姨痛失姊妹</title></header><body><h1>鄧英敏寫詩悼念<br>夏蕙姨痛失姊妹</h1><p>魯芬生前廣結人緣，對她離世圈中好友紛紛悼念。黃夏蕙曾與魯芬cosplay出席活動，兩人是相交數十年的好姊妹，夏蕙姨難忘那些年曾奪魯芬靚錶媾仔，她謂魯芬患病期間因怕傳染，拒絕友人探病，夏蕙姨說：「佢豪爽玩得，無憂無慮，鍾意飲兩杯同賭吓馬仔，曾帶挈我買馬仔贏幾千蚊。」鄧英敏昨寫詩悼念魯芬：「有情有義話魯芬，開心大使滿童真，敬業樂業全力赴，西方極樂願早登。」他形容魯芬似細路女，影相會擺可愛甫士。</p><p>余慕蓮：佢花20萬醫病
</p><p>邵音音透露前日團拜，魯芬原本出席，但她正與病魔惡鬥：「我以為要走嘅係我，佢咁好活力，真係好可惜。」余慕蓮指魯芬花20多萬積蓄治病，惟最後撒手塵寰。而吳麗珠遺憾未及往探望：「可能佢太辛苦，人生無常。」苑瓊丹心痛魯芬受病魔煎熬：「好多人話佢染咗怪病，全身起咗啲菌，又癢又痛，行路都唔方便。」此外，魯芬去年曾跟李家仁醫生及李光洙拍糖果廣告，李家仁說：「佢個人好爽，仲教我點放鬆，拍出嚟開心啲。」<br>採訪：嵐山、何永寧</p></body></html>