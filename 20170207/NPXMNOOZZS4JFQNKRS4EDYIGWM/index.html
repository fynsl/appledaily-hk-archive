<html><header><meta charset="utf-8"><title>首度講《歌手》事件致抑鬱軒仔：好多人問我食藥未</title></header><body><h1>首度講《歌手》事件致抑鬱<br>軒仔：好多人問我食藥未</h1><p>張敬軒昨晚現身奧海城，出席有份配音的電影《LEGO蝙蝠俠英雄傳》首映，同場還有陳倩揚、姜皓文等人。軒仔早前為湖南衛視《歌手2017》錄影了一集，可惜最後被飛出節目，之後他一直沒開腔回應，直至昨日凌晨，他忽然在其新歌《下次愛你》的網上音樂平台留言，透露錄這首歌前一晚，他剛知道會「被消失」。</p><p>「唔煩就假嘅」</p><p>昨晚軒仔受訪時提到在Instagram的留言，他說：「其實因為公司同我講首歌要上架喇，咁錄歌嗰時又真係知道節目被抽起嗰日，所以希望用呢件令大家知道件事係咁，唔煩就假嘅，估唔到會牽連大波，令屋企人、歌迷同公司都擔心我，上一個節目平地一聲雷，好多過程唔知點講，但對我嚟講係一個小故事。」<br>軒仔指沒有刻意了解被飛原因，又謂節目組當日好有誠意邀請他，他被感動才參與節目。有指他在微博寫愛國論仍被飛起？軒仔說：「我只係重申自己係中國人，雖然𠵱家係香港人身份，咁香港人都係中國人啦。」是否節目組要求？他續謂：「唔係要求，係嗰時好多聲音，14年要講嘅都講晒。」不過，問軒仔文章是否出自他手筆，節目組可有參與意見？他苦笑謂：「細節我都唔記得，對於節目得失，唔會睇得太重，今次有林憶蓮，抱住追星去做。」</p><p>「困擾好多年」</p><p>至於傳他抑鬱症發作？軒仔認為有必要澄清：「關心我係好，但呢個名困擾咗好多年，傳媒冇查詢我本人同問公司，好多人問我食藥未，有冇睇醫生，覺得好怪，要澄清，令好多人擔心，呢件事冇影響情緒。」他還笑說屬猴的他已過本命年了，今年一切會好。<br>採訪：盧妹<br>攝影：葉君海</p></body></html>