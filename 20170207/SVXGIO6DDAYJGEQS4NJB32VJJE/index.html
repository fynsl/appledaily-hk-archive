<html><header><meta charset="utf-8"><title>Can Bank：菠蘿包賣20蚊好貴? - 散子</title></header><body><h1>Can Bank：<br>菠蘿包賣20蚊好貴? - 散子</h1><p>美食車先導計劃終於會去到實行階段，呢個由前財爺在財政預算提出嘅計劃，基本上由概念開始已經俾人批評，直到今日成事都有人覺得佢哋賣啲嘢唔夠local，又嫌佢賣得貴。<br>筆者覺得菠蘿包都稱得上係本土嘅，唔係下下都要魚蛋同雞蛋仔嘅，至於價錢方面，前財爺就話菠蘿包20元貴。大家不妨計計數，老闆目標每日賣900個，以20元一個計，一日營業額有1.8萬，一個月營業30日，為期兩年嘅先導計劃，可以做到嘅生意額1,296萬元；以食物成本佔30%計，撇除有關成本，溢利係907.2萬元。<br><br>當然仲有其他成本啦，美食車需支付場地服務費，8個場地當中，金紫荊廣場收費最高，每個月2.2萬或收入15%，以較高者為準，換言之，菠羅包需要支付8.1萬，與此同時，啟德郵輪碼頭有車位提供予營辦商，在非營業時間時停泊，月租4,000元。<br>再加上美食車成本約100萬元，兩年計劃期間，可賺603.2萬；呢個數未計任何借款相關利息，或者每年有幾日因場地安排不能營業嘅影響。換言之，粗略估計，一個月賣菠蘿包可以賺25萬元，即係一個包賺9.3元，算唔算貴？抑或係成本每個10.7元貴啲？<br><br>散子<br>本欄逢周二刊出</p></body></html>