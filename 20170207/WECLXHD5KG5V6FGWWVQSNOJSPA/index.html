<html><header><meta charset="utf-8"><title>選主席風波　梁耀忠：從政最大打擊　堅稱棄做主持抗議無錯</title></header><body><h1>選主席風波　<br>梁耀忠：從政最大打擊　<br>堅稱棄做主持抗議無錯</h1><p>【本報訊】街工立法會議員梁耀忠去年10月於立法會主席選舉風波一役，被指主持會議失當而受千夫所指，他接受《蘋果》訪問時坦言是從政21年來最重大的政治打擊，除了受到網民狂轟，亦受街工成員指摘，最後辭去創立街工後一直擔任的執委職位，但他強調當日做法無錯，須緊守從政原則。<br>記者：林俊謙</p><p>由新界西直選轉戰超級區議員並當選的街工梁耀忠，新一屆議會甫開局便老貓燒鬚，主持立法會主席選舉期間，因不滿立法會秘書處指游蕙禎、梁頌恆及姚松炎沒有進行有效宣誓，不准他們投票選舉立法會主席，決定離席抗議，不再主持選舉。梁耀忠除了受外界抨擊，亦被盟友批評未有把握機會，運用主席權力直接取消當時捲入國籍風波、經民聯梁君彥參選主席的資格，令梁終按中聯辦「劇本」當選。<br></p><p>辭任街工執委
</p><p>事隔4個月，梁耀忠對此仍有點耿耿於懷，坦言至今仍有向市民解釋當時只是「傳菜員」，作出不准3名非建制議員參與投票的立法會秘書處才是「廚師」：「廚師煮乜嘢餸，啱與錯、甜與辣，我都冇權去質疑佢好唔好，我只能送出去畀客人。」梁解釋，根據會議規則，他只能在有足夠開會人數下進行選舉，候選人名單由秘書處提供，他無權核實資格，所以不存在他直接取消梁君彥參選資格的可能。<br>對於最終決定離場不再主持會議，梁強調，知悉民主派不滿選舉安排，一定離席阻止選舉，「根據議事規則，我要趕佢哋（泛民）走，我唔想，所以唔做呢樣嘢（主持會議）」，他坦言事件是他從政21年來最大的政治打擊，令他飽受批評，除試過單獨面對40多名「鳩嗚團」成員狂轟，亦首次學會何謂網民洗版，透露當時連街工成員亦批評其做法，他為向因事件遭外界批評的街工同事致歉，去年11月辭去創立街工後一直擔任的執委職位。<br></p><p>「一定要守規矩」
</p><p>雖然受盡千夫所指，但梁至今覺得做法無錯，認為必須緊守從政原則，「今日我哋鬧中共係人治唔係法治，就係佢唔守規矩……呢一關我一定守，否則我冇權再出嚟批評建制派同中共」。他又指，「人哋做小人，我就要做小人咩？我覺得我唔可以咁做，就算你話因此以後唔投我票，可以、冇問題，我覺得大家睇法唔同唔緊要，但呢個原則我無論如何都要守」。<br>現年63歲的梁耀忠被問到會否再戰下屆立會選舉時只稱言之尚早，未有排除可能性：「我都期望如果可以繼續，都盡量可以繼續（參選）。」他指由於擁有議員身份，過去為弱勢社群發聲，包括爭取長者和殘疾人士可享巴士每程2元的優惠票價等，「呢啲都係以議員身份先達到嘅效果，如果你唔係議員，政府唔會理你」。</p></body></html>