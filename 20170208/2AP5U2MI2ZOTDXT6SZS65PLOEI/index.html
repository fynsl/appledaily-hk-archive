<html><header><meta charset="utf-8"><title>范萱蔚轉行做化妝師黃倩婷簽諸葛紫岐再做人妻</title></header><body><h1>范萱蔚轉行做化妝師<br>黃倩婷簽諸葛紫岐再做人妻</h1><p>梁慧恩（Viann）係加入RoadShow做主持入行，之後拍埋電影同做埋綜合節目司儀。除咗佢之外，仲有邊啲大家久違了嘅女主播？佢哋又做緊咩呢？<br> <br>范萱蔚<br>現年29歲嘅范萱蔚，04年參加舞台劇被經理人公司賞識，入行後佢仲做埋歌手，亦有喺RoadShow擔任主持。不過2010年後，范萱蔚轉行做化妝師，2014年仲同拍拖六年做私人教練兼舞蹈員嘅男友結婚，前年做埋媽媽o添！<br> <br>何恩欣<br>見到呢個名未必知係邊個，不過講起佢英文名Yannes，相信好多朋友都記得當年佢主持嘅《週末爆機王》為觀眾介紹唔少電玩遊戲，而佢近年主要接司儀工作，亦不時出席活動。<br> <br>張紫櫻<br>喺新城做DJ入行嘅車車（張紫櫻），早年加入亞視做配音及主持，2012年被裁後加入RoadShow主持至今。除此之外，佢仲會客串ViuTV節目。<br> <br>黃倩婷<br>2007年參選亞姐入行嘅黃倩婷（Cindy），2009年離開亞視，翌年加入RoadShow做主持，直至去年佢簽約諸葛紫岐旗下嘅星韜。</p></body></html>