<html><header><meta charset="utf-8"><title>金燕玲逐女配開年開得靚</title></header><body><h1>金燕玲逐女配開年開得靚</h1><p>金燕玲、曾志偉及方皓玟分別憑《一念無明》獲提名最佳男女配角獎，金燕玲表示2017年開年開得好靚，她表示：「做人做演員都好，都係做好自己，有人會睇到自己做出嚟嘅成績。」廖子妤憑《骨妹》首獲提名女配角獎，她說：「一知道喊到癲咗，因為一路怕有期望會失望，一直同自己打定個底係唔會入圍。」</p><p>志偉昨在銅鑼灣出席活動時表示很開心：「多謝，最開心個仔都有提名，我第一個唔係傳短訊畀個仔，係傳畀樂仔，余文樂，我搵佢拍時問佢希唔希望提名，今次有機會，快啲拍，佢好用心，金馬失落咗好可惜，今次係主場就唔同，恭喜佢。」被問到兒子曾國祥比他更厲害？他笑說：「仔威過老竇梗係好！」<br>採訪：張俊銘、羅慧敏</p></body></html>