<html><header><meta charset="utf-8"><title>被爆做婦檢　離婚手續搞掂林雅詩肚凸凸　生仔睇天意</title></header><body><h1>被爆做婦檢　離婚手續搞掂<br>林雅詩肚凸凸　生仔睇天意</h1><p>林雅詩前年跟偷食老公溫文英提出離婚，近日重新活躍娛圈的她疑似有新戀情，被指搭上電影公司老闆兼經理人馬天樂，她更直認不排除有發展可能。日前本報收到消息，指林雅詩現身銅鑼灣東角中心婦產科醫生看門診。</p><p>身形明顯圓潤</p><p>據知，林雅詩當日戴上口罩掩人耳目，現場有人聽到姑娘叫林雅詩食藥和驗尿，其間她身旁還有位男士不停叮囑她小心身體，不要忙於工作。本報致電林雅詩詢問睇婦科一事時，她就支吾以對，被問到是否到診所驗孕，她說：「我唔知喎，我有body check，我……我唔再講啦。」<br>林雅詩昨日由馬天樂陪同出席大埔一盆菜宴，穿上貼身低胸裙的她圓潤不少，明顯肚凸凸，而馬天樂全程陪着。早前二人被拍到手拖手去嘉年華，昨被追問是否拍拖？林雅詩叫馬天樂回答記者提問，他遊完一輪花園，然後說：「暫時應該未係，有冇機會你問佢。」然後指一指林雅詩，再說：「人哋都未俾我追，順其自然，咁靚女梗係有意思。」<br>林雅詩因肚凸凸被問到會否趕生雞仔？她笑說：「咁趕？唔會喇！係真就係天意，有同冇都係天意。」之後她被追問日前是否到診所看婦產科，馬天樂否認有份陪她去看婦產科，林雅詩則回應說：「我自己去做身體檢查，冇男士陪我去。」被指疑似有孕，馬天樂代答說：「應該未有，你睇個肚都知喇！唔關事。」林雅詩之後承認因新年食多了，所以胖了。她又透露已處理好跟前夫離婚，亦找到新屋，她說：「最緊要小朋友撫養權，傾好晒啲條件。」</p><p>邵音音未平復</p><p>另外，同場的黃夏蕙與邵音音提到魯芬病逝均感惋惜，黃夏蕙說：「我同佢兄弟姊妹講有乜嘢幫手就出聲。記得後生時我見到佢有隻靚錶，佢就送咗畀我，最後俾另一個男仔拎走咗，所以魯芬成日笑我拎佢啲錶去媾仔。」邵音音心情仍未平復，她說：「佢做好多善事，幫好多人。」<br>採訪：馬建華<br>攝影：仇志德</p></body></html>