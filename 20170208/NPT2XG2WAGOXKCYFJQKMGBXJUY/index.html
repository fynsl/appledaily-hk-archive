<html><header><meta charset="utf-8"><title>Sulli貼斷手公仔相切公仔手指？網民：佢需要隔離治療</title></header><body><h1>Sulli貼斷手公仔相切公仔手指？<br>網民：佢需要隔離治療</h1><p>韓國女團f(x)前成員Sulli係「是非女王」，幾乎每次於Instagram公開新相都一定引來批評，而佢更係越來越出位，多次於Ig公開真空照、飛釘照、暗示孌童意識嘅照片等。日前佢就公開一張公仔斷手嘅相，當時已引起關注。不過有網民發現個問題唔係斷手，而係公仔被切斷嘅手指。<br> <br>由於公仔嘅手臂同手指嘅切面非常平整，網民都猜測公仔唔係因為折舊而破損，疑似係Sulli故意切斷公仔嘅手臂同手指。更有人提出，Sulli去年11月曾因手腕受傷而傳佢企圖自殺。網民覺得多件事似乎有關連，亦非常擔心Sulli，留言「非常真誠地希望SM事務所可以安排Sulli做全面嘅精神檢查」、「佢需要隔離治療」、「佢需要嘅係關心而唔係關注」。<br> <br>不過Sulli依舊懶理網民留言，前日公開公仔斷晒兩隻手臂嘅照片、表情恐怖嘅大頭素顏照。</p></body></html>