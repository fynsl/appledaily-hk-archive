<html><header><meta charset="utf-8"><title>花絮：場面冷清韓妹少生意</title></header><body><h1>花絮：場面冷清韓妹少生意</h1><p>呢場亞冠附賽事，明顯比平日韓職比賽冷清，只係得2,843人入場。平日場外會有唔少小食檔，今場就唔多見，就算有開嘅檔都唔多客（圖），連官方精品店都閂門。不過，比賽氣氛都唔錯，因為有成百幾個現代死忠全場大聲唱歌打氣。</p></body></html>