<html><header><meta charset="utf-8"><title>有線索主播做幸福人妻余思敏甘做鄭中基背後女人</title></header><body><h1>有線索主播做幸福人妻<br>余思敏甘做鄭中基背後女人</h1><p>講起劉明軒，就會聯想到一班有番咁上下質素嘅有線女主播，雖然當中有唔少人已經過檔，甚至轉行，但亦有好多人嫁咗人，生活得幾幸福咁㗎！<br> <br>余思敏<br>啱啱喺上個月，喺老公鄭中基個唱中當眾咀嘴晒恩愛嘅余思敏，喺2011年同鄭中基奉子成婚，同年佢辭職並誕下囡囡Emma，佢再喺前年生埋囝囝Evan湊成「好」字，余思敏當日喺紅館台上發表有「愛的宣言」效果嘅說話：「我可以做到嘅嘢好少少，我只能夠喺佢後面畀佢最強大嘅後盾同支持，等佢可以冇任何後顧之憂可以做佢鍾意做、想做，同埋需要做嘅嘢。」<br> <br>陳貝兒<br>貴為有線娛樂新聞台嘅開台主播，於03至09年期間活動於有線，其後離職及一度轉行，兜兜轉轉都係返番去娛樂圈，現為無綫主持及主攻司儀工作。佢喺2011年宣佈與拍拖兩年嘅圈外男友黃國棟結婚。婚後佢繼續幕前工作，亦有擔任綠色非牟利團體Green Monday嘅執行總監，致力推動綠色環保生活態度。<br> <br>鄭文<br>同樣係有線娛樂台主播嘅鄭文，早於07年已跟男友李英傑喺丹麥註冊結婚，到2010年先喺香港補擺喜酒，其後鄭文分別於2010年及2015年先後誕下囡囡Sabrine及囝囝Sansone，而鄭文更為咗多啲時間照顧囡囡，於2011年毅然離開有線，跳槽到now，現時幫老公手，做賢妻良母。</p></body></html>