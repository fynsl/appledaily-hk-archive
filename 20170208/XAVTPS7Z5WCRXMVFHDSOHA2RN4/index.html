<html><header><meta charset="utf-8"><title>Lesser evil - 曾志豪</title></header><body><h1>Lesser evil - 曾志豪</h1><p>說了半天的「lesser evil」，仍然會有人問：你所謂嘅lesser有幾lesser先？<br>這個問題看似很尖銳很批判，其實只是反映，你不懂何謂lesser evil。<br>Lesser是一個比較級詞語。Lesser than XXX，識用一定係咁用。<br>所以，你叫得lesser evil，一定係同另一個evil相比，然後你用自己的價值標準原則三綱五常國際公約乜都好，去衡量兩者。<br>回到曾俊華這個人選上，有人叫他lesser evil，當然是和其他人相比，直接對手便是林鄭，間接對手便是葉劉。<br>那些自認清高尖銳的朋友，三人之中，誰比較lesser evil？<br>這涉及用甚麼準則去判斷了。<br>例如你是本土球迷，你便想起，中港足球大戰時，曾俊華是三人之中，唯一明確表態自己撐本土足球的一名高官，而當時本土仍是敏感議題，梁振英仍未突然想起以家庭為重要退下火線。<br>如果你認為，在這個高壓情況下，仍能大膽講出「我撐香港足球」是難得的行為，最起碼是對香港人身份感情的認同，你便會得出，曾俊華是lesser evil than林鄭同葉劉。<br>又例如你覺得，三個非建制候選人都說要推行23條，但只有曾俊華夠膽提出當年董生葉劉都大加反對的「白紙草案」，認為要以白紙作出公眾諮詢。大家想想，葉劉聲稱自己洗底喊了幾次，但她一次都無講過，如果重推23條，她會以白紙草案諮詢市民。<br>如果從23條立法一事上，曾俊華是否又比林鄭，lesser evil呢？<br>當然，你可以另立一個更高道德情操的公仔出來作比較，然後便大聲疾呼「你睇吓！呢啲先係回應市民訴求令香港人當家作主的好特首啊！」又撤回831又否定香港要立23條……請問這個人是誰呢？是泛民決定派人參選的仁兄嗎？<br>未見人喎。<br>你可以漫天殺價，且看幾多參選人會送上賀禮。</p></body></html>