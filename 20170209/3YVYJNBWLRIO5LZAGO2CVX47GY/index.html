<html><header><meta charset="utf-8"><title>【遊日福音】0.2秒即講日文　手提翻譯機4月有得租</title></header><body><h1>【遊日福音】0.2秒即講日文　手提翻譯機4月有得租</h1><p>香港人至愛去日本旅遊，不過唔係個個都識日文，就算識少少日文想同日本人溝通都唔係咁易，剛正式發表的ili手提翻譯機就絕對幫到遊客。其實Logbar公司開發的ili曝光已超過一年，之前有段宣傳片洋人用ili同日本妹搭訕都好多人Like過，但推出日期一再推遲，近期先正式定出推出日子。ili體積跟一支錄音筆差不多，最厲害是機內已內置STREAM翻譯引擎，可以離線的情況下進行翻譯，只要對準收音咪講話，ili可在0.2秒時即時翻譯及播放，相比手機版Google Translate更好用。暫時ili可以做到中英日語之間互譯功能，雖然中國語是指普通話，但支援到英文，香港人使用應無難度，廠方表示其後會陸續加入韓文、泰文及西班牙文等語言。經常遊日人士想買返支ili？暫時未得，廠方初步只會跟機構合作提供租借服務，如AEON MALL、東京地下鐵及機場櫃位（成田、羽田、關西、中部、福岡等），4月開始推出，如果租借費用合理都值得試試。</p><p>影片：<br> https://youtu.be/rIiGyn_HfcI <br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>