<html><header><meta charset="utf-8"><title>沙灘談情好地方蕭正楠拖翠如BB睇日落</title></header><body><h1>沙灘談情好地方<br>蕭正楠拖翠如BB睇日落</h1><p>麥明詩前日就約咗新仔Emil Cheung，去到淺水灣約會，過往不少圈中情侶都愛選擇到沙灘拍拖談心。<br><br>Mandy Lieu 洗米華(周焯華)<br>去年，洗米華被爆同Mandy帶同囡囡周願，喺泰國過情人節，佢哋兩個仲同BB女一齊去咗沙灘玩，當時Mandy仲幫洗米華懷緊第二胎，真係一家四口都可以好浪漫。<br> <br>黃翠如 蕭正楠<br>2014年，蕭正楠同何傲芝分手後，就被《蘋果》影到佢同黃翠如高調咁去淺水灣拍拖，兩人浪漫睇日落、踏浪、踩腳、片石，情到濃時蕭正楠仲想親吻翠如BB。<br> <br>尹蓁晞(Yumi) 陳偉成(Avis)<br>Avis同周秀娜分手後，就同o靚模Yumi撻着咗，14年仲被《蘋果》影到佢哋去大浪灣同陽光玩遊戲，Avis仲幫Yumi搽太陽油由個背脊掃到落大髀，場面好鬼火辣，但最後Yumi同Avis都係分手收場，未能開花結果。</p></body></html>