<html><header><meta charset="utf-8"><title>大佬B經濟幫拖李兆基中風休養：拍戲冇精神</title></header><body><h1>大佬B經濟幫拖<br>李兆基中風休養：拍戲冇精神</h1><p>影壇「四大惡人」除「吹水基」李兆基和「大佬B」吳志雄外，其餘兩位「大咪」何家駒及「大儍」成奎安已離逝。不過近年基哥健康狀況也不是太好，自從前年中風後，出入以枴杖支撐，經濟環境大不如前，需要靠江湖朋友經濟支援。</p><p>撐枴杖慢行</p><p>近年搬去九龍城居住的基哥，鮮有公開露面，昨日本報記者約下午3時許在九龍城好好運茶餐廳見到他，氣色不俗，只是撐着枴杖行路有些慢。問基哥近況如何？他表示：「𠵱家休養緊，朋友搵我拍戲都冇精神做啦！」問他經濟有否問題？他表示：「近年中風之後，冇晒能力冇入息，只係靠一班江湖老友時不時畀錢我使。」</p><p>「佢好怕見人」</p><p>問到基哥自報道出街後，昔日影壇朋友有否聯絡他？基哥說：「冇喎！幫你乜箒！𠵱家嘢又唔係好講到，行動又唔方便，就算人家搵我做嘢，我都冇能力做啦！」<br>跟基哥仍有聯絡的吳志雄，昨日問他有否經濟支援老友？他說：「我哋係好朋友，如果朋友有需要，我當然會盡量去幫手。不過佢好怕見人，好多朋友打畀佢，想約佢聚吓，佢都唔肯出嚟，而我同佢都偶然有見吓面，原本有部戲想搵佢出嚟客串吓，佢話精神唔係咁好，所以推咗我。」<br>在農曆新年前，有傳媒見基哥去光顧坤記牛腩，剛巧在門外就遇見已埋單準備離開的周潤發，兩人寒暄一輪後，發哥曾返回店內，似是幫基哥埋單。<br>採訪：鍾國仁</p></body></html>