<html><header><meta charset="utf-8"><title>黎諾懿等BB出世心情一流</title></header><body><h1>黎諾懿等BB出世心情一流</h1><p>黎諾懿的太太預產期是4月，昨日他在將軍澳出席節目《馬家開飯》記者會時，提到即將出世的「小春雞」：「心情一流，太太冇嘔，冇乜嘢特別唔舒服，𠵱家七個幾月，係胃頂住同尿頻，預產期仲有兩個月。」問到會否減少工作，他說：「盡量喺4月16號之前清晒啲工作，會去台灣同日本，要完成外景，隨時準備小春雞出世，太太暫時想順產，我哋都希望順產。」<br>另外，被拍到跟湯洛雯在山頂食飯的羅天宇，再一次否認拍拖，他說：「咁啱同朋友上去食飯，有其他人。我哋係好好好朋友。」問他是否單身：「係呀！」會否有發展機會？「對佢印象幾好，唔知有冇機會，睇吓將來點。」至於其擇偶條件呢？他說：「鍾意小動物，要孝順、溫柔同有愛心。」<br>撰文：非非</p></body></html>