<html><header><meta charset="utf-8"><title>【馮仁昭四圍超】吳若希窒Alex湊樹熊</title></header><body><h1>【馮仁昭四圍超】<br>吳若希窒Alex湊樹熊</h1><p>吳若希現時懷孕七個月，近日不時孖住男友Alex買BB用品。</p><p>前晚深夜吳若希貼咗一條Alex嘅視頻，片中Alex模特兒上身，揹住BB孭帶，雙手插袋扮cool，孭住樹熊公仔當實習湊BB咁行來行去。吳若希留言：「做咩姐你？」似乎唔係好同意Alex嘅湊B思維，有網友就留言指Alex係「被迫」。<br>撰文：馮仁昭</p></body></html>