<html><header><meta charset="utf-8"><title>李心潔生完孖B冇走樣徐若瑄極速收身靚爆鏡</title></header><body><h1>李心潔生完孖B冇走樣<br>徐若瑄極速收身靚爆鏡</h1><p>「仙氣」真係可遇不可求，就好似林嘉欣咁，由出道到現為人母都風采依然。除咗佢之外，仲有邊啲「仙氣」媽媽呢？<br> <br>李心潔<br>今年41歲嘅李心潔18歲喺台灣憑組台少女標本出道，後來拍攝了一系列嘅驚慄電影而聞名。2010年同導演彭順結婚，雖然中間經過婚姻危機，不過最後都重修舊好，去年仲幫老公喺吉隆坡誕下雙胞胎囝囝。做咗人母嘅李心潔不時上載近照到微博，見到佢依然咁有「仙氣」。<br> <br>徐若瑄<br>前年誕下囝囝Dalton嘅徐若瑄，當年絕對係紅遍亞洲，佢喺2014年同新加坡富商李雲峰結婚，於其懷孕時因胎位太低、子宮閉鎖不全甚至出血，要長期卧床，徐若瑄更要每天服10多粒藥，先後亦捱了300口安胎針。而囝囝出世後，徐若瑄無需長期卧床，仲極速收身，現年41歲嘅佢仲不時會接幕前工作！<br> <br>謝安琪<br>被喻為「高登女神」嘅謝安琪，06年宣佈懷有三個月身孕，之後同老公張繼聰奉子成婚。雖然已經做咗人妻兼人母，不過阿Kay仍被網民封為「高登女神」，可見佢幾咁有氣質。</p></body></html>