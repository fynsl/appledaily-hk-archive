<html><header><meta charset="utf-8"><title>中環在線：投資智能手鐲股神：唔係科技係首飾 - 李華華</title></header><body><h1>中環在線：投資智能手鐲<br>股神：唔係科技係首飾 - 李華華</h1><p>「股神」畢菲特甚少投資科技股，買親都係市值幾千億美金嘅大型藍籌，例如國際商業機器（IBM）同蘋果公司。佢甚至連智能手機都唔用，不過佢新近竟然投資可穿戴裝置（wearables）喎。<br>股神投資旗艦巴郡旗下首飾生產商Richline集團，今年春季將會推出名為「Ela」（Elegant Lifestyle Accessories）智能手鐲系列，作為打入可穿戴裝置市場嘅頭炮。<br>聽講Ela嘅智能手鐲可以同智能手機連接，支援iOS同Android系統，手鐲可以分享靚相外，又可以同Apple Health或者Google Health Kit等應用程式同步。<br>股神話，今次投資只係將Ela嘅原有首飾業務升呢，佢唔認為係科技嘢，而且，押注逾百年歷史嘅首飾業夠穩陣，加入科技元素，更緊貼時代步伐啫。</p></body></html>