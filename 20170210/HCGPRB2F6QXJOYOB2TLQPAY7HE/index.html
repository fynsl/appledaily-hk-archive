<html><header><meta charset="utf-8"><title>【去咗邊庶？】馬房再度起壇　主角今次唔見影！</title></header><body><h1>【去咗邊庶？】<br>馬房再度起壇　主角今次唔見影！</h1><p>所謂拜得神多，自有神庇佑，練馬師告達理對此看來深信不疑。事關繼上月中舉行馬房拜神儀式後，今早（9日）晨課後於九時半，告廐台前幕後又試拜神祈福。<br><br>然而有別於以往，廐主告達理未有現身主持拜神儀式，交由大告太太告安琪負責，二仔Martin及新抱Paris則從旁打點。<br><br>原來告達理入了醫院接受割腎石手術，告安琪透露老公正留院觀察，並叫大家放心。而見習生蔣嘉琦、黃皓楠，騎師田泰安及郭能今晨都有到場上香，馬主方面有「時尚」系黃振南伉儷、「牛魔王」梁偉傑、「你知我意」鍾約瑟等。<br><br>猶記得大告對上一次拜完神後不久便贏出「你知我意」。今早拜完神後，練者當然希望周六（11日）沙田賽事亦可有頭馬進帳。屆時，告達理馬房將有三駒出戰，包括「馬來之珍」（第二場五班1800米草地）、「包勝」（第三場四班1200米草地）及「勝利寶石」（第五場三班1000米草地）。</p></body></html>