<html><header><meta charset="utf-8"><title>樂香園：阿里借香港過橋 - 密西比</title></header><body><h1>樂香園：阿里借香港過橋 - 密西比</h1><p>跟投行高層閒聊，估今年香港新股市場能否打破去年新股大而無當（由大量自已人的基礎投資者「圍飛」上市），以及啤殼啤殼再啤殼的「悶局」。該高層跟密西比賭一餐飯，賭傳聞可能來港上市的阿里巴巴關連公司螞蟻金服，最後不會來港掛牌，螞蟻金服只是想用香港上市這個構想，給內地壓力讓其在A股「打尖」上市。<br> 高層說：「螞蟻金服嚟唔嚟香港上市，同一直講緊嘅同股不同權爭拗，跟本就無關係，首先，完全睇唔到中短期香港會接受同股不同權公司上市……你話香港連續幾年失落集資王寶座就話有機改箒，現時連續贏咗兩年，仲要話今年都仲係坐亞望冠，邊有人會夠膽話改？咁今年同出年改唔到例，螞蟻金服點嚟香港上市？」<br> 還可選美國掛牌吧？高層笑說：「阿里自己上咗，即刻就有官司跟尾，見過鬼唔怕黑咩！再者，大陸係唔會畀金融數據呢啲咁敏感嘅資料公開嘅，仲要係去到現時已被界定為唔係朋友嘅美國上市添，你自己話會唔會咁做？所以，講嚟講去，都係用香港上市做籌碼，要喺A股打尖上市。」<br> 阿里也要用計「打尖」？阿里不是很受內地政府歡迎嗎？高層聳聳肩說：「係囉，點解呢？」<br><br>密西比</p></body></html>