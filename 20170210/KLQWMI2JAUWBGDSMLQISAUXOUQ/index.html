<html><header><meta charset="utf-8"><title>旅行返嚟冇留意甘比登女首富李嘉欣撇清The ONE　自讚心中富有</title></header><body><h1>旅行返嚟冇留意甘比登女首富<br>李嘉欣撇清The ONE　自讚心中富有</h1><p>現年46歲的大美人李嘉欣情歸許晉亨，不過那些年嘉欣和富商劉鑾雄（大劉）的戀情轟動一時，甚至有傳大劉署名「The One」登全版廣告賀嘉欣生日；上月大劉將市值約180億港元的尖沙嘴The ONE商場，豪送給第二任老婆陳凱韻（甘比），令甘比坐擁400億成為香港女首富。嘉欣昨跟The ONE撇清關係，認為心中富有最緊要，剛巧大劉昨日由甘比陪同去覆診，三人同日現身認真有緣。</p><p>李嘉欣1988年當選港姐冠軍，曾經收服不少裙下之臣，不過最哄動還是她跟富商劉鑾雄的一段情。當年傳大劉以署名「The One」賀舊愛嘉欣生日，最後嘉欣情歸香港船王許愛周之孫許晉亨，兩人於2008年結婚。身家逾1,200億的大劉去年亦和甘比註冊結婚，更將名下的尖沙嘴The ONE商場贈老婆，令甘比資產暴漲至400億，成香港女首富。</p><p>「少留意其他人」</p><p>嘉欣和大劉的關係已成往事，曾經與兩人千絲萬縷的The ONE，現在都跟嘉欣無關了！嘉欣昨日現身樂富出席「Emoji創意慈善企劃」開幕禮，被問到大劉送The ONE給甘比，她呆了一秒說：「冇留意呀真係，講真，好忙呀！」對於甘比成為香港女首富，她笑笑口說：「咁係一件好事，心中富有係最緊要，哈哈。」外間一直將大劉的The ONE和嘉欣拉上關係，她卻撇清關係說：「你𠵱家講我先至有聽呢件事，好忙碌喺自己生活之中，幾開心，所以都好少留意其他人嘅新聞。」<br>跟老公育有6歲獨子Jayden的嘉欣，不忘晒幸福生活，農曆新年一家三口重遊曾因暴雪要滯留的札幌，她笑說：「苦盡甘來，我喺嗰度跌倒咗，就喺嗰度起番身。」嘉欣自爆在雪山被囝囝整蠱，囝囝用支杖撞她，搞到她大聲呼叫唔好：「原來最恐怖嘅事係喺雪山上遇到自己個仔，因為我技術未控制到可以避到佢，見到佢特別緊張，要叫大家散開。」前日是囝囝6歲生日，卻要求只跟家人搞低調派對，嘉欣笑說：「好早熟，但好開心佢有自己諗法，體會同屋企人一齊過最幸福。」她更在社交網貼生日會相，最愛儍豹的Jayden收到禮物很開心。</p><p>甘比扶大劉覆診</p><p>本月25日是許晉亨的55歲生日，嘉欣笑說：「我都係噚日睇到先知個數字，自己睇佢都唔似，我覺得老公都係40頭，佢嘅思想都係好後生。」問會否擔心老公多女埋身？她淡定說：「我唔驚，都十年喇，咁耐咯。」前日兩夫婦的愛駒「駟寶」勝出紀利華木球會盃賽，她開心說：「第一次喺跑馬地贏咗賽事，係好意頭。」此外，昨午4時許，大劉在甘比陪同下到養和醫院覆診，着睡衣披外套的大劉手持枴杖，由甘比扶實入醫院，全程由四名拿白毛巾的保鑣護駕。<br>採訪：羅慧敏、盧妹<br>攝影：陳順禎、陳慧安</p></body></html>