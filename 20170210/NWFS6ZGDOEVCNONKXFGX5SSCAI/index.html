<html><header><meta charset="utf-8"><title>【齊齊捉精靈】情人節限定　《Pokemon Go》粉紅精靈大暴走</title></header><body><h1>【齊齊捉精靈】情人節限定　《Pokemon Go》粉紅精靈大暴走</h1><p>如果今日有開《Pokemon Go》的話，不難發現成街都是皮皮（Clefairy）同波波球（Jigglypuff）這兩款精靈，原因當然又是遊戲舉行期間限定活動。今次活動主題是情人節，所有粉紅色精靈出現的機率會提好多，除了以上所講皮皮（Clefairy）、波波球（Jigglypuff），進化版皮可斯（Clefable）、肥波球（Wigglytuff）及吉利蛋（Chansey）現身機會亦會增加，甚至乎筆者捉極都捉唔到的立方獸（Polygon）（但唔知點解佢會歸納為粉紅色）都會在活動期間較頻密現身。</p><p>今次《Pokemon Go》情人節活動將會一直到香港時間2月16日凌晨3時，無論捉、孵、賣精靈都會得到雙倍糖果，Buddy精靈只需平常一半路程就得取得糖果，另外「櫻花」（Lure Modules）盛放時間會由30分鐘延長至6小時，此外亦較易孵出皮寶寶（Cleffa）、小波球（Igglybuff）及迷唇娃（Smoochum）這三款新加入的BB精靈，唔知會唔會吸引返已棄Game的朋友再玩呢？<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>