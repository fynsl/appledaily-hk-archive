<html><header><meta charset="utf-8"><title>【給牠一個家】靠晶片尋主人　救狗義工：我想打巴佢</title></header><body><h1>【給牠一個家】靠晶片尋主人　救狗義工：我想打巴佢</h1><p>乘小巴進入下白泥，會看見一幅噴有可愛塗鴉「RCAP」的鐵板牆，此起彼落的狗吠聲從內傳出。打開閘門，眼前是一幅3萬呎場地，裏面大大小小的圍欄，住着400隻流浪毛孩。一名笑容燦爛的男人迎面而來，懷裏抱着一隻狗，小尾巴搖得起勁，「佢拑住你隻手唔放架！所以有人話唐狗係禽獸，真係唔知邊個先係禽獸，唐狗先係寶呀，係唔係，點點？」似是認同，狗兒點點不停舔舐男人的臉。</p><p>捉狗要安撫 避免對人類失信任</p><p>近日有狗主指摘唐狗為禽獸，更開設專頁抹黑唐狗，引起網民聲討。其實香港流浪狗大多屬唐狗，不少動保團體和熱心義工救助牠們，免去牠們受飢寒交迫、輾斃在車輪下之苦，人稱「陽生」的張志陽正是其中之一。陽生是救狗義工，半年前開始協助拯救遺棄寵物中心（RCAP），除了平日在中心內幫手清洗場地、為狗隻沖涼、護理傷口外，每當有市民在網上或致電求助，就會帶齊工具出動，把流浪狗隻帶返中心，「通常你救一隻狗番嚟，佢就對你有感情，因為當佢走失咗之後，係傍徨底下，佢接受咗你，會當你係主人。其實呢個係我擔憂嘅野嚟，因為我好希望佢地真係會有個家。」心愛的唐狗曾經走失，是他投入當救狗義工的契機，「搵左好耐都未搵到，係網上見到好多狗隻都走失，唔係咁多人識得去捉一隻狗，又處理得到牠再帶走，可能我太愛狗 有咁嘅專長，咪嘗試出去捉。」<br><br>要捉狗絕非易事，快的只花數小時，慢則要用上數天。陽生半年內已救助了超過30隻狗，捕捉成功率達九成，他的秘訣不是靠蠻力，而是耐性，「我不介意花上3小時安撫狗隻，然後才上繩把牠帶走，我不主張以強硬手法捕狗，會令狗對人類戒心更強，要花很長時間安撫牠，令牠和人類重新建立關係，這點非常重要。」曾見過有義工以鋼索及膠管自製捉狗棒，被他嚴詞斥責後沒收，並承諾以後救狗可以找他；更曾聽聞有義工雖出於好心，但過於心急且缺乏捉狗技巧，餵食狗隻後立刻緊套繩索在狗頸，叉燒掉入氣管，致狗隻爆肺而死，「其實可以避免到，索頸要就番力度，如果一個唔識的人，死拉繩索而非控制支棒，就會繼續鎖頸。每次捉狗時記得放鬆少少，當佢反抗時記得要鬆少少繩，盡量唔好緊張，你越緊張勒得佢越緊，真係會傷到隻狗。」</p><p>另覓5萬呎場地 建流浪狗樂園</p><p>為何眾多動物收容所不選，會選擇RCAP？陽生說最欣賞中心的理念──會盡力幫救回來的狗隻尋找領養人，尋不到家的，會照顧牠們終老，「因為你放番出去，今日你醫番好佢地傷勢，可能佢有日走出馬路，大家會好清楚見到好多馬路邊位，你會無辦法再分辨佢係動物，定係張唔要嘅地毯。呢個對我地愛狗人士是最傷心的事。」救回的狗隻，中心亦會嘗試憑晶片聯絡狗隻主人，不過得到的反應往往不似預期，「好過份嘅一次係，我救咗隻狗之後，經漁農署聯絡到主人，主人可以聯絡我之後，帶個狗牌連埋棄養書，直接送嚟畀我，我忍住唔講句粗口，其實我好想打巴佢。」但他抱着會幫狗隻另尋更好主人的信念，多次忍下了手。<br><br>現時中心安置了約400隻流浪狗，已近飽和，場主幸得良心業主支持，願意租出附近5萬呎空地，計劃將收容更多流浪動物外，更希望另設患病動物隔離區、狗樂園、水療池等設置，供動物使用，「我們很希望，將來動保界可以齊集力量，將街上流浪的、受傷的，救去一個地方，集中處理。」他們希望在2個月內籌得30萬，以逐步落實計劃，令更多毛孩有一個家。<br><br>查詢：rcap.org.hk @facebook<br><br>記者：封愷瑜<br>攝影：劉永發<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily  </p></body></html>