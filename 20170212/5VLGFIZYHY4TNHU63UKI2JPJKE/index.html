<html><header><meta charset="utf-8"><title>陳雅倫閃嫁吳彥祖表哥「佢迷戀咗我好耐」</title></header><body><h1>陳雅倫閃嫁吳彥祖表哥<br>「佢迷戀咗我好耐」</h1><p>當緣份要來時，真是擋都擋不住，半百「凍齡女神」陳雅倫出道以來，情路崎嶇，但去年中經好友劉永健介紹，在朋友聚會認識了吳彥祖的45歲表哥Martin，二人拍拖三個月即被求婚，更自爆未婚夫迷戀了她很久，會做雞年新娘。</p><p>現年50歲的「凍齡女神」陳雅倫（Ellen）被爆會做雞年新娘，未婚夫是吳彥祖的表哥Martin，Martin比她年輕5歲，在美國長大的Martin，畢業後到內地工作，兩人於去年邂逅，拍拖半年即決定閃婚。<br>陳雅倫近年專注留在北京發展，偶然遇上Martin，女神宣佈做雞新娘，身在北京的她昨接受電話訪問時說：「仲安排緊，未有確實日期。」講到兩人相識經過，她表示去年8月在朋友聚會上邂逅男友：「Martin同我都有共同朋友劉永健，Martin一見到我就展開攻勢，好積極囉。」Martin不但跟劉永健是小學同學，也是方中信好友。</p><p>拍拖三個月被求婚</p><p>陳雅倫形容兩人約會有puppy love的感覺：「去完街返到屋企，仲要傾四、五個鐘電話，都唔知邊有咁多嘢講。」她坦言第一眼見到Martin都有feel，但最感動到她是對方深情表白：「同佢拍咗一個月拖左右，我好認真同Martin講：『唔想玩玩吓，如果你諗住玩玩吓就唔好嘞！』佢已經第一時間講係想大家有將來，令我好感動。」她透露男友於去年11月的生日派對上求婚：「佢突然間喺佢啲朋友面前講：『好希望嚟緊呢年，Ellen可以做到黃太』，好感動，冇諗過佢當住咁多朋友講。呢個年代好少男人肯公開commitment（承諾）。」<br>陳雅倫不打算大搞婚禮，只想與至親在一個特別的地方分享喜悅，但一對準新人要完成手頭工作才着手籌備婚禮，她暫時未收到訂婚戒指。問會否擔心相識半年便閃婚太快？她說：「冇話快，圈中好多人都識咗冇耐就結婚，梁詠琪都係好似三個月就結，夾就得。」</p><p>協議婚後定居香港</p><p>Martin身高六呎，樣子酷似表弟吳彥祖，也是運動健將，除外在條件優勝，陳雅倫再補充說：「佢都好孝順、細心同有耐性。」Martin過往在內地替Nike、adidas兩品牌推廣，但近年做老闆代理了三款高爾夫球桿。兩人婚後有共識會在香港定居，因雙方的媽咪也在港居住，至於造人她表示會順其自然，但當然希望有BB。<br>不過陳雅倫忍不住大爆未婚夫小秘密，她說：「佢迷戀咗我好耐。」她表示在微博的朋友圈知道彼此有很多共同朋友，Martin一早已想叫身邊女性友人介紹認識，惟陳雅倫經常不在港，料不到及後便在友人聚會上遇到，更成功私有化，Martin平日會暱稱陳雅倫做「BB」。對於表哥Martin閃婚，吳彥祖昨日透過經理人回覆：「冇嘢回應。」<br>採訪：何永寧</p></body></html>