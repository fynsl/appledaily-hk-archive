<html><header><meta charset="utf-8"><title>乜又係你呀雷神！李嘉欣老爺好嘢　直逼100場頭馬大關</title></header><body><h1>乜又係你呀雷神！<br>李嘉欣老爺好嘢　直逼100場頭馬大關</h1><p>熱開就熱！嗰頭至話大熱門今日（11日）贏到開巷，呢頭又見到第九場三班1400米由2.4倍大熱門勝出，主角蔡約翰馬房「翔惑」在雷神莫雷拉胯下，休後復出即連捷，組合獨贏A1派18元。<br><br>「翔惑」賽前蔡約翰接受訪問，自揭馬兒上仗勝後缺陣近三個月，皆因曾發燒，不過此駒有的是質素，及時康復回勇，今仗藉1檔沿途前置，最終輕勝一馬位，近四仗取三冠一季，四歲馬大熟大勇。<br>未跑最尾第十場，雷神已憑「華麗再現」、「笑春風」、「喜悅繽紛」及「翔惑」四喜臨門，拋離最接近的潘頓20分，勝出今期騎師王，馬迷可提早收錢。至於蔡約翰分別贏「安友」、「喜悅繽紛」及「翔惑」，亦告大演帽子戲法，進一步擴大練馬師榜領前優勢。<br>「翔惑」馬主李嘉欣老爺許世勳年過九十，乃係本地目前最資深馬主，連埋今場在內，佢做馬主數十年，累積已贏98場頭馬，相信今季有力達到100大關。<br>與此同時，香港名門許愛周家族雞年旺過旺角，年初三先有許?奎勝出「神?金剛」，本月5日又有許簡瑞華以「必得勝」建功，本月8日再有許?亨贏「駟寶」，到今日輪到許?亨父親許世勳勝出「翔惑」，不過今日許世勳父子和李嘉欣皆無現身。<br>第九場二至四名順序為「軍勇戰略」、「至尊無上」及「比卡超」，四重彩派二萬七千幾。</p></body></html>