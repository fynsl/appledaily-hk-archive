<html><header><meta charset="utf-8"><title>陀B染髮不能舒淇晒白髮認有喜？</title></header><body><h1>陀B染髮不能<br>舒淇晒白髮認有喜？</h1><p>拍拖一向低調、連結婚都係拍緊劇嘅時候請假進行嘅舒淇同馮德倫，最近浮出水面，因為佢哋每次被傳媒影到出街拍拖，都選擇喺instagram或者微博搶先貼相，抽番自己水之餘又可以放下閃。<br> <br>上個月舒淇同馮德倫拍拖又俾周刊見到，仲話舒淇肚凸凸懷似有喜，而舒淇為咗BB，搬屋避開大廈維修、唔染髮以免染髮劑毒素傳俾胎兒，講到似層層，結果就俾馮德倫喺微博貼咗張相卸開，寧願認自己有肚腩仔，都唔認老婆有喜。<br> <br>至於舒淇繼上次喺ig貼咗張同馮德倫嘅合照，佢前日喺微博又貼咗張相，呢次佢繞起頭髮影咗張大頭照，留言：「這是一個智慧飛躍的年代。」<br> <br>睇真啲，40歲嘅舒淇竟然多咗好多白頭髮，咁啱上個月先傳佢陀B唔染髮，唔通佢呢次係想間接認有喜？</p></body></html>