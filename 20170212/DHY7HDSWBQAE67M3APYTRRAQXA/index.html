<html><header><meta charset="utf-8"><title>D300+冷待長毛參選</title></header><body><h1>D300+冷待長毛參選</h1><p>【本報訊】社民連立法會議員「長毛」梁國雄日前宣佈透過公民提名參選特首後，據知泛民「D300+」昨日在閉門會議亦有討論，但大部份選委對此反應冷淡，其間有選委指「如果有胡官（參選），就唔使長毛」後，不少選委更拍手和議。</p><p>長毛：市民反應唔錯
</p><p>與會的醫學界選委黃任匡會後稱，不少泛民選委認為「擺姿態或者表達理念已經做夠，我哋現時要做嘅，係如何做出一啲實質改變」，指在現時小圈子選舉下，泛民無力推動胡國興或長毛出任特首，只能爭取曾俊華在政綱回應泛民訴求。<br>黃又指長毛一旦入閘，除較以往參選特首的公民黨梁家傑、民主黨何俊仁更激進外，他看不到帶來的改變會較之前大，「或者得罪講句，長毛入到去嘅話，咪畀其他參選人當佢小丑，唔會理佢」。<br>對於泛民選委反應冷淡，昨與獨立議員朱凱廸落區爭取市民支持的梁國雄，受訪說對此無所謂，「佢哋（泛民選委）自己揀啦，我攞夠三萬七（公民提名）先同佢哋講」。他又指市民對他參選特首反應不錯，呼籲大家到民間公投網站投票支持他參選，「大家識做㗎嘞，唔使我講」。<br>■記者林俊謙</p></body></html>