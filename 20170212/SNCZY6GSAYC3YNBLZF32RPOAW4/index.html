<html><header><meta charset="utf-8"><title>歐陽巧瑩留院過元宵男友林師傑：腸胃炎一直唔好</title></header><body><h1>歐陽巧瑩留院過元宵<br>男友林師傑：腸胃炎一直唔好</h1><p>昨日係元宵佳節，亦即係中國情人節，喺微博、Ig或Facebook，唔少情侶會貼一雙一對嘅相，做咗人父人母嘅，就貼一家人齊齊整整嘅相，總之甜蜜溫馨熱鬧乜都有。<br> <br>不過喺「無綫新一代咪神」歐陽巧瑩嘅Ig上，就見到喺醫院冷清氣氛下，一隻插咗鹽水針加包咗綳帶嘅手出嚟，見到都覺痛。隻手嘅主人就留言話：「浪漫元宵節……希望冇事……祝福我，我想返工……好多嘢未做……。」好慘慘豬！<br> <br>林師傑接受傳媒訪問時，未知是否要陪女友，故以WhatsApp回覆話：「(歐陽巧瑩)腸胃炎一路都唔好，依家吊鹽水，做緊test，多謝關心！」<br> <br>如果一般腸胃炎，休息多啲食番啲清淡嘢，應該冇乜大礙嘅，有男友陪喺身邊，何時或何地，都可以慶祝情人節嘅。</p></body></html>