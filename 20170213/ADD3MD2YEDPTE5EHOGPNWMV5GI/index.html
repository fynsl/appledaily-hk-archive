<html><header><meta charset="utf-8"><title>中環在線：青姐話打工仔係「白供」群英 - 李華華</title></header><body><h1>中環在線：<br>青姐話打工仔係「白供」群英 - 李華華</h1><p>股評人胡孟青（青姐）講股票大家就聽得多，原來佢投資強積金都有心得。話說今年4月懶人基金將會推出，各大MPF公司頻頻搞活動介紹懶人基金係乜東東，信安噚日就請到青姐同一大班打工仔講市況。<br>雖然強積金係血汗錢，但冇乜人成日理，青姐都話搞到唔少打工仔成為白宮群英，仲早過侵侵入主白宮。即係乜？咪「白供」冇回報囉！<br>青姐教路，揀強積金基金唔同揀股票短炒，千祈唔可以淨係睇市升時隻基金彈幾多，一定要睇埋跌市時有無防守力，唔係賺埋都唔夠蝕。<br>雖然青姐以往MPF都有投資開債券基金，仲好長情無轉好耐，但佢都擔心今年息口向上，債市好大波動，所以都要的起心肝，揀基金轉倉。</p></body></html>