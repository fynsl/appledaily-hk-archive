<html><header><meta charset="utf-8"><title>奶媽：仲hea？火都嚟！ - 陳也</title></header><body><h1>奶媽：仲hea？火都嚟！ - 陳也</h1><p>港鐵車廂懷疑縱火案，對哪位特首候選人有利？丁酉火雞應景助選，感恩的肯定是上帝感召、西環加持、張官封印、地產商盲捧、狼營跪拜的鄭奶媽。<br>這起事件，霎時上升到風波層次，屬雞的奶媽黑面痛斥：「縱火係頭等暴力，係對社會現況不滿的暴徒所為，絕對不能姑息暴徒。社會撕裂到這種程度，再講休養生息，簡直廢話！我是個鍾意落手落腳做實事的人，堅定有擔當，一定會跟進社會內部深層次矛盾，對症下藥。不做，不錯，但不做，正正是讓問題惡化的罪魁禍首。社會已經在怒吼，甚至發火，想問那位對手，還能厚顏hea下去？過去多年放任不理的工作態度，是時候讓他終止了。加大力度，讓資源重新分配，扶貧助弱，確保每一分儲備用得其所而並非鎖在夾萬裏，揸住夾萬鎖匙者優哉悠哉睇法國電影歎咖啡的不思進取日子，即將過去。我領導下的政府，必然有為！有為！有為！雖然咁，港鐵唔識入閘但我會責成保安局，加強反恐配套，大手增撥資源予警隊，阻截暴亂犯罪活動，香港好打得！至少要打贏星加坡！」</p></body></html>