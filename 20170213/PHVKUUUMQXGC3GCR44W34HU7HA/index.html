<html><header><meta charset="utf-8"><title>同黎明玩歌擦火花</title></header><body><h1>同黎明玩歌擦火花</h1><p>貴為天后的鄭秀文與四大天王不時在舞台上相遇，不過在大銀幕上，她合作最多的是劉德華，華仔上月墮馬受傷後仍留院休養，Sammi昨表示已探望過對方，談到華仔情況，她說：「非常之好，非常之精神，仲非常之靚仔，仲好positive，期待佢快啲好番。」網友提出兩人不妨一齊舉行演唱會，Sammi即說：「呢個諗法幾新鮮，可以諗吓，不過一切要等華仔休息夠，好番先。」<br></p><p>Sammi孖華仔開騷未有定案，可是她即將會做黎明（Leon）演唱會嘉賓，她續說：「嚟緊24號會做黎明嘅嘉賓，諗咗兩隻歌，同Leon都有互動，揀嗰隻歌都幾好玩，期待當日有特別演出。」另外，有網友留言指期待Sammi夥拍從未合作拍戲的郭富城，Sammi回答說：「有可能。」</p></body></html>