<html><header><meta charset="utf-8"><title>女星婚後急生B傳孫慧雪人工受孕</title></header><body><h1>女星婚後急生B<br>傳孫慧雪人工受孕</h1><p>結婚生B，組織一個美滿家庭係好多人嘅願望，其實藝人都係人，佢哋都會有「恨嫁的心」，或者做父母的心，以下幾pair就係好例子喇！<br> <br>孫慧雪 Edwin Lo<br>34歲雪雪(孫慧雪)擁有33C傲人身材，係好多男士心目中嘅女神，亦講過自己「有一顆恨嫁的心」，其實雪雪同圈外男友Edwin Lo拍拖四年，於上年8月已秘密入紙，到上年12月行婚禮，當時有傳雪雪想試人工受孕，雖然佢冇正面回答，不過佢都認自己趕生B：「係有計劃想要小朋友，我年紀都唔細啦!」<br> <br>楊怡 羅仲謙<br>羅仲謙同楊怡喺上年10月拉埋天窗，對於生B方面，謙謙睇嚟好心急，佢喺接新娘當日表明想快啲有BB，佢話：「都想兩年抱三，承阿怡貴言，會盡力嘅，隨心啦!」雖然口講隨心，不過其實謙謙想第一胎係女，第二胎係仔，湊夠個「好」字。<br> <br>胡杏兒 李乖德<br>37歲胡杏兒前年同獵頭公司老闆李乘德(Philip)結婚，杏兒講到出口生B係自己今年最大嘅願望。早前有報道指佢包到冚去睇婦科醫生，傳佢有喜；不過佢出席活動時，着住一對五吋高踭鞋，用行動否認已有喜，目前睇緊中醫調理身體，為生B做好準備。<br> <br>楊采妮 邱韶智<br>42歲「玉女掌門人」楊采妮同老公邱韶智於2013年結婚，今年1月宣佈懷孕5個月，不過就冇透露自己係陀仔定陀女。</p></body></html>