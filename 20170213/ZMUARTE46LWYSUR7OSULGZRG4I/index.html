<html><header><meta charset="utf-8"><title>城城聞Moka懷孕：會笑囉</title></header><body><h1>城城聞Moka懷孕：會笑囉</h1><p>郭富城昨日在亞洲博覽館擔任馬術大師賽頒獎嘉賓，頒獎時馬匹前蹄突然不停踏地，差點踩中城城，好彩閃避得快。城城女友方媛（Moka）因為肚微隆而傳懷孕，城城說：「佢自己都講咗，係腸胃唔舒服，瘦咗幾公斤，佢問fans有乜唔同，加上我又講咗自己踏入50歲，媽媽年紀大，會諗吓人生計劃，珍惜、愛護、了解、包容女朋友，人生計劃一定會plan。」<br>聽到懷孕消息是否很開心？城城笑說：「我會笑囉，估唔到會咁敏感。」當時會否自覺還未知消息？他笑謂：「原因係自己嘅。」他又指最近看見媽咪開始要用枴杖，心痛之餘也要為自己計劃將來，至於情人節就在工作中度過。<br>採訪：黃曉妍<br>攝影：陳順禎</p></body></html>