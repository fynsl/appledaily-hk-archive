<html><header><meta charset="utf-8"><title>魚樂無窮：細細粒盈喜一族 - 唐牛</title></header><body><h1>魚樂無窮：細細粒盈喜一族 - 唐牛</h1><p>科網股大牛市，舜宇光學（2382）突破50元大關，事緣麥格理睇好其各類型鏡頭業務，大幅上調目標價至80蚊，上升空間六成。市值500億銀嘅巨無霸，一樣可大砌特砌，證明資金搶貨可以好癲，如果係細細粒嘅蚊型股，咪舞到飛天？珩灣科技（1523）絕對有呢個條件。<br>係咪熟口熟面？冇錯，本欄曾於去年9月推介，當時給予目標價0.65元，五個月後達標，逾三成利潤袋袋平安。今日再次品題，當然係有好消息，繼中期盈利爆升一倍後，公司指受惠收益及毛利增加，全年盈利繼續勁升，在在反映處於增長爆發期。<br><br>簡單再介紹一下珩灣，主要從事SD-WAN路由器設計、開發、市場推廣及提供軟件許可及保修與支援服務，招股書顯示，公司獲得美國專利商標局授予四項專利，另正申請161項知識產權專利，意味入行門檻極高之餘，公司產品亦夠權威。<br>再望望CCASS，不得了，首十大券商持股超過八成，貨源歸邊度達五粒星，最新市值6億銀，預測市盈率十數倍，年度化息率逾五厘，圖表正處於整固階段，只可以話，橫睇豎睇都唔止呢個價囉。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>