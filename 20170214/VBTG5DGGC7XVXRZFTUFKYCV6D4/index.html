<html><header><meta charset="utf-8"><title>【新機速報】新AK380SS開價近$40,000 點解賣咁貴？</title></header><body><h1>【新機速報】新AK380SS開價近$40,000 點解賣咁貴？</h1><p>有玩開數碼音響朋友，都會認識Astell&amp;Kern這個專出DAP的韓牌。兩年前推出旗艦級AK380開價$28,800已經「嚇」到唔少用家，新推出的AK380SS套裝更將售價推高至$39,580，點解可以賣咁貴先？其實在內涵方面，AK380SS同之前幾個版本AK380分別都好少，同樣沿用兩枚AKM AK4490 DAC芯片，但機身型號上的SS就點明是新版本的機殼是由不銹鋼製造，將重1,751g的原材料經切割、加工等多個工序後，實際應用到的只有154g，這亦解釋到其中一個賣得貴的原因。</p><p>其次今次這個套裝是跟上同樣以不銹鋼製造的專用耳擴AMP SS，之前AK380跟專用耳擴AMP是需分開購買，單單耳擴AMP已值幾千。最後是AK380SS套裝又用上限量一招，全球限量200套，香港就分到其中50部。講真，套裝開價$39,580確實好高，不過睇返日本連稅售價高達649,980日圓（約$44,227），原來香港買已算抵了。<br><br>資料來源：Astell&amp;Kern<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>