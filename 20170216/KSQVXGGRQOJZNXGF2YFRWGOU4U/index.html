<html><header><meta charset="utf-8"><title>求驗客手記：Jesus骨裂恐收「咧」</title></header><body><h1>求驗客手記：<br>Jesus骨裂恐收「咧」</h1><p>曼城前鋒「Jesus」加比爾捷西斯周一受傷，經檢驗後證實右腳蹠骨骨裂，預計要缺陣三個月，幾乎等於收「咧」。不過對於近排盛傳會喺今夏走人嘅阿古路，無疑係好消息，領隊哥迪奧拿𠵱家又要靠晒阿古路，不過有人摷番阿古路11年前嘅訪問，當時佢話自己係利物浦粉絲，夢想可以加盟。</p></body></html>