<html><header><meta charset="utf-8"><title>【估你唔到】Xbox One + 3DS　原來玩得埋</title></header><body><h1>【估你唔到】Xbox One + 3DS　原來玩得埋</h1><p>3DS同Xbox One由兩間唔同公司推出，而且一部是手提機一部是家用主機，但原來都可以溝得埋。最近就有高手就成功將3DS接上Xbox One，在大電視上玩到《Mario Kart 7》、《Super Mario 3D Land》等3DS遊戲。點解要咁做？因為3DS本身並無提供電視輸出功能，在太細畫面上打機未夠過癮。</p><p>要將3DS連上Xbox One又唔算好複雜，首先要在3DS上安裝上特製系統，然後安裝NTR Homebrew軟件及Input Redirection，另在Xbox One上安裝可以從Xbox One Store內找到的UWPStreamer應用程式，並透過無線網絡連接3DS同Xbox One再進行相關設定即可，唔需要駁線、拆機都可以做得到。成功接駁後就可以上Xbox One手掣在大畫面上玩到3DS遊戲，但遊戲中的觸控功能就用唔返；如果接駁失敗，只要重頭做一次就可以，唔怕會炒機。<br><br>影片： https://youtu.be/mO7kZx6YRTU <br><br>資料來源：VentureBeat<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>