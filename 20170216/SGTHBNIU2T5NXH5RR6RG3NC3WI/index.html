<html><header><meta charset="utf-8"><title>求驗客手記：高爾變超人型過Ironman</title></header><body><h1>求驗客手記：<br>高爾變超人型過Ironman</h1><p>情人節香港有金鐘地鐵Ironman，英國球壇就有卡頓高爾超人。曾經踢過車路士同韋斯咸等英超球會嘅佢，上年去咗美國低組別聯賽球隊搵食。或者係去過美國感受過吓當地文化，高爾日前趁情人節，扮成美國超級英雄超人，戴埋假髮兼拎住束白玫瑰，喺twitter度留言祝大家情人節快樂。</p></body></html>