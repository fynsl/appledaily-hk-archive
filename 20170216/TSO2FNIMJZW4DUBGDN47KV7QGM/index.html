<html><header><meta charset="utf-8"><title>魚樂無窮：三大賣點創升浪 - 唐牛</title></header><body><h1>魚樂無窮：<br>三大賣點創升浪 - 唐牛</h1><p>圓美光電（8311）2月初突然發力，短短3日炒高六成，整固後昨日再起動，係咪新一輪攻勢開始？不妨搵資料及數字驗證。<br>圓美光電主要代理及銷售顯示屏之零組件，產品多數用於手機及平板電腦，最近好消息接二連三出現。圓美光電上月底發盈喜，受惠出售附屬及光學產品（即大熱VR顯示器）貢獻利潤增加，預期全年盈利將增逾倍，夠晒靚仔。<br>同一時間，公司重新向聯交所提出轉主板申請，重點不在於多3億銀殼價，而是升呢後可染指嘅基金幾何級數上升，對公司百利無一害。<br><br>蘋果股價逼近新高，手機設備股炒到啪啪聲，舜宇光學（2382）及通達（698）破頂再破頂，圓美光電升完一浸，仍較高位潛水七成，十萬個不合理，市值只得十數億，僅及前兩者零頭，加上首十大券商持股逾八成，夠晒乾身，要舞起其實唔難！<br>廣告一則︰好事多磨，唐牛鐵定於3月開設炒股班，由揭開大戶底牌，到全方位揀股及分享投資心法，相信總有一款啱你，目的只得一個，就是增加入市勝算，有興趣的戰友，請留意facebook公佈。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>