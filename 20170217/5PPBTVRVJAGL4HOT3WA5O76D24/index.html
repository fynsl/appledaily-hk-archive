<html><header><meta charset="utf-8"><title>舒適抽水變笠水admin被抬暗角去？</title></header><body><h1>舒適抽水變笠水<br>admin被抬暗角去？</h1><p>剃刀品牌「舒適」在情人節七警案宣判所有被告襲擊罪成後，隨即在facebook專頁發帖，指「除了情人節，仲有一樣嘢值得慶祝」，更指「耐就係耐啲，我地有請小鳳姐」，並在文末加上「你哋無做錯不過要坐」，暗寸7警。帖文一出隨即吸逾數千人讚好，有網民讚勇敢，但有人批評公司抽水博話題，同日稍後舒適刪po，惹來網民批評。舒適周四凌晨出po正式跪低，承認當日「出現失誤」，「引起了一些網友對於當日突發新聞的聯想和關注。這並非我們的初衷，如果造成任何不安或困擾，我們表示誠懇抱歉」。<br><br>情人節當日有網民對抽水po留言，稱「感到非常失望及噁心。因為你公司的頁面管理員，代表你公司品牌及以身份，以極不尊重和惡意的心態去嘲笑和羞辱其他人」，揚言有生之年不買舒適產品，之後已有人質疑「Admin係咪比人拉咗去暗角？」舒適在周四凌晨出的「抱歉」文，提到「我們一直都堅持創新精神，其中重要的一部分包括了重視用戶的需求、聽取和採納他們的意見。 我們堅信，只有積極接受建議，才能持續引領創新。在此，感謝你們對此事的關注和意見」。<br><br>「抱歉」文章一早已吸逾500「嬲嬲」，下款是以公司名義而出，行文用字十分官式，不似以往Admin的輕鬆幽默，有網民估計當日po文的Admin已被炒，認為今次是高層「老屎忽」插手，網民力撐「admin你無錯！」一向出很多諷刺po的「唐生大地震」專頁亦有留言，指「你唔刪文道歉，班冇腰骨藍屍狗一樣會用你啲產品<br>反而你刪文道歉，就變成有腰骨既香港人唔會支持你地。出原po果個關公唔X，諗到向藍屍跪低先係最X」。<br><br>事件與去年法國化粧品牌Lancome引發的公關災難有點類似，當時Lancome 24小時內兩度「引爆」公關災難，先與歌手何韻詩割席，之後又取消合作的音樂會，兩出聲明被網民瘋傳狂鬧，由本來獲力撐「有種」變被唾棄。<br><br>網民留言：<br>Aaron Au：要求admin?文(或者已經炒咗 admin)個位高層，放心我一定幫你share呢篇文送reach俾你，因為你一個低X能自X大嘅決定，可以將 #Schick係香港建立嘅品牌形象一鋪清袋，真係X到無朋友。你知唔X知你公司賣咩架？賣形象架，你sell客係sell緊用你產品好型呀，你唔X係以為啲伙記好似你咁對住大陸就X軟好X型呀？#Schick已完#關公教材。<br><br>Ray Lam：我今日先睇到呢單野，尋日出post果個admin無錯。不過我依家知道貴公司企邊一邊啦，你地食屎啦。我用緊貴公司的Hydro 4剃鬚刀，差不多到期換，下次我會買返吉列。食蕉啦你地。<br><br>張振東：admin你無錯@！！！<br><br>Sunny Chan：你個回應先係關公災難，你地呢次真係吉列，應該好舒適啦！<br><br>King Leung：而家兩邊不是人，決定跪低嗰個唔知食乜大嘅呢！<br><br>Ellen Lam：明明平時都玩開敢言，指名道姓抽水你都玩過，點解而家咁小事就跪低？咁以後仲出咩 post 好？啲高層老屎忽係咪無X腦？</p></body></html>