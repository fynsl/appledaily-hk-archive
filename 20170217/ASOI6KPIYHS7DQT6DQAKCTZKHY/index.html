<html><header><meta charset="utf-8"><title>【你抄我又抄？】Facebook推限時動態功能　傳WhatsApp都會跟</title></header><body><h1>【你抄我又抄？】Facebook推限時動態功能　傳WhatsApp都會跟</h1><p>當一個功能好用，自然會吸引到其他同類產品「抄考」。正如Snapchat Stories受用家歡迎，Instagram早5個月前就加入類似的Instagram置頂限時動態功能，到今日連Facebook都照跟推出限時動態功能。Facebook限時動態功能同樣以24小時為限，同時擺在置頂位置，亦不能備份其他人的限時內容。不過不同的是Facebook內置相機功能就提供幾十種特效，又有唔同面具、邊框及互動式特效選擇，唔需要事前用其他應用程式拍低搞鬼短片。如果怕醜唔想公開限時動態都得，新功能還有一項「悄悄傳」功能，可將限時動態發送給特定朋友，對方最多亦可以睇兩次。香港用家如果想玩的話都相信要等一排，因為Facebook限時動態功能暫時只在8個國家地區推出，當中包括意大利、匈牙利、阿根廷、瑞典、挪威、西班牙、馬來西亞及台灣，香港無份！<br><br>唔止Facebook，網站Ubergizmo就引述Twitter帳號WABetaInfo的消息，指在最新的iOS Beta版上，提供上載短片或相片當24小時限時動態頭像的新功能，其實又係Snapchat Stories的變身，但這項功能會否在正式版推出就未知。<br><br>資料來源：Facebook, Ubergizmo<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>