<html><header><meta charset="utf-8"><title>拜金港女Seasun住過趙世曾豪宅</title></header><body><h1>拜金港女Seasun<br>住過趙世曾豪宅</h1><p>昨日有爆料指拜金港女Seasun當日無家可歸，趙世曾安排她入住「趙苑」，但她突然帶男人返趙苑，最後被趙世曾趕走。昨日本報向Seasun求證，她坦承曾入住趙苑：「嗰時工作我要接待嘉賓，又唔係同佢一齊住，都係盡地主之誼，趙生好gentleman。」問她是否帶男人入趙苑故被趕？她支吾以對，最後又說沒有。<br>節目未出街，她已被圍插，Seasun回應：「有啲係我自己（講），有啲可能係效果剪接。」問她為何會講「有樓有高潮」？她稱：「我嗰句係有個安穩嘅住屋條件，喺個舒服啲嘅地方，容易啲達到高潮。」至於「冇樓唔好白撞」呢？她說：「佢嗰時問我擇偶條件，跟住我提到其中一樣嘢係有樓，如果唔係以上咁多條件唔好白撞。」</p><p>趙世曾：畀地方佢住</p><p>本報向趙世曾求證Seasun曾幫他打工，更獲安排入住趙苑一事，他表示沒印象：「趙苑成日都裝修，都會有安排宿舍畀員工，有時會安排馬來西亞、內地員工嚟，係會畀地方佢哋住，但你哋講個女仔就冇印象。」<br>對於節目《有樓萬事足》被外界質疑有劇本，節目編導岑應回應傳媒時表示：「冇事先安排劇本，第一次同呢個女仔（Seasun）傾電話，已經覺得佢嘅思維好得意，其他我唔方便答，你哋問番公司啦！」<br>採訪：嵐山</p></body></html>