<html><header><meta charset="utf-8"><title>【Pokemon Go大更新】再戰摩士　80款第二代精靈本星期內現身</title></header><body><h1>【Pokemon Go大更新】再戰摩士　80款第二代精靈本星期內現身</h1><p>《Pokemon Go》期間限定的情人節活動剛剛玩完，相信好多未捉到吉利蛋同立方獸的朋友，都應該在這一星期內有斬獲，筆者都入手了十幾隻立方獸。不過好消息未完，《Pokemon Go》開發公司Niantic剛剛官方公佈終會推出第二代精靈，包括在《Pokemon Gold》及《Pokemon Silver》遊戲Johto地區出現的80款精靈，仲話明今個星期內就會推出，一早儲齊精靈的玩家睇怕又要再去摩士公園、訊號山公園等精靈勝地蒲下先得。<br><br>除了追加80款第二代精靈外，今次更屬大更新，包括採用新進化系統，原本在Kanto地區出現的第一代精靈，將有機會進化成新加入的第二代精靈，如伊貝可進化成月亮伊貝或太陽伊貝等等。另外亦會改變掟波捉精靈系統，唔知今次精靈們除了會跳開或頂波之外還會加入甚麼招式。在更新中亦會追加兩款餵精靈用的Berry，Nanab Berry可以減慢精靈移動速度，而Pinap Berry就可以加倍成功捕獲精靈後所得的Candy。想為角色換個新形像都得，更新入面會追加新衫、新褲、新帽及新道具。更新項目超多，真係好想好快玩得到！<br><br>影片<br> https://youtu.be/R04u9E5INTI <br><br>資料來源：Pokemongolive<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>