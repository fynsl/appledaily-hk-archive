<html><header><meta charset="utf-8"><title>西環集中營：泛民死硬派拒救鬍鬚曾 - 季陶</title></header><body><h1>西環集中營：<br>泛民死硬派拒救鬍鬚曾 - 季陶</h1><p>特首選舉提名期已差不多一個星期，民主300+選委亦開始陸續向曾俊華或胡國興交提名，有民主派選委說，之前胡官為提名告急，按他們目前了解，想提名胡官的選委，多於提名曾俊華。更有一些死硬派選委堅持就算曾不夠提名入閘，也不做「雷霆救兵」提名曾，「呢班選委話為咗自己信念，係一定不提名曾俊華，甚至有人講明唔睇民調提名，話民調不代表真正民意喎」。</p><p>「民調唔反映真正民意」</p><p>該民主300+選委稱，目前民主300+選委中，約三分之一會提名曾俊華、三分之一會提名胡國興，餘下一半大部份均同意提名曾或胡，但仍有一些死硬派表明絕不提名曾，就算其他選委游說，也不為所動，「佢哋將原則放到好高，總之就唔畀曾俊華，就算曾差佢一票都唔畀」，另一民主派選委更稱，他們嘗試以民調游說，指最少有四成民意想曾入閘，增加競爭，而曾支持度也高過胡官及梁國雄，但對方竟說「唔會睇民調」，「佢話民調只係調查，唔係反映真正民意喎！真正民意喺傘運已表達得好清楚」，該選委頗勞氣說：「如果身為民主派選委都唔睇民調做嘢，咁以後點批評政府，唔跟民調反映嘅民意做嘢？」<br>另一民主派選委稱，就算肯提名曾或胡的選委，他們也受其他不提名曾選委游說，改為支持胡官，所以民主派可以畀曾的提名，並沒有隨曾民意支持上升而增加，反而有越來越少之勢，「做咗民主派咁耐，真係未見過咁多民主派政治決定，會同民意背道而馳」，他直言選委有權就提名作決定，甚至可以不跟從民意走，但後果卻要整個民主派一同承擔，「經過今次之後，我諗好多係選委選舉投民主派選民，日後唔會再支持民主派，因為你哋都唔理民意，點解仲要投你一票？」<br>周一、三、五刊出<br>季陶</p></body></html>