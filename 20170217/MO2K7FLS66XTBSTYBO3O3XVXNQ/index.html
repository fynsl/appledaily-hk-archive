<html><header><meta charset="utf-8"><title>【馮仁昭四圍超】洪朝豐巴西義教打坐</title></header><body><h1>【馮仁昭四圍超】<br>洪朝豐巴西義教打坐</h1><p>洪朝豐（右）同音樂人兼自然療法醫師林敏怡下月8、9日喺藝穗會搞兩場「靜心。能量。音樂會」。早前洪朝豐話要移居法國，所有手續已辦妥，但係𠵱家又出現喺香港？佢即刻笑住話：「𠵱家唔移民喇，個天安排咗另一樣嘢畀我。我喺音樂會後飛巴西，做全職義工教市民打坐，一直留到12月尾，預計出年1月先返香港。」<br>撰文：馮仁昭</p></body></html>