<html><header><meta charset="utf-8"><title>【毛色揭秘】全港咁多賽駒一隻白馬都冇？</title></header><body><h1>【毛色揭秘】全港咁多賽駒<br>一隻白馬都冇？</h1><p>白色一直係尊貴、純潔嘅代名詞，俗語話一白遮三醜，唔少人畢生追求美白。<br><br>喺賽馬世界，亦有人特別鍾意白色賽駒，貪佢哋夠罕有，可惜香港就無緣睇到真正的白馬。主因香港馬匹毛色，主流為四種，包括栗色、棕色、棗色及灰色。<br><br>唔少人會混淆灰馬同白馬，喺香港睇落似係白馬嘅賽駒，全部出世紙紀錄其實係灰馬。但呢啲灰色賽駒，會因為年老，毛色漸漸變白。<br><br>好似兩屆香港盃冠軍「加州萬里」，啱啱來港時毛色係灰灰哋，到臨近退役已成身白晒；但佢真正身份仍係灰馬。<br> <br>咁點先係白馬呢？有些書籍指分別在眼睛，眼睛顏色較黑便是叫灰馬，眼睛粉粉哋先叫白馬，而白馬喺外國先有。<br><br>不過，明明馬匹毛色以深色為主，點解有白色馬出現呢？原因馬毛好似人類毛髮咁，按照本身基因決定。白馬擁有一種特別基因，能夠稀釋毛色。<br><br>不過在賽馬其實世界好簡單，無論乜顏色都好，只要贏到大賽同獎金，自然就係一匹優秀馬匹。</p></body></html>