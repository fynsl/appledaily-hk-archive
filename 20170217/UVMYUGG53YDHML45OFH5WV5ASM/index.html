<html><header><meta charset="utf-8"><title>【強國出品】全球最細手機穩定器　自拍開Live唔怕震</title></header><body><h1>【強國出品】全球最細手機穩定器　自拍開Live唔怕震</h1><p>一般手機穩定器都非常累贅及價錢昂貴，令到唔少用家卻步，不過剛剛有公司在Indiegogo搞眾籌研發號租全球最細附外置電池功能的手機穩定器，早鳥價89美元（約$691），睇落好似幾吸引。這個體積只有43.5x113x23mm，重量只有180g的Fancy相機穩定器，只是用上單軸設計，當然穩定性唔及兩軸及三軸設計，但行街或加上自拍神棍自拍或開FB Live、IG Live都合用。Fancy功能方面主打女性用家，穩定器背面設有小圓鏡，自拍前都可以執靚個樣手拍，而且正面亦加入補光燈，背光或較暗環境下都用得着。<br><br>Fancy還有一樣好，就是內置了2,600mAh，可以直駁手機充電使用。功能都算唔錯，而且提供玫瑰金、灰、綠、銀及黑共5色機身選擇，不過產品外形就只是麻麻，感覺比較「膠」，原來開發公司Wewow是一間來自廣州的中國公司，即時明晒。Fancy眾籌項目已經達標，4月開始供貨，但相信好快就可見到其他廠商推出功能類似但價錢更低的產品。<br><br>影片<br> https://youtu.be/jGWtB44LP5U <br><br>資料來源：Indiegogo<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>