<html><header><meta charset="utf-8"><title>降呢前女友呂麗君着2萬白裙做基金主席</title></header><body><h1>降呢前女友<br>呂麗君着2萬白裙做基金主席</h1><p>大劉劉鑾雄同甘比舊年結婚，同大劉相處12年嘅呂麗君，分手後轉為搞慈善。佢同Walmart集團繼承人Rob Walton，共同創立「呂．沃爾頓地球創新研究基金」，推動愛護大自然，美國時間昨日更舉行咗基金成立晚宴。<br> <br>呂麗君喺晚宴上上台演講，又集郵Steve Jobs遺孀Laurene Powell Jobs、夏里遜福等。佢着咗一條象牙色長袖短裙，配咗一對珍珠長耳環，感覺清淡。<br> <br>今次呂麗君所穿嘅白色裙並非來自佢嘅愛牌Valentino或Chanel ，而係意大利設計師Giambattista Valli嘅出品，全身象牙色、黑絲帶勾勒腰位，胸口飾以白色喱士點綴，網購價約2萬元。呂麗君揀咗近年時尚流行嘅長袖款式，圓領設計，格調典雅，亦同出席慈善活動的性質、氣氛相配，由於今次晚宴主題係環保，所以作為主人家嘅呂麗君，亦冇着上傳統嘅禮服或長裙。<br> <br>Giambattista Valli 的設計以浪漫高雅為主調，線條剪裁簡約且女性化，滲出優雅息，星級客戶由皇室到荷里活女星都有，如約旦王后Rania、女星 Penélope Cruz、Natalie Portman 、Diane Kruger 等，徐子淇、劉嘉玲都係捧場客。<br> <br>更多時尚、美容新聞，即上： http://add.appledaily.com </p></body></html>