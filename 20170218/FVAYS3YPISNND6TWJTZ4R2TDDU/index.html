<html><header><meta charset="utf-8"><title>【預早通知】WWDC回歸聖荷塞　主打iOS 11及macOS 10.13</title></header><body><h1>【預早通知】WWDC回歸聖荷塞　主打iOS 11及macOS 10.13</h1><p>每年6月舉行的WWDC門券一出都會被眾多Apple開發公司秒殺搶購一空，今年登記日期就會在3月27日開始，但要留意的是今年舉辦地點會由過去十幾年的三藩市Moscone Center搬到聖荷塞McEnery Convention Center。上一次在聖荷塞舉行的WWDC要數到2002年，當年教主Steve Jobs公佈Mac OS X 10.2及QuickTime 6，而今年WWDC場地又再次回歸聖荷塞，靠近Apple總壇Cupertino，至於今年WWDC主題應會是iOS 11、macOS 10.13以及新版tvOS及watchOS。通常Apple唔到最後一刻都唔會公佈WWDC的資料，今次提早個多月通知相信是讓有意參加的開發者改行程。此外，眼利的果粉更發現WWDC17主題海報跟2010年西班牙馬拉加電影節宣傳海報非常相似，唔通Apple都抄人？原來有網站證實這兩幅插圖都是由加拿大藝術家Geoff McFettridge所創作，並唔算抄襲。</p><p>資料來源：Appleinsider<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>