<html><header><meta charset="utf-8"><title>三女上車各有辦法拜金Seasun等人送樓　港男藐爆</title></header><body><h1>三女上車各有辦法<br>拜金Seasun等人送樓　港男藐爆</h1><p>無綫實況新節目《有樓萬事足》圍繞時下買樓問題，近日播出預告，自稱22歲的Seasun語出驚人，她的「有樓有高潮」、「冇樓唔好白撞」和公猴「洞穴論」，全城譁然，被封拜金港女。節目中另外兩女同樣出位，分別是死慳死抵成功上車的23歲「105%姐」Macy，以及32歲的「貼樓女」Inky。<br>現職珠寶公關的Seasun被揭曾替趙世曾打工，參加過他贊助的《國際旅遊小姐》競選和入住「趙苑」，她期待獲男仔送贈2,000呎豪宅示愛，港男陳先生接受本報街訪時，不屑她說：「如果有個女仔話因為我冇樓而唔接受我追求，我會一巴打到佢返菲律賓，再將佢擺上高登。」<br>至於曾跟Seasun同屆參加《國際旅遊小姐》的冠軍鄺芷凡（Omi），現於有線做主持，她踢爆Seasun改名又變臉：「佢當時叫Givanna（鄧寶怡），我都唔係好認得佢，靚咗！」 <br>Seasun超級離地，與「貼樓女」Inky相反，Inky為求真愛可與另一半分享自己辛苦置業的成果。任職巿場推廣的她，勤力工作儲下100萬首期，早前以340萬上車，購入油麻地300幾呎細單位自住，並在節目中表示不介意買樓招親。</p><p>105%姐靠黐</p><p>介乎兩女之間的是「105%姐」Macy，她自稱每月儲到105%人工，儲凸人工的秘訣是衣食住行全靠黐，與家人同住慳一筆，又有男友肯照顧。她平日也會炒股票賺外快，月薪萬餘元，儲足3年也成功上車，以335萬買下旺角一個細單位。<br>《有樓萬事足》節目編導岑應去年製作真人騷《沒有起跑線？》，當中大肚媽咪啜核金句「贏在子宮內」令人難忘，其實現年40歲的岑應有個消防員未婚夫，她都是未能上車一族。<br>採訪：嵐山、楊定、譚倩宜<br>攝影：馮峰</p></body></html>