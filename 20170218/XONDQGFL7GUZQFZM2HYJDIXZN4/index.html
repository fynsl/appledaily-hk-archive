<html><header><meta charset="utf-8"><title>【動畫●健康online】打工仔9年唔放年假　隨時精力枯竭忽然「謝咗」</title></header><body><h1>【動畫●健康online】<br>打工仔9年唔放年假　隨時精力枯竭忽然「謝咗」</h1><p>打工仔普遍渴望假期來臨，但亦人工作九年沒有放過一天年假，員工唔願放假辛勤工作，究竟是老闆值得慶幸抑或屬壞事？精神科醫生表示，人生把全副精神只放在工作上，久而久之便會容易出現倦怠症狀，就像蠟燭燒盡了，或車胎磨蝕了，「突然個人謝咗」，若工作突然遇上挫折，例如被解僱，在人生沒有其他支援下，會較難面對逆境，嚴重更會患上抑鬱症。<br><br>記者：陳沛冰<br><br>精神科專科醫生歐陽國樑表示，有些人寓工作於娛樂，「返工仲開心過放假，放假無所事事，會覺得好唔舒服」，有些人則因上司的壓力，或擔心經常放假會地位不保等，而不願放年假，令生命只有工作，忽略了家庭、友情、愛情或興趣等，亦會因長時間欠缺足夠休息容易累積成倦怠的症狀，「突然個人謝咗，以前無得瞓，依家想瞓都瞓唔到，又無胃口，完全集中唔到精神，兼無晒動力」，部份人會被診斷為患上抑鬱症。<br><br>因為這類人生命中只有工作，一旦工作遇到錯折，情緒容易崩塌及患上抑鬱症，「好似全個人都一無所有，情緒差得好快同好徹底，增加面對唔到工作逆境嘅風險」。歐陽國樑指，專業人士或管理層出現這些問題的風險，會較一般基層打工仔高。<br><br>歐陽國樑表示，不少成功人士都非常投入工作，但緊記要有適當休息，可令思維更清晰，更要學習將人生中的家庭、工作、愛情、友情、興趣等分配重要性及時間，不應有一樣事情佔人生超過一半，否則會令人生失衡。市民於日常工作應留意自己面對壓力的反應，如經常失眠、沒胃口、沒動力、難集中精神及思想變得負面等，顯示有倦怠的症狀，有需要時要盡快求醫。</p><p>想輕輕鬆鬆健康?，記住留意健康蘋台<br> http://health.appledaily.com.hk/ </p></body></html>