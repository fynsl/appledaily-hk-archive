<html><header><meta charset="utf-8"><title>【有樓有高潮街訪篇】港男不屑：要睇自己呎數囉！</title></header><body><h1>【有樓有高潮街訪篇】<br>港男不屑：要睇自己呎數囉！</h1><p>港女Seasun喺大台實況節目《有樓萬事足》入面講嘅「有樓有高潮」同「冇樓唔好白撞」，成今日網民瘋傳嘅金句。有見及此，「蘋果動搞作」就問咗一眾港男港女對Seasun嘅偉論有咩睇法！<br><br>記者：倩宜　攝影：馮峰</p><p>問：「無樓咪白撞？」<br>Raymond：「叫佢返屋企瞓啦！俾粒鈕佢算啦！」<br>陳先生：「如果有個女仔話因為我無樓而唔接受我追求，我會一巴打到佢返菲律賓，再將佢擺上高登。」<br>吳先生：「佢都幾膚淺。」<br>林女士：「幾十年前無呢個諗法，有份工就ok。」<br>伍小姐：「無物業仲好，有樓仲煩，又要供又要交管理費。」<br>林小姐：「佢唔駛同條仔結婚，同層樓結婚咪得！」<br>Step：「幫我問下個女仔駛唔駛睇醫生啦！佢應該有問題！」<br>葉小姐：「佢買咗層樓，但係唔照顧我，都唔代表愛我。」</p><p>問：「有樓先有高潮？」<br>Raymond：「(翻白眼)」<br>阿謙：「性高潮？關咩事呀？」<br>林女士：「我就唔會咁樣諗。我唔係好明白時下女仔嘅心態。」<br>陳小姐：「係咪真係有人咁樣講？」<br>Step：「咩料呀？點解咁在意高潮呀」<br>Lucky：「咁佢唔好要高潮囉。」<br>陳先生：「如果個女仔咁樣講，真係好極有限。」</p><p>問：「二千呎屋入面做先有高潮？」<br>伍小姐：「睇嚟佢好有經驗，我只可以咁講。我覺得細細地反而會好啲，安全感大啲。」<br>陳小姐：「我唔想要咁大，會好驚。一百呎、一廳兩房已經夠。」<br>Step：「我怕鬼呀！」<br>葉小姐：「我唔認同。」</p><p>問：「高潮指數同住屋尺寸成正比？」<br>伍小姐：「關咩事？係技術問題，有技術就會好啦！」<br>陳先生：「唔會囉。」<br>阿謙：「唔成正比，睇自己嘅呎數嘛！」</p></body></html>