<html><header><meta charset="utf-8"><title>李波兆波 - 陳也</title></header><body><h1>李波兆波 - 陳也</h1><p>波，又係波！這次，李波交波俾兆波。那份祝愛人（內地稱呼老婆）成功當選落實一國兩制做貢獻的情書，是你寫的嗎？記者街頭偶遇兆波，並無xx日報那樣的獨家霸氣，只是求其問。兆波，考慮五秒後才答：我簽咗名，當然係我寫的。<br>鏡頭中人，真係好鬼李波！<br>兆波與李波一先一後同樣請記者「放我一馬」。明明祝福老婆成功接梁特棒贏在跑馬仔小圈子欽點賽事起跑線，咁點樣放一馬好呀？一放，老婆就要返屋企搵廁紙，日日哦你老哥跟她唔connect，怨你老哥情書寫到似悔過書，令人聯想到肖建華那份間接認罪聲明，被對家二撇雞底線幸福抽擊得分！波哥，人留鬚你留鬚，點解對手得到咁多like？你老婆惹埋咁多嬲？嬲字兩邊的男人，肯定唔係你，咁，邊個挾你老婆，心裏有數吧。<br>考慮五秒，快速運算N種可能後才鬆口回答，做林鄭背後的男人，殊不輕鬆，成功當選後，傳媒更難「放他一秒」。由今天起直至明年情人節，慢慢寫他的情書，交好這份功課，掙回尊嚴一分，可以吧。</p></body></html>