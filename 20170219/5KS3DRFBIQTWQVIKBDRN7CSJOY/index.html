<html><header><meta charset="utf-8"><title>雷神幫拖信心大增？馬主仲要揭開對手缺點！</title></header><body><h1>雷神幫拖信心大增？<br>馬主仲要揭開對手缺點！</h1><p>角逐周日(19日)沙田第四場三班1200米泥地賽，蔡約翰馬房的「鐵男」，上場在雷神莫雷拉胯下跑得亞軍，今次捲土重來再戰同程，馬主趙冠銘點睇呢？<br><br>趙冠銘說：「從『鐵男』上場所見，其脾氣已有改善，情緒亦比前穩定得多，雖然唔好彩輸半馬位給『藍天堡馬』贏唔到，但表現已很好，復課牠的狀態亦十分理想，相信會續有好表現。今場部份對手未有泥地賽經驗，相反『鐵男』曾在泥地1200米取勝，場地路程有根據，今仗排10檔確實是個阻力，希望雷神可以幫助牠可克服挑戰，順利補中贏馬。」<br>趙冠銘養馬運一向不錯，憑「將男」和「酷男」贏過不少大賽，「黃金宅男」亦能三捷，而今次這匹「鐵男」是後上馬，上仗直路在內疊力追空位不多，今仗排外檔可以走生位，似乎更合其性能，況且連同今仗「鐵男」在港7戰均雷神騎，從不肯將帥權讓予他人，可見此駒在他心目中地位甚高。</p></body></html>