<html><header><meta charset="utf-8"><title>《蘋果》專訪GiGi同性小品　遺憾×悔疚</title></header><body><h1>《蘋果》專訪<br>GiGi同性小品　遺憾×悔疚</h1><p>梁詠琪（GiGi）閃婚生女，養尊處優一年，產後復出第一炮選擇了一部帶有同性戀意味的小品。GiGi日前接受本報記者專訪說：「嗰時一接到劇本，我仲湊緊女，我要考慮嘅係第一樣要離開屋企時間長，但我又鍾意個劇本講緊嗰種感情，介乎友情同愛情之間。話我哋兩姊妹有個仔，係好有挑戰性，同埋啱啱做咗媽媽，第一部接唔係愛情戲，反而係講姊妹情、親情。人生已有變化，對於『愛』、『情』有另一層次體會。我睇劇本時睇到喊，覺得個角色好有挑戰性。」</p><p>「冇試過但明白」</p><p>《骨妹》入面，GiGi飾演成年的詩詩，跟同性密友發生曖昧關係，在現實生活中，GiGi可曾有類似經歷？她說：「我自己就冇，我身邊係有呢啲女性couple。當兩個人之間好清楚大家嘅取向就冇問題。<br>GiGi續說：「戲入面我一路唔知道，唔清楚，一路以為係一種好單純嘅姊妹愛。當我離開呢個姊妹，冇諗過對對方嘅傷害同影響係咁長遠，最後返去故鄉知道佢對自己有種咁深厚情意結，嗰種遺憾同悔疚感覺係好複雜。我冇試過，但係又好似明白佢嘅感覺而想演。」</p><p>生活演戲共存</p><p>事業型女性要照顧家庭，又渴望在工作上得到滿足，GiGi說：「我唔會話生咗仔就留喺屋企，我唔可以同社會脫節，演戲同生活係分割唔到。我要兼顧生活，有生活體驗先可以令我透徹了解角色，如果冇咗生活去演戲，係做戲就係做戲！我先生知道我鍾意做嘢，所以佢會全力支持我。」<br>採訪：非非<br>攝影：郭賢興<br>化妝：Andy Leung of ndnco<br>髮型：Nick Lam of Pi4.com.hk</p></body></html>