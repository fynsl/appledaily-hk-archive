<html><header><meta charset="utf-8"><title>拍《反黑》瞌眼瞓崔碧珈甩Paco試新嘢</title></header><body><h1>拍《反黑》瞌眼瞓<br>崔碧珈甩Paco試新嘢</h1><p>崔碧珈（Anita）現年28歲、擁36G豐滿上圍，五年前放棄學業，由英國返香港簽約太陽娛樂拍戲。由於身材出眾，入行已打正旗號賣性感，更有「崔big瓜」之稱。<br>雖然有大公司做靠山，但《蘋果》收到消息，Anita上個月已跟太陽娛樂約滿，更決定暫時不簽公司，自己做經理人，本報致電向Anita了解，她亦承認與太陽娛樂已完約。<br>據知，Anita決意離巢，最大原因是崔媽媽一直認為女兒學歷高，畢業於英國中央蘭開夏大學，擁有市場學大學學位，如果當年不是簽約太陽娛樂，於英國謝菲爾德大學讀工商管理的她，現在已經碩士畢業。</p><p>有健身教練牌</p><p>事實上，Anita入行以來拍的電影全部要性感騷胸，前年曾試過壓力爆煲致荷爾蒙失調。Anita身邊人透露：「佢媽咪唔係唔支持，只係覺得個女可以向好多方面發展，好似佢已經有健身教練牌，可以做其他嘢。」報料人續謂：「本來佢媽咪要佢離開呢行，但Anita話自由身再試吓，佢媽咪先應承。」<br>Anita前日接受《蘋果》電話訪問說：「係冇續約，英國返嚟呢幾年，好多謝Paco同公司對我呵護備至，又好畀機會我，但公司都了解咗我，知我想試多啲唔同嘅嘢，所以暫時係自己做住嘢先，但唔排除將來會再有合作。」是否崔媽媽不贊成留娛樂圈發展？Anita謂：「屋企人一直都好錫我，尤其媽咪，我返嚟做電影佢都冇反對，但始終覺得可以試吓多啲唔同嘅嘢。」</p><p>等埋位篤電話</p><p>另外，Anita前晚與陳小春、陳國坤、李璨琛於九龍城拍電影《反黑》，吸引大批酒店旅客圍觀。未埋位時Anita全程篤電話，陳小春則主要拍一個鏡頭，逗留個多小時便離開，其間與兩位老友陳國坤和李璨琛傾偈表現雀躍。<br>採訪、攝影：梁繼光、羅德光</p></body></html>