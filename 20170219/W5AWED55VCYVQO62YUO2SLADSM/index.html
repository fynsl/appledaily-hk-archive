<html><header><meta charset="utf-8"><title>高潮成日有Seasun被指陪酒會所工作</title></header><body><h1>高潮成日有<br>Seasun被指陪酒會所工作</h1><p>原來Seasun至今仍未有樓揸手，對於金句「有樓有高潮」在網上瘋傳，記者問她有否試過真正高潮時，Seasun竟遊花園說：「我唔知你講邊種高潮，我內心嘅高潮就成日有嘅。」有指Seasun曾於有女子陪酒的私人會所工作，Seasun否認其事：「我成日都周圍去玩喎，好多喎，我冇印象啦。」她一再否認節目造假，強調自己未睇過劇本，對於被指拜金，Seasun說：「我絕對拜金，我拜……香港金融市場所賜。」最後她更自認恨錢說：「我恨，錢好重要㗎，我細個媽咪帶我去雜貨舖嗰時，我見到好得意嘅玩具，對每樣嘢都好奇，但自己未必有能力，冇錢，攞唔到就好想攞到。」</p></body></html>