<html><header><meta charset="utf-8"><title>感情生活精采趙世曾近年鍾情國產佳麗</title></header><body><h1>感情生活精采<br>趙世曾近年鍾情國產佳麗</h1><p>趙世曾嘅感情生活一直都非常精采，分別同前女友姚煒及兩位女友盈盈（蔡珍妮）、 Terri Holladay育有三名子女。趙世曾同佢哋分手之後，女伴一個換一個，啱啱仲爆出喺大台節目因為出位言論被網民起底嘅拜金港女Seasun Tang（鄧寶怡，前稱Givanna），唔單止幫趙世曾打工兼入住過趙苑之外，近年仲轉咗口味，鍾情國產女伴。<br><br>Wendy<br>趙世曾同Terri Holladay分手後，最為大眾所認識嘅女友就係國產女友Wendy，當年趙世曾仲透露女友喺佢內地公司工作，仲叫傳媒稱呼Wendy做趙太。不過佢哋拍拖數年，喺09年趙世曾拖巴西籍模特兒去澳門睇騷，仲暗示同Wendy已經分手。<br><br>Lena<br>之後就到來自杭州嘅Lena，趙世曾成日帶住Lena出席活動，二人又經常拍住拖夜蒲出巡大晒恩愛，佢哋仲曾經被影到喺蘭桂坊當街攬錫，趙世曾仲親手幫女友扣緊吊帶衫釦，非常恩愛<br><br>Dora<br>喺2013年趙世曾主動帶Dora出席活動，仲主動向傳媒介紹女伴，雖然Dora不時倍伴左右，不過多年嚟趙世曾未有承認女友身份，只係堅稱Dora係其公司內地員工，喺2014年Dora被指欠債，趙世曾當時回應撇清事件，不過未有影響關係，Dora仍不時陪伴左右。<br><br>Mandy<br>除咗Dora之外，同期嘅仲有一樣係內地嚟嘅Mandy，佢同Dora一齊傍住趙世曾出入，2014年佢哋仲三人行一齊夜蒲蘭桂坊過平安夜。</p></body></html>