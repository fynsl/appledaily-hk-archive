<html><header><meta charset="utf-8"><title>【香港經典盃】一隻唔起眼冷馬　後勁原來極恐怖！</title></header><body><h1>【香港經典盃】<br>一隻唔起眼冷馬　後勁原來極恐怖！</h1><p>自從十月至今19次沙田日賽，均有剛造最快末段馬再出掄元，周日(19日)共有六匹同類份子，全部來自蔡約翰、大摩兩廐。蔡約翰有「西方快車」、「龍船」、「鐵男」及「當家精選」，大摩則有「佳龍駒」及「靚加加」，都是上仗造最快末段時間，估計今次又會有頭馬在其中。<br><br>其中第八場四歲馬1800米香港經典盃，榮智健愛駒「西方快車」由於對手強，估計今仗是唔起眼冷馬，此駒上仗慢步速從包尾後上反先難度當然高，值得留意係該場賽事末段時間為22秒34，而除了「西方快車」自爆21秒78外，其餘各駒在最後400米所造時間均慢過22秒34，換言之所有馬在末段均被彈甩輸得更遠，屬高水準頭馬。今仗雖增程初跑1800米，反正都係慢步速鬥爆一段的局面，「西方快車」絕對可以勝任。</p></body></html>