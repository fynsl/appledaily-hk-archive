<html><header><meta charset="utf-8"><title>馬明心穎連環被撞破原來生日相隔唔夠一個月</title></header><body><h1>馬明心穎連環被撞破<br>原來生日相隔唔夠一個月</h1><p>據聞2月13日係馬國明嘅43歲生日，前女友胡定欣同《宮》一班演員羅霖、陳煒、康華、張文慈等一齊為佢慶祝，但就唔見緋聞女友黃心穎，馬明解釋因為對方嗰日唔使開工。但係有心慶祝幾時都得。上月23日係心穎BB嘅28歲生日，翌日就被《蘋果》讀者透過爆相爆片影到佢哋去UA太古城中心睇戲，事後兩人異口同聲﹕「朋友睇場戲啫！」叫大家畀啲空間。短短半個月，即係馬明生日前一星期，又被雜誌影到佢哋去銅鑼灣一間人均消費兩千蚊嘅高級日本餐廳食飯，對平時出名慳家嘅馬明嚟講，今次追女仔真係好「揼本」，如果佢哋真係仲係了解中，咁生日約食飯、睇場戲，又確係一個好難得嘅機會。</p></body></html>