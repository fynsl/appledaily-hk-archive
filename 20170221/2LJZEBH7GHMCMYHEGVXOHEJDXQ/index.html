<html><header><meta charset="utf-8"><title>【爆相爆片】同洪永城被批要趁早拉埋唐詩詠待嫁　C君擇日</title></header><body><h1>【爆相爆片】<br>同洪永城被批要趁早拉埋<br>唐詩詠待嫁　C君擇日</h1><p>唐詩詠跟洪永城（Tony）的戀情一向撲朔迷離，直至農曆新年時，他們結伴團拜的相片流出，證明二人並未分手。最近到了地中海拍攝旅遊特輯的Tony，早有準備買了情人節禮物給女友。事實心急的不只男方，女方亦着急婚期，早前找好友鄭詩君（C君）為自己「擇好日子」，似乎想做雞年新娘。</p><p>跟玲玲學過</p><p>早前有本報讀者梁小姐透過「爆相爆片」，提供了詩詠跟C君到筲箕灣晚飯的相片，梁小姐表示：「嗰晚喺筲箕灣東大街嘅金東大，最初係見到C君一個人坐喺度，隔咗冇耐見到佢啲朋友陸續出現，之後仲見到唐詩詠。」她透露素顏的詩詠跟C君非常好傾。C君稍後接受電話訪問時，大爆當晚詩詠主動提起終身大事，所以順便替她擇日，他說：「我之前有跟過玲玲師傅（麥玲玲）學咗幾道板斧，咪同詩詠講幫佢擇日（結婚）囉，我同佢講，今年係雞年，亦係雙春兼閏月，要結就唔好等！」C君笑言不會有人相信自己跟詩詠傳緋聞：「我平時拖阿婆過馬路，你哋又影唔到，哈哈，好開心呀，今次終於影到我喇，仲要係同唐詩詠傳緋聞。其實嗰晚有四個人一齊去食飯，詩詠介紹我哋去食嘅！」</p><p>會有大喜事</p><p>詩詠回覆本報時透露因為當日有空而約友人晚飯，她反過來表示要同C君擇日：「佢（C君）幫我擇日？我幫佢擇日呀，係佢搵我，我盡人事幫吓佢咁囉！」<br>麥玲玲接受訪問時表示，今年是詩詠本命年，加上出生月份同流年是天合地合，所以今、明兩年不嫁的話，就要等好多年後才再有機會：「今年詩詠有機會有大喜事，大喜事通常指結婚、生仔或者買樓，如果佢今年結婚，仲有機會添丁。至於洪永城，今年要注意身體，尤其眼睛。感情方面，同樣要同女方有進一步，如果唔係就容易有變化。」Tony在截稿前未有回覆今年會否拉埋天窗。<br>採訪：王梓嫚</p></body></html>