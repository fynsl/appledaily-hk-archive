<html><header><meta charset="utf-8"><title>點心師傅：無神神鍊死佢</title></header><body><h1>點心師傅：無神神鍊死佢</h1><p>【殺女友埋屍案】<br>【本報訊】點心師傅在上水劏房扼斃與他育有一子的同居女友，並挖洞埋屍，早前在高院否認謀殺罪。控方昨在庭上播放他被捕後向警方錄口供的片段，他指當晚女友指罵他，「話我冇做嘢，要養我」，二人一度打鬥。其後他們躺在床上時再次爭拗，他鍊住女友頸，「黑孖孖熄埋盞燈鍊，無神神鍊死咗佢」，自稱一時錯手。</p><p>女友曾謂「同歸於盡」</p><p>被告郭威成（35歲，圖）警誡下稱，前年2月因工腰部受損，但公司不肯賠償。同居女友錢思月（39歲）一直付錢給他求醫，但兩人不時爭吵或打鬥。女友曾謂「不如大家同歸於盡」，他亦覺得「湊住個仔都煩」。前年5月12日晚被告接女友放工，一同返回上水劏房寓所，當晚兩歲兒子已交朋友照顧。兩人翌日凌晨在家中又因錢銀問題爭吵。其間女友一度用索帶索住被告頸。其後二人關燈睡覺，躺在床上但再次打鬥。被告鍊住女友的頸，至女友一動不動，開燈察看，女友已「冇乜知覺」。被告見狀「有啲驚」，及後將屍體放行李篋，拖往天平邨對面一棵樹下挖洞埋屍。被告解釋，案發後沒即時報警因「守緊行為」，怕兒子無人照顧入孤兒院。<br>案件編號：HCCC473/15<br>■記者楊家樂</p></body></html>