<html><header><meta charset="utf-8"><title>Can Bank：超人唔表態　薯片失商界？ - 散子</title></header><body><h1>Can Bank：<br>超人唔表態　薯片失商界？ - 散子</h1><p>長和主席李嘉誠表態，講明唔會提名任何人，在上屆特首選舉經驗所得，唯一一個願意公開表明支持邊一個候選人嘅商界代表，今次講明唔會提名之下，旗下財團9個選委為其中一個候選人提名的機會亦大減，除非他兒子李澤鉅突然有興趣同大眾分享佢嘅意向。<br>其餘四個財團包括會德豐、新地、新世界及恒地，共有32個選委，其中會德豐及新地各有9個，新世界有8個，恒地有6個。<br>眾所周知，商界政治立場嘅特點係無乜政治立場，選出嚟嘅特首幫到我做生意嘅當然好，做唔到嘅，唔好阻到都係重點，在此時此刻，公開揀一個嘅，選到當然好，選唔到麻煩就大，既然李嘉誠都唔提名，相信只餘下小量選委會提名候選人。<br>相信前財爺曾俊華冇咗大部份商界選委，建制大部份傾向支持林鄭，個別民主派又因為曾唔完全符合民主派訴求之下，變得左又唔係，右又唔係。反觀胡官在立場清晰之下，已經取得過百名選委支持入閘，睇嚟曾嘅告急牌，遲早都要打出。<br><br>散子<br>本欄逢周二刊出</p></body></html>