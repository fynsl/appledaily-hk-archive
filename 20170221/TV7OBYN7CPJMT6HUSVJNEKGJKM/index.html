<html><header><meta charset="utf-8"><title>17直播無皇管官恩娜莊端兒曾遭性騷擾</title></header><body><h1>17直播無皇管<br>官恩娜莊端兒曾遭性騷擾</h1><p>隨住科技發達，人人都有部智能電話，唔單止人人可以做記者「爆相爆片」；直頭人人都可以做明星，令大家嘅眼球都聚焦喺自己身上。點解？因為人人都可以直播，逼(或者引)其他人睇自己表演。<br> <br>講起直播，不能不提「17」呢個app。「17」喺2015年登陸兩大手機平台，期間試過「被下架」，因為有用戶利用「17」直播球賽、播咸片、或者當佢祼聊咁用。雖然「17」創辦人黃立成接受訪問時，堅稱個app有監控軟體，但係不正當使用行為都係「野火燒不盡」。<br> <br>雖然「17」面對眾多批評，不過都有好多藝人用。無他嘅，人人都八卦，睇偶像直播就好似窺探緊對方嘅生活咁，邊個唔鍾意喎。<br> <br>不過，有藝人用「17」嗰陣受到網民不禮貌嘅對待。好似官恩娜(Ella)咁，有網民留言「我想睇你乳頭」去性騷擾Ella，好彩Ella一句K.O.咗佢：「你自己有都兩個啦，使乜睇我，我唔會俾你嚇親。」o靚模莊端兒都同樣受過網民性騷擾，有人問佢「大波嗎」，而莊端兒嘅對付方法就係當睇唔到。另外，艾美琦仲試過直播期間疑似露暈。<br> <br>總之網上世界千奇百趣，大家無論開直播定睇直播都好，小心為上，免得蝕底畀人又o徙數據啦。</p></body></html>