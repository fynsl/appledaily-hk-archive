<html><header><meta charset="utf-8"><title>【極度邪惡】手機電腦殺手強化1.5倍　USB Kill 3.0無樣認</title></header><body><h1>【極度邪惡】手機電腦殺手強化1.5倍　USB Kill 3.0無樣認</h1><p>點樣可破壞一部電腦或一部手機？其實唔使用劍，只要插入一隻「邪惡」USB手指，好快就會令到部電腦或手機「自爆」。這隻名為USB Kill 3.0的USB手指，初期版本是黑客專用配備，但據講現時產品是由香港一間科技公司量產，一般人都買到。操作原理是USB Kill 3.0內置電容，連接裝置後能快速充電，充電後又即時產生-215 VDC電壓放電，一秒鐘重複8至12次，會令裝置上的零件承受唔到咁大的電荷而銷毀，比上代2.0版強1.5倍，充電放電頻率亦比2.0版快3倍，更快達到目的。</p><p>官方話有超過95%的裝置如電腦、手機、路由器等都抵擋唔住USB Kill 3.0的攻擊，而且為配合用家的「邪惡」需要，USB Kill 3.0除標準Standard Edition外，更提供無任何品牌包裝的Anonymous Edition，要分辨都幾難，防範方法都係不明來歷的USB手指就唔好開。至於產品定價方面，Standard Edition價錢為49.95歐元（約$412），Anonymous Edition則是54.95歐元（$453），用四百多元就可毀人所有資料，認真離譜。<br><br>影片<br> https://youtu.be/pQhjzCaJy1c <br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>