<html><header><meta charset="utf-8"><title>隔牆有耳：白鴿為尖啤出冊洗塵 - 李八方</title></header><body><h1>隔牆有耳：<br>白鴿為尖啤出冊洗塵 - 李八方</h1><p>今時今日嘅香港，唔少人連知法犯法、罪加一等嘅道理都唔明，真係可悲。睇吓前特首曾蔭權被判監，幫手寫求情信嘅人竟然有唔少昔日嘅政敵，反而唔少當時把口話撐嘅人連影都冇。<br>八方講咁多，無非想話犯咗法就自然要坐監，坐完咪重新做人囉！好似昔日頭號梁粉、前全國政協委員劉夢熊，去年被判妨礙司法公正罪成收監，轉吓眼，本月27號刑滿出獄。<br>尖啤喺特首選舉提名期完結前重出江湖，八方好期待佢會唔會有驚人舉動？難得重獲自由，梗係要好好休息、同啲老朋友敍吓舊食吓飯先啦。<br>八方聽聞尖啤已經約咗包括民主黨劉慧卿、單仲偕等各界友好，喺28號晚、即係出冊翌日喺尖沙嘴食飯洗塵，唔知席間會唔會傾到，呢場特首選戰同上一屆，有冇乜嘢異同之處呢？</p></body></html>