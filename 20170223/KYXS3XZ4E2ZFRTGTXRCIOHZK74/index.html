<html><header><meta charset="utf-8"><title>2000呎大屋揸10年都要蝕長實名門慘蝕806萬</title></header><body><h1>2000呎大屋揸10年都要蝕<br>長實名門慘蝕806萬</h1><p>大台《有樓萬事足》22歲妙齡少女Seasun，港女金句一浪接一浪，除了最爆嘅一句係「有樓有高潮」，更講明擇偶條件係有樓，而且2,000呎大屋係好基本。不過2,000呎樓，並非保值的代表，10年前買樓仲要蝕，原來不是笑話。<br><br>長實（1113）發展的大坑豪宅名門，市場再錄二手蝕讓。有業主2007年入市，到今日仍要慘蝕離場。<br><br>消息指，名門3座高層A室，建築面積2,372方呎，實用面積1,752方呎，剛以4,300萬元連1個車位易手，實用呎價24,543元。土地註冊處資料顯示，原業主2007年3月向長實以4,791.4萬元一手買入單位，同時再額外加93萬元買入12樓一個雙號車位，樓加車位總成本4,884.4萬元﹔於2012年曾向亞洲聯合財務借二按，持有單位至今沽貨，樓價竟比10年前低一成，賬面已蝕584.4萬元，若計及釐印費及佣金等開支，估計已勁蝕最少806萬元。</p></body></html>