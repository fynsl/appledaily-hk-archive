<html><header><meta charset="utf-8"><title>【預算案●電動車】寬免設上限$97,500　Tesla車價貴成倍</title></header><body><h1>【預算案●電動車】寬免設上限$97,500　Tesla車價貴成倍</h1><p>財政預算案剛剛公佈，對於車主而言，最大迴響的消息當然是電動私家車不再免稅，只有寬減！</p><p>由今年4月1日至2018年3月31日，電動私家車的首次登記稅的寬免額將會由以往的全數豁免，改為以$97,500為上限，而電動商用車、電單車和機動三輪車將繼續得到全數寬免。<br><br>問過各代理，暫時都未有新電動車價格公佈，大家都忙於篤緊計數機，咁不如我們搶先幫大家計咗先，計算方法理應跟普通私家車一樣收稅，再減免最多$97,500稅。<br><br>汽車首次登記稅新的計算方法：<br>最初$150,000-收40%<br>其次$150,000-收75%<br>其次$200,000-收100%<br>餘額應課稅值-收115%<br><br>例子：<br>電動車原本車價 $350,000<br>a.$150,000×40%=$60,000<br>b.$150,000×75%=$112,500<br>c.$50,000×100%=$50,000<br><br>應邀交汽車首次登記稅： <br>a+b+c=$222,500<br><br>電動車加稅後售價：<br>$350,000+$222,500=$572,500<br><br>新財政預算案後估計車價：<br>$350,000+（$222,500-$97,500）=$475,000 <br><br>根據以上計算方法，新電動車價格增幅都頗大，當中最貴車價的Tesla加得最嚇人，車價幾乎貴一倍。若果車價20萬的電動車，車稅剛好$97,500，亦即剛好免晒稅。<br><br>估算的新車價格可見附圖。不過，車價當然以代理日後公佈為準，他們會幫手補貼稅率都唔出奇。<br><br>記者：許維雅、梁立勤<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>記者：許維雅、梁立勤<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>