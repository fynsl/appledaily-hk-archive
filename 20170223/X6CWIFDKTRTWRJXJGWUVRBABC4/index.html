<html><header><meta charset="utf-8"><title>隔牆有耳：游BB讚假微博有心機 - 李八方</title></header><body><h1>隔牆有耳：游BB讚假微博有心機 - 李八方</h1><p>呢排青年新政游蕙禎好少喺傳媒前亮相，唔少粉絲或者心掛掛，唔知游BB近況如何？而喺此時，一個名為「游蕙禎_HK」嘅微博賬號出現咗，入面有好多游BB嘅相，而且有段長文，講述宣誓DQ上訴案，「有陣時我都喺度諗自己究竟搏緊啲乜？唔通係為咗立法會一年成百萬嘅人工？或者係食番啖氣？NO！係為咗公義，係為咗幾萬個投票畀我嘅選民……」<br>由於有圖又有文，確實似層層，但睇番入面用咗殘體字，又唔多似游BB嘅心思，原來真係A貨嚟㗎。游BB前日喺佢fb貼文，「謹在此澄清，本人從不用微博，該帳號亦無本人授權」，免粉絲踩入呢個地雷，但佢都忍唔住讚一讚，「不過係幾有心機，出個post search晒十幾廿張相做插圖，俾我真係冇咁勤力，擺一幅就算。」</p></body></html>