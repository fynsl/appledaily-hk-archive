<html><header><meta charset="utf-8"><title>【Instagram新玩法】1 Post 10相功能　大家玩到未？</title></header><body><h1>【Instagram新玩法】1 Post 10相功能　大家玩到未？</h1><p>早前話Instagram正測試一個Post可以加入最多10張相片或影片的新功能，終於Instagram都完成除錯程序，正式推出這項新功能。更新後Instagram會在下載相片一欄中加入「Select Multiple」新按鈕，按下之後就可揀選最多10張相片或影片，逐張相或一次過將所選擇的相片／影片加特效都得，發佈後只要向左掃、向右掃就可瀏覽到不同相片／影片，比之前要每張相、每段片以洗版式上載方便得多。雖然Instagram就話已經推出這項新功能，並且iOS版及Android版都兼容，但並非所有用家現時都用得到，如筆者將iOS版Instagram更新到最新10.9版本，仍然未見這項功能，唔知大家又玩到未呢？<br><br>資料來源：Android Police<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>