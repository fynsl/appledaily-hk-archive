<html><header><meta charset="utf-8"><title>【Angelababy加持】夜拍神器　美圖T8手機執靚樣</title></header><body><h1>【Angelababy加持】夜拍神器　美圖T8手機執靚樣</h1><p>美圖剛剛在北京公佈新一代手機美圖T8，唔使多講都係繼續主力自拍同美顏功能。講規格，美圖T8未算出眾，只配MediaTek Helio X20 MT6797 10核處理器、4GB RAM、128GB儲存及5.2吋1,920x1,080屏幕，但影相功能先至係強項。美國T8採用1,200萬像素前置鏡頭，而且首次加入旗艦級相機採用的Dual Pixel對焦技術，夜間對焦速度可提升95%，加入Sony IMX362感光元件及第三代前置補光燈，夜間自拍都好有水準。<br><br>軟件方面則仍然用上7級美顏功能，拍攝時亦可實時睇到美顏效果，保證執到靚一靚！美圖T8除會推出橙、玫瑰金、藍及灰4色版本之外，還有一款由巨星Angelababy有份參與設計的美圖T8幻影黑特別版，雖然除了機身換上黑色外唔覺有其他特別之處，但以Angelababy之名又可將價錢定高300人民幣。美圖T8普通版定價3,299人民幣（約$3,723），Angelababy黑色特別版則定價3,599人民幣（約$4,062），發佈會完後就已在中國上市。香港女神想買部美圖T8傍身影「女神相」都唔需要等好耐，香港方面都一樣會返貨，官方話3月初就有得賣。<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>