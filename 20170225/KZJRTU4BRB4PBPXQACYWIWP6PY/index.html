<html><header><meta charset="utf-8"><title>網編Mean娜真人上節目　自爆與男友住工廈</title></header><body><h1>網編Mean娜真人上節目　自爆與男友住工廈</h1><p>工廈改建為劏房出租越趨普遍，雖然違法而且潛藏危險，但因為租金較低不少市民選擇租住。第4集《有樓萬事足》入面有個熟悉嘅面孔都係住工廈，佢就係網媒《MenClub》嘅「Mean娜」。<br><br>27歲嘅Mean娜(節目中名為Mina)真人上節目，自爆同男友Michael住喺160呎嘅工廈單位，月租連電費要4千蚊左右。Michael話想有一個二人世界，而Mean娜都覺得自己「幸福指數」有8分。 <br><br>雖然咁樣係好Sweet，不過有苦自己。因為住工廈實屬違法，所以有好多制肘，例如有人敲門要扮冇人，因為怕地政總署人員上門檢控；工廈入面嘅公眾浴室人人都去得，所以對女仔嚟講有啲危險。<br><br>Mean娜亦有喺自己嘅fb page開post話：「淆X到手心都出汗！不如大家專心陪我傾吓偈」，<br><br>有網民見到佢同男友出場就話：「就今晚！好多毒男都會失眠！」不過網民對於佢自爆住工廈就話：「到時俾人掃場就大鑊，搞到其他都係租工廈咁樣用嘅人就唔好啦。」</p></body></html>