<html><header><meta charset="utf-8"><title>撐警大會無申請　民陣促交代</title></header><body><h1>撐警大會無申請　民陣促交代</h1><p>【本報訊】民間人權陣線昨日聯同30多位示威者到灣仔警察總部示威，抗議警方高層言論失當，要求與警務處處長盧偉聰見面，回應日前多個警察協會在無申請不反對通知書下舉行撐警大會。</p><p>「7.1搞會員大會」
</p><p>多位立法會議員亦有出席示威，香港眾志羅冠聰指警隊是市民的公僕，但警隊高層近日的回應只是鞏固內部團結，「警隊最近所展現出嚟對於法庭判決，近乎淨係得同袍意識、包庇」，忘記面對公眾。<br>議員陳志全指警民應互相尊重，建立互信關係，「但𠵱家警隊高層係背道而馳，為咗袒護一啲犯錯甚至犯法嘅警務人員，歪理盡出，站喺市民嘅對立面」。議員劉小麗要求警員在執法時保持專業，「我哋𠵱家見到嘅警察係唔講專業，成日都強調自己委屈同情緒，冇提及專業」。<br>召集人區諾軒表示民陣現階段要求與盧偉聰見面，若盧拒絕，會再考慮進一步行動，他希望盧偉聰在會面中向市民道歉，及表明如何處理日前無申請不反對通知書的警員集會。區表示若警員集會毋須申請不反對通知書而其他團體要申請，反映制度已亡，「幾萬人仲要話唔係集會，係會員大會就唔使申請不反對通知書嘅話，咁我就要同大家講，我哋民間人權陣線今年嘅7.1就唔係搞大遊行，我哋就搞7.1嘅會員大會㗎啦」。<br>■記者彭愷欣</p></body></html>