<html><header><meta charset="utf-8"><title>《乘勝》癡男曾戀人妻裕美見光即斬纜</title></header><body><h1>《乘勝》癡男曾戀人妻裕美<br>見光即斬纜</h1><p>黃子恆喺大台劇《乘勝狙擊》演「癡情男」周兆良，演技唔差，夠出位，成功再入屋，算係洗底，話晒上年佢同裕美被爆婚外情，形象插水，佢同裕美都要拍片交代成件事。<br><br>裕美同圈外人老公林恩浩(Jason)喺2013年底閃婚，上年爆出裕美疑背夫偷食，暗交無綫藝人黃子恆，二人唔只拍拖行街市，裕美仲去男方家過夜，又流出疑似裕美同黃子恆嘅WeChat情慾對話截圖曝光，一時又傳出裕美曾遭家暴，不過裕美接受訪問，否認離婚跟第三者有關，亦完全冇提及黃子恆。而黃子恆喺IG上載短片剖白，稱大半年前喺公司度認識裕美，識佢之後，從佢口中得知佢同老公分開咗，喺朋友嗰度住，而當中嘅原因係牽涉一啲家暴問題，但當時佢唔敢同其他人去傾訴，我再慢慢瞭解到佢嘅情況、瞭解到佢嘅處境之後，有好想保護佢及支持佢。後來這段情因見光而死，同時將對方「降呢」做朋友，裕美更話離婚件事搞掂晒，暫時未拍拖，好enjoy一個，對於佢同黃子恆嘅戀情因輿論壓力分手，裕美坦言如果係真愛點都走唔甩。而黃子恆被問感情事，佢亦話個腦一片空白，想放假休息下。</p></body></html>