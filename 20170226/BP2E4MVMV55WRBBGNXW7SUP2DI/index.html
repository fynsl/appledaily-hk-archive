<html><header><meta charset="utf-8"><title>劉嘉玲素顏行山語重心長送祝福</title></header><body><h1>劉嘉玲素顏行山<br>語重心長送祝福</h1><p>前年11月，關之琳同台灣富商陳泰銘宣佈離婚，導火線之一盛傳係因為陳泰銘同劉嘉玲去咗行山。結果呢件事令兩人斷交一年，最終喺毛玉萍娶新抱嘅喜宴上先再相遇。<br> <br>早前之之接受內地節目《魯豫有約》訪問，講到感情生活，之之話每一段感情都係佢嘅最愛，但同陳泰銘相處咗七年之後都要分開，傷心可能超過咗兩日。<br> <br>事有湊巧，平時都有貼開行山相嘅嘉玲，昨日喺寒冷天氣警告之下又去咗行山，依舊咁素顏影番張自拍照打咭。同一張相，隆重其事咁放晒喺instagram、facebook同微博，照顧晒唔同網絡嘅fans，仲語重心長咁留言：「學會獨處很重要。一個真正懂得愛的人，其實第一個應該是愛自己，徹底了解自己以後，你那個愛比較健全，當你跟另外一個人相處的時候，你不是依賴，也不是霸佔，是做自己。週末愉快」</p></body></html>