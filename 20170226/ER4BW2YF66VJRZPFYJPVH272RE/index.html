<html><header><meta charset="utf-8"><title>靈堂講家事揭一拖三有苦衷祥嫂爆喊：唔好挖苦兆尊</title></header><body><h1>靈堂講家事揭一拖三有苦衷<br>祥嫂爆喊：唔好挖苦兆尊</h1><p>鄧兆尊早前接受本報專訪，承認與三女友Carmen、車厘子（Cherry）及Claire戀事，享齊人之福，其母「祥嫂」洪金梅一直未有表態，昨日她撐着枴杖現身紅磡世界殯儀館，由黃夏蕙陪同到資深藝人魯芬喪禮，更大鬧靈堂講家事。</p><p>「個仔人見人愛」</p><p>祥嫂接受傳媒訪問時，起初平靜講與魯芬相處的軼事。當記者問到兆尊的感情事，祥嫂即顯得激動緊張，更叫記者憐惜她：「我個仔3個紅顏知己係好事，我個仔人見人愛，亦都係新馬仔個仔，其次手上又有……4個、6個都仲應該，仲後生，你哋唔好挖苦佢，要求你哋畀一分鐘友誼畀祥哥，好掛住佢哋，唔好纏擾我仔，令我個仔煩惱，佢唔習慣煩惱，煩我唔緊要。」</p><p>「唔好污辱伶王」</p><p>之後，祥嫂越講越激動，爆喊流涕講反話：「佢有苦衷，一拖一、一拖三，佢想入返嚟娛樂圈，兆尊，男仔睇到覺得你晒命，同澳門華哥比，天同地比，呢個係身體健康象徵，你有本事唔好俾女人囉囉嗦嗦，幾多個媽咪都支持你，最緊要應付得，唔好俾兄弟姊妹笑你。」<br>祥嫂自言72歲不復當年，依然滔滔不絕，更反指自己錯，仔女唔曳，冇爭過家產：「生命好脆弱，唔好為我難過，我有勇氣講出嚟，唔敢講19年，由祥哥爭產唔敢講，我要顧全大局，終歸新馬仔家人，祥哥教我人過留名，唔好污辱伶王美譽。」祥嫂說畢喊住入靈堂，逗留了1小時後平復離開，而本報曾聯絡兆尊，於截稿時未有回覆。<br>採訪：張俊銘<br>攝影：仇志德</p></body></html>