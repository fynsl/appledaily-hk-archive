<html><header><meta charset="utf-8"><title>【馮仁昭四圍超】鄭融搵湯駿業教戲</title></header><body><h1>【馮仁昭四圍超】<br>鄭融搵湯駿業教戲</h1><p>鄭融（左）同連詩雅噚日朝早喺中環出席東華三院慈善障礙挑戰賽，連詩雅攀爬繩網好論盡，成為最後過關嘅組員。<br>奇妙電視頭炮劇集即將開拍，鄭融同棒棒堂成員威廉演情侶，係佢相隔13年後再拍劇，佢仲專登搵湯駿業學演技。同場仲有首年加入保良局做總理嘅何猷啟，平日鍾意做運動嘅佢，同模特兒女友Angelika會一齊做gym。<br>撰文：馮仁昭</p></body></html>