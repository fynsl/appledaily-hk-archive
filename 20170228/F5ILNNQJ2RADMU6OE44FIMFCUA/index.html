<html><header><meta charset="utf-8"><title>隔牆有耳：奧斯卡烏龍　薯片抽水「見未真」 - 李八方</title></header><body><h1>隔牆有耳：奧斯卡烏龍　薯片抽水「見未真」 - 李八方</h1><p>甩轆嘅嘢，真係無分地域同場合！第89屆奧斯卡頒獎禮噚日香港時間朝早舉行，喺頒發「最佳電影」呢個最重要嘅獎項時，頒獎嘉賓華倫．比提（Warren Beatty）竟然攞錯信封，誤將最佳影片頒咗畀《星聲夢裡人》（La La Land），直至劇組致辭尾聲時先發現錯咗，擺咗個國際大烏龍。</p><p>網戰極厲害嘅特首候選人曾俊華，抽水速度認真快，喺中午時分已經喺fb競選網頁上載同團隊睇電視嘅畫面（圖），帖文指今日（噚日）最矚目新聞非「#奧斯卡 擺烏龍莫屬」，由此感悟，「未到最後一刻，永不會知道真正結果」，又hashtag「見未真」、「勿輕言」和「勿輕傳」等字眼。<br>一如所料又有大批網民爆like，唔少網民大讚薯片團隊反應快，「曾生真係跟得好貼」。</p></body></html>