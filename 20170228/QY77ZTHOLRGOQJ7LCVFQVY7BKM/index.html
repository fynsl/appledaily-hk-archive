<html><header><meta charset="utf-8"><title>【MWC2017】貪食蛇復活 $400　4色新彩芒Nokia 3310值得入手？</title></header><body><h1>【MWC2017】貪食蛇復活 $400　4色新彩芒Nokia 3310值得入手？</h1><p>Nokia MWC 2017展前發佈會一向預測公佈Nokia 3, Nokia 5及Nokia 6這3部Android手機外，壓軸高潮位就落在重製版Nokia 3310這部Feature Phone身上。新Nokia 3310保留了原來的橢圓形數字鍵設計，不過換上曲面設計的2.4吋QVGA 240x320解像度彩色屏幕、200萬像素素機背鏡頭及較圓滑的外形設計，當產品外形亮相後，有網民指出這部新Nokia 3310唔太似元祖版設計。</p><p>不過事隔17後推出的重製版求變都是正常，但至少HMD製作這部新Nokia 3310都盡量保留到當年Nokia的神髓，如內置了新彩色版經典遊戲《貪食蛇》、內置FM收音機及MP3播放功能，以及只對應GSM 900/1800雙頻2G網絡，Wi-Fi同3G/4G一概都無。新Nokia 3310亦貫徹長氣襟用傳統，電池方面用上1,200mAh可換式電池，通話時間達到22.1小時，備用時間更長達31日，成個月唔充電都可照用，作為一部後備機來講確實唔錯。機身顏色則設有4色選擇，包括拋光處理的紅、黃兩色，以及啞面處理的深藍及灰色，最吸引都是價錢，新Nokia 3310定價只是49歐元（約$401），大家會唔會一出即買呢？<br><br>影片<br> https://youtu.be/3hlhjGMWpYg <br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>