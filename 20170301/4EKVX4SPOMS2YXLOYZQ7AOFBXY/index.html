<html><header><meta charset="utf-8"><title>【馮仁昭四圍超】婷婷認戀鷹眼　已見家長</title></header><body><h1>【馮仁昭四圍超】<br>婷婷認戀鷹眼　已見家長</h1><p>現年34歲嘅謝婷婷噚晚同周嘉玲、曾昭亮以及姚書軼等，到中環出席美容產品發佈會。婷婷話剛喺美國洛杉磯返港，問佢有冇同46歲嘅「鷹眼」謝洛美維拿（Jeremy Renner）見面，佢全程甜笑，啱啱過去嘅情人節係咪同鷹眼度過？婷婷話：「冇特別慶祝，情人節前夕見過面。」發展成點？佢話：「唔好咁快，畀多啲時間，就係爭時間。」</p><p>支持留美發展</p><p>婷婷又話男友非常支持佢喺美國發展：「喺LA識咗好多人，有進步，搵到一間演藝學校，私人教做戲，我估嗰邊生活適合我多啲。」佢透露曾經見過鷹眼嘅家長，雖然兩個人年齡相差十二年，但無阻發展，佢話：「我自己比實際年紀成熟。」另外，懷胎七個月嘅曾昭亮，踩住三吋高踭鞋，表示預產期係下月尾。<br>撰文：馮仁昭</p></body></html>