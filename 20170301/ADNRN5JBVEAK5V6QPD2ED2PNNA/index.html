<html><header><meta charset="utf-8"><title>鄧兆尊一拖三「泰」開心大婆不滿三奶太進擊</title></header><body><h1>鄧兆尊一拖三「泰」開心<br>大婆不滿三奶太進擊</h1><p>現年50歲、已故慈善伶王新馬師曾長子鄧兆尊日前接受《蘋果》專訪，講媖佢同「3C女友」 戀事，佢哋各安本份相處融洽，完全冇爭風呷醋，難怪兆尊可以盡享齊人之福。日前祥嫂出席魯芬喪禮，接受傳媒訪問期間曾提起兆尊一拖三 事，祥嫂更情緒激動指兆尊此舉為復出娛圈：「唔好咁啦兆尊， 男仔睇到你亦都會話你晒命。你同澳門個華哥(周焯華)比呀？天同地比啦！」昨日有報道指啱啱過50歲生日兆尊，日前一拖三連同一男一女友人，齊齊去泰國旅行，雖然兆尊曾經講過佢眼中，大家係一視同仁，不過報道就話有密友爆佢哋三個背景。講到第一個女友Carmen，因為佢同兆尊識咗20年，所以係唯一可以住永祥大廈同兆尊同居，而且佢同小艾、碧玉甚至祥嫂關係好好。一直走可愛路線車厘子，報道話佢一直對男友照顧周到，樣樣都悉心安排，聽講佢仲成日拉攏Carmen同Claire做好姊妹！相反Claire係三個裡面最進取一個，成日fb晒合照，又叫兆尊陪佢屋企人婚宴，搞到人人以為佢係正印，所以有傳Carmen對Claire好不滿，同場見面都鮮有交流。</p></body></html>