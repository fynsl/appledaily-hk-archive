<html><header><meta charset="utf-8"><title>【動畫】見盡顧客百態真‧女顧客講性用品</title></header><body><h1>【動畫】見盡顧客百態<br>真‧女顧客講性用品</h1><p>【本報訊】性用品在社會接受程度，日趨普遍，24歲的Shelly坦言，「性用品就好似係維他命，可有可無，但用左會錦上添花」。Vincent指光顧其店舖的顧客，多達7成為20逾歲的青年人。<br><br>嬌嫡嫡的Shelly，一年前抱著增添生活情趣的心態，開始接觸性用品，「初時買一個有線嘅震蛋，感覺同男友嘅性生活，冇咁例行公事」。Shelly初進入性用品店，當然會感到尷尬，但隨著與朋友前來壯膽，已變得越來越家常便飯，「有時都會拉埋男朋友一齊黎」，「都係好普通嘅一件事，每人都會有需要」。<br><br>Vincent指，需然年輕顧客佔大多數，但亦不乏一些年長夫婦前來光顧，「結左婚30年，年紀都有啲大，佢哋覺得性生活有啲枯燥，所以就買一啲嚟調劑下」。他慨嘆香港的性教育比西方較為落後，不少顧客甚至不清楚身體構造，「有個40幾歲嘅女士，會嚟問我性器官嘅位置」。<br><br>性治療師何慕詩指，香港人性觀念近5年來，明顯比以前開通，性商店亦越開越多，「而家越開越多性商店，位置仲越嚟越起眼，裝修越來越典雅，其實絕對可以帶一個正面訊息畀大家去睇性商店或者性商品」，又認為只要不要過度沉迷性玩具，「正常用途喺性生活上加多少少情趣其實絕對冇問題」。<br><br>她續指，對於性事不協調的夫婦，性治療師會因應求助人士的問題根源去協助解決，「例如本身好愛對方，但性事唔協調，可能喺溝通方面去著手；如果本身都成日嘈到拆晒天，就應該先改善兩者關係」。</p></body></html>