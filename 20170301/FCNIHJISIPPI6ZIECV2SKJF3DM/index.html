<html><header><meta charset="utf-8"><title>財女手筆：芬蘭250萬買大屋搞Airbnb - Melody</title></header><body><h1>財女手筆：<br>芬蘭250萬買大屋搞Airbnb - Melody</h1><p>上次講到冰島行冰川，冰島樓價單喺去年第三季按年上升13%，當地廿多歲導遊呻Airbnb炒起樓價，要靠父母買樓，一身與香港年輕人一樣嘅沉重無力感。今次到北歐三國旅遊，係芬蘭Rovaniemi租住Airbnb屋仔，830呎屋仔有桑拿房、兩間睡房連閣樓，屋外有大花園、清幽河景，冬天堆雪，夏天BBQ，距離市中心10分鐘車程，每晚旺季1,200蚊，平日只需800蚊！<br>並非推介大家去旅遊，重點當然是投資！呢間Airbnb大屋嘅屋主，登登登凳，並非芬蘭當地人，而係遠在南半球的澳洲人，所以北歐人投訴Airbnb炒起當地樓價不無道理。當地相同地理位置的大屋，只售大約250萬港紙，喺香港可能連200呎劏房都買唔到！每月租出15日，每年收租16萬蚊，回報率達7厘。</p><p>當然，Airbnb的海外投資者，交稅、按揭等問題需要處理，又要有人在當地幫忙管理。不過，後者問題非常簡單，各地短租管理公司隨Airbnb興起，可以代海外Airbnb屋主與租客交收鎖匙、清潔、執屋甚至放租等等，一站式服務。<br>香港要買入一間具特色的獨立屋，冇億億聲都唔好諗，想做吓大屋屋主，計計數，諗諗佢啦！<br><br>Melody<br> http://www.facebook.com/whichroad <br>本欄逢周三刊出</p></body></html>