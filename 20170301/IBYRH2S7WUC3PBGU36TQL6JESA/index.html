<html><header><meta charset="utf-8"><title>與猷君女友合作拍劇劉愷威最怕對方講爛gag</title></header><body><h1>與猷君女友合作拍劇<br>劉愷威最怕對方講爛gag</h1><p>為搵奶粉錢，劉愷威與楊冪女兒小糯米真係想見父母一面都有難度，早前劉丹就透露孫女每晚都會同父母視像見面，最開心見到爸爸，聽落都幾陰公豬。<br>近日劉愷威同何猷君女友袁紫僑(CoCo)為湖南衞視拍攝新劇《周未父母》，新劇中劉愷威飾演CoCo上司，而CoCo就係一位刁蠻任性富二代。富二代角色似乎係為CoCo度身訂造，CoCo大讚劉愷威係一位好前輩﹕「佢經常指導我哋，分享演戲經驗，每次拍完都會約埋一大班演員一齊吃飯，真係拍得非常開心。」CoCo仲自爆自己做「歡樂小姐」﹕「因為我好鍾意講笑話，我當然覺得好笑，一班演員同劉愷威都有讚，但佢哋聽我講得多，都想阻止我講落去。」</p></body></html>