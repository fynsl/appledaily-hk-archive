<html><header><meta charset="utf-8"><title>聞拍武俠劇耍手擰頭秋官叫阿姐選特首：我會投你</title></header><body><h1>聞拍武俠劇耍手擰頭<br>秋官叫阿姐選特首：我會投你</h1><p>昔日拍過《書劍恩仇錄》和《倚天屠龍記》等不少經典金庸武俠劇的鄭少秋和汪明荃（阿姐），昨日為沙田香港文化博物館舉行的「金庸館」開幕禮擔任嘉賓。</p><p>投謹慎一票</p><p>阿姐是選委會文化小組成員，昨日她被問到特首提名一事時說：「因為文化部小組冇綑綁式投票，聽日係提名截止日子，我冇提名任何人，但我會去投票。」問是否選不到提名哪一位時，她說：「睇吓聽日邊個成為正式候選人，跟住我先至去投謹慎一票。」其時身旁的秋官笑問阿姐：「阿姐你下兩屆會唔會選特首呀？我會投你㗎！」阿姐即笑住回應：「我會考慮吓囉。」秋官聞言即謂：「阿姐你記得要揀一個愛香港同愛祖國嘅人嚟投呀。」<br>另外，秋官與阿姐昨在活動上分享當年拍攝金庸劇點滴，秋官1976年憑《書劍》走紅，他指在劇中飾演陳家洛、乾隆皇和福康安三個角色，拍攝時要諸般遷就十分辛苦，反而之後在《倚天》演張無忌舒服得多，他說：「呢個角色幾優柔寡斷，唔識處理感情事，不過佢就好似我個人咁隨和。」其時阿姐即取笑秋官說：「係呀，似你咁優柔寡斷同大愛吖嘛。」演慣大俠的秋官，大讚金庸才是真正大俠，阿姐就指金庸陪伴香港人成長。</p><p>誤傷黃淑儀</p><p>阿姐指《書劍》是自己首部武打劇，當年最深刻是李司棋墮馬及自己用劍誤傷了黃淑儀，阿姐說：「當時自己唔識用劍，把劍劃到黃淑儀條眉，仲即刻流血，因為自己當時唔識留力。」秋官亦指無綫當年因為電視台打仗而臨急抱佛腳開拍《書劍》：「當時大家都唔識騎馬，騎騎吓有隻馬上邊冇咗人，原來吳孟達掛咗喺樹上邊。」問會否想再合作拍武俠劇時，二人均耍手擰頭，秋官說：「唔好啦，太辛苦。」<br>採訪：張俊銘<br>攝影：仇志德</p></body></html>