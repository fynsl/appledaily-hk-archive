<html><header><meta charset="utf-8"><title>【MWC2017】唔出新手機　Oppo新5倍變焦手機鏡頭更搶焦點</title></header><body><h1>【MWC2017】唔出新手機　Oppo新5倍變焦手機鏡頭更搶焦點</h1><p>當其他廠商都以機海攻勢在MWC 2017上展出新手機，Oppo就反其道而起，手機就無，但就展出手機技術。唔好以為只講技術就無睇頭，今次Oppo展出是可用於手機的5倍變焦鏡頭，同以前手機變焦鏡頭採用伸出式唔同，這款新技術是採用潛望鏡式設計，將鏡片組藏在手機內，再透過鏡片反射而達到變焦效果。這項技術其實未算新鮮，早期數碼相機都有採用，最出名就有Sony Cyber-shot T系列，好處是鏡片組可以造得好薄，如Oppo今次發表名為「5x Lossless Zoom」的鏡片組厚度只有5.7mm，並且能應用到光學防手震技術，拍攝效果清晰。但有外國網站指所謂5倍變焦其實有點取巧，其實內置鏡頭只提供到3倍光學變焦，要靠數碼變焦加上影像技術先至搭夠5倍變焦，不過實拍效果又確實幾清晰，希望Oppo可以快點將這項鏡頭技術加到新手機之中。</p><p>影片：<br> https://youtu.be/lvrR3XCLyCg <br><br>資料來源：GSMArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>