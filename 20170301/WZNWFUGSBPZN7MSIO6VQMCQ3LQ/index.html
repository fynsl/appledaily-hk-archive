<html><header><meta charset="utf-8"><title>蘇保羅馬房功臣！潘頓又接另一個重要任務</title></header><body><h1>蘇保羅馬房功臣！<br>潘頓又接另一個重要任務</h1><p>澳洲籍練馬師蘇保羅早排手風欠順，食了近兩個月白果，直至剛戰才由潘頓策「萬利高」險勝雷神座騎「陽明秋秋」打破悶局，大大舒緩蘇保羅壓力，潘頓可謂馬房的大功臣。<br><br>到了今朝約六點十五分，這對騎練好拍檔又有動靜，在機坪欄邊傾了約五分鐘，神情認真，似乎又商討搏殺大計，之後蘇保羅到烽火台睇戰馬加課，動態積極。<br><br>蘇保羅和潘頓於本周三(1日)泥地夜馬，獨合作第三場四班1200米之「智愛」，必屬出擊重心所在，此駒前仗服役首戰，喺同程1200米三疊跟放，形勢惡劣下只輸短頭位給「八心之友」屈居亞軍，擺明極具潛質且泥地性能佳，上仗在谷草熱倒只得第五不可作準，今仗回師泥地且排6檔理想，有力打開勝門。</p></body></html>