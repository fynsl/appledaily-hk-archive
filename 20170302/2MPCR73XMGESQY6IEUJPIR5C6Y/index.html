<html><header><meta charset="utf-8"><title>魚樂無窮：短線進攻定防守 - 唐牛</title></header><body><h1>魚樂無窮：<br>短線進攻定防守 - 唐牛</h1><p>港股2017年開局極靚，恒指兩個月累升8%，板塊全方位崛起，散戶要贏錢絕對唔難。踏入3月，應該乘勝狙擊定係見好就收？<br>毫無疑問，3月消息特別多，繼特朗普上任後首次在國會發表演說後，內地兩會亦隨之舉行，還有荷蘭選舉、儲局議息，同埋一大堆企業成績表，如何解讀都係留番畀專家，從心理角度出發，市場最怕不明朗因素，預期波動難免。<br><br>「波動有冇方向先？」再畀多兩個數據你參考。第一，上月中千億成交再現，碰巧指數正突破24000大關，創出收市高位當日，成交亦超過900億銀，究竟係大戶掃貨散戶沽貨抑或掉轉，我傾向相信後者；第二，超級藍燈籠長和（001）三日彈高半成，感覺同樣不良好，短線進攻定防守，答案已寫在牆上。<br>個股方面，可以留意御藥堂（932），公司主要從事製造、分銷及銷售保健產品及美容補品，最新與廣東華城信息科技簽署合作，共同營運「騰訊．大粵網」香港站，這個騰訊．大粵網由騰訊（700）及南方報業集團成立。御藥堂泊得這個大碼頭，待股價完成調整後，可以留意。<br><br>唐牛<br> http://www.fb.com/tongcow88 <br>本欄逢周二、四刊出</p></body></html>