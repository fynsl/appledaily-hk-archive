<html><header><meta charset="utf-8"><title>後悔當年冇買樓？河畔租客：冇得話錯過嘅</title></header><body><h1>後悔當年冇買樓？<br>河畔租客：冇得話錯過嘅</h1><p>目前與家人同住的沙田街坊岑生表示：「對於目前樓價，不會考慮買樓。點買啫，儲到首期先講。如果以咁嘅價錢(河畔呎價1.7萬元)，去邊度買樓都得啦，例如日本買樓。如果投資，一定唔會喺香港買樓。香港樓隨時分分鐘可能唔知幾時跌得好傷，樓市有循環，上一次樓市下滑是2008年，距離而家差唔多十年，所以差唔多會冧，如果而家入市是好不智。」<br><br>對於一眾經紀唱好樓市，預計樓價升兩至三成，岑生回應：「佢講乜都得，佢地識睇市場造勢，到時佢梗係走得甩，你班盲炳走去入貨，咪你食晒囉，好簡單常識。」</p><p>河畔花園租客莊太表示：「樓市專家話樓價會升兩至三成，專家講未必嘅，市場一路變，好難講!」租樓3年多，被問會否覺得錯過入市時機，她回應：「如果當時有計劃買而無買到，而家先會覺得錯過，你未準備好，未必話錯過。自己準備好一筆買樓嘅錢，就算再高都會出手，睇個人情況。可能有一日，有足夠能力，一定會考慮買樓。」<br><br>她目前單位月租九千多元，「3年前以九千幾蚊租，而家行情都是咁嘅價值，無乜點升。你無諗買樓，突然跌得好低，又話升好多，對我哋無太大影響，因為一路未準備好。」</p></body></html>