<html><header><meta charset="utf-8"><title>是非精封盤了麥美恩戀男主播許文軒</title></header><body><h1>是非精封盤了<br>麥美恩戀男主播許文軒</h1><p>女神有好多種，唔一定要係大眼V煞公仔樣嘅，好似近排受網民熱捧嘅11年落選港姐麥美恩（Mayanne），當年攞梗頸四闊口闊面嘅佢，由於性格開朗又搞笑，做《學是學非》成功入屋，仲俾網民封做「甜心小姐」。<br> <br>前日係麥美恩30歲生日，佢同拍檔兼老友黃心穎一齊慶祝生日，事後心穎BB就留言對壽星女講笑話：「邁向40，全力以赴，盡快嫁到！」<br> <br>咁o依家心穎BB望落有個馬明BB，着緊吓好姊妹嘅感情生活都好正路。不過心穎BB唔使擔心喎，昨日就有報道話麥美欣終於開齋，同無綫娛樂新聞台節目《StarTalk》做主播嘅許文軒暗撻。有傳媒日前就影到拎住紥花嘅許文軒，做柴可夫到麥美欣位於將軍澳嘅寓所接女方，再到九龍灣一間餐廳會合其他主播，期間麥美欣不時同許文軒眉目傳情過電，睇嚟呢位「甜心小姐」，喺30歲前，成功封盤囉！</p></body></html>