<html><header><meta charset="utf-8"><title>【好有交代喇】遭韋達破壞好事！長期白果騎師  罕見一晚兩度入Q</title></header><body><h1>【好有交代喇】遭韋達破壞好事！<br>長期白果騎師  罕見一晚兩度入Q</h1><p>上次沙田馬場泥地夜賽(1月18日)中三元的練馬師方嘉柏，當晚勝出「喜得龍」、「傾心星」及「糖黐豆」，到今晚（1日）又跑泥地夜賽，上述三駒再列陣，結果取得兩冠一亞佳績。<br><br>今晚第五場「喜得龍」及第六場「傾心星」，分別由雷神及韋達再贏泥地一次，可惜頭場「糖黐豆」何澤堯後上不及只獲亞軍，對方嘉柏而言可謂美中不足。<br><br>講番第六場三班1650米，四歲馬「傾心星」前仗1月18日韋達策騎贏泥地一哩，上仗谷草1800米跑第三，今場回師泥地1650米，沿途留住跑居中後位置，末段人馬合力施展渾身解數，狂追多個馬位，卒之及時趕過全程放到離行離列的吳嘉晉座騎「勁精神」，4.8倍大熱取勝，組合獨贏A2派20.5元。<br><br>方嘉柏說：「韋達今場發揮一流，『傾心星』很喜歡泥地，牠跑泥地一哩至1800米最合發揮，預計四月尾再跑泥地，由於在我馬房內『雲呢拿』的性能與『傾心星』相似，因此部署時要格外花心思。」<br><br>方嘉柏這晚起孖為「誰可拼」周六（4日）出師杜拜美丹馬場壯聲威，韋達亦連續第二個賽日贏馬，兩人季內暫於泥地攜手兩捷，正正就係「傾心星」所贏的兩場泥地一哩。<br><br>第六場二至四名分別為「勁精神」、「機緣再現」及「小龍兒」，四重彩派一萬四千幾。三T正獎冇人中，安慰獎派23萬幾。<br><br>其中「勁精神」騎師吳嘉晉，連同第五場策「勁風」跑第二，這晚兩度入Q已算他近期代表作，表現已很努力，可惜個人自去年9月28日以「開心駿馬」勝出以來，五個月的頭馬荒仍未打破。</p></body></html>