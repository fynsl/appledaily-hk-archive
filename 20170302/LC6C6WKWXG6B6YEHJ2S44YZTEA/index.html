<html><header><meta charset="utf-8"><title>克勤為仔使半億買豪宅栢芝因潛水被拒諸門外</title></header><body><h1>克勤為仔使半億買豪宅<br>栢芝因潛水被拒諸門外</h1><p>個個父母都希望仔女「贏在起跑線」，做爹哋媽咪嘅除咗安排一系列嘅興趣班之外，報讀嘅學校亦都好注重，要從一流嘅學前班讀起，幼稚園、小學、中學到大學，以一流嘅狀態跑過終點，再進入社會工作。<br> <br>之不過香港嘅教育制度搞到學生好大壓力，功課多、測驗考試又多，唯獨係休息時間唔多，結果搞到唔少父母放棄報道傳統學校，轉去讀國際學校，希望仔女可以喺一個愉快嘅環境讀書。曾經俾網民圍插因為Torres鍾意《冰雪奇緣》女主角Elsa而鬧到佢死嘅楊千嬅，佢話0依家學識咗要忠於阿囝嘅選擇，同阿囝一齊努力學習兼互相打氣。其實唔止千嬅，唔少藝人父母安排仔女報讀國際學校，位於香港仔嘅香港加拿大國際學校，亦係佢哋目標之一。<br> <br>45歲嘅陳豪同陳茵媺0依家有二子一女，本來有報道話陳豪兩公婆為3歲大仔Aiden拎到著名嘅哈羅香港國際學校嘅入場券，之後再用「世襲制」，畀細佬妹入讀，但係事後陳豪話國際學校或者本地學校都會考慮，最緊要係想搵到啱個仔嘅學校。不過之後又有報道話佢請假同陳茵媺帶咗Aiden去加拿大國際學校面試，臨走嗰陣仲喺門口傾多10分鐘。<br> <br>除咗佢哋報讀之外，呢間加拿大國際學校都有唔少星二代就讀，好似李克勤嘅兩個囝囝、林青霞嘅囡囡邢愛林和邢言愛，以及張學友細女張瑤萱等等，其中克勤仲為咗慳番啲車程，豪擲半億搬入壽臣山道。本來張栢芝喺2011年同謝霆鋒離婚之後，佢曾經帶住兩個仔先後移居加拿大同新加坡，之後決定回流返香港長住，Lucas嗰陣考到入香港仔加拿大國際學校，最後因為開學日就缺席，校方要求家長解釋，兼落最後報到限期，點知栢芝仲潛埋水，結果Lucas被取消入學資格，幸好喺教友鄭明明嘅幫助，兩個仔入讀沙田一間國際學校。</p></body></html>