<html><header><meta charset="utf-8"><title>陳豪湊3子女助復出陳茵媺大讚︰佢係超人</title></header><body><h1>陳豪湊3子女助復出<br>陳茵媺大讚︰佢係超人</h1><p>陳茵媺(Aimee)前晚喺尖沙嘴出席活動，穿上淺藍色tube dress加白色外套嘅佢，但仍輕露事業線同露美腿。在場記者讚佢身材好好，Aimee即開心話：「Thank you！so happy！好耐冇見大家喇！俾個機會我扮靚！」<br> <br>前晚係Aimee產後首次復工，問佢係咪收得好貴？佢冇正面回答，只笑住話：「我覺得係緣份，同埋時間嘅配合，因為我嘅另一半今日唔使開工，可以幫我睇住小朋友。」<br> <br>問陳豪係咪可以一個人照顧三位小朋友？Aimee即大讚老公話：「of course，he is superman！」問老公係咪錫晒囡囡？佢就話唔會，大家好公平。<br> <br>前晚活動係Towngas搞嘅，Aimee話好啱佢出席，o依家學整中國菜，新年整咗豉油雞、盆菜同鮑魚，聖誕就整咗火雞同埋糖醋骨。老公俾幾多分？佢話：「冇俾分，但食晒啲嘢，每次都整30幾人份量。」幾時真正復出？今日都算，有啲劇集都傾緊，自己好鍾意做嘢，家庭都重要，但現代女性都應有自己事業。」<br> <br>另外，二仔啱啱過咗2歲生日，當日整咗大恐龍生日會。Aimee就話兩個哥哥都好錫妹妹，初初都擔心佢哋會呷醋。問佢有冇人搵一家五口拍廣告？佢話：「都有，但要睇性質。」</p></body></html>