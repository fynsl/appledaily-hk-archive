<html><header><meta charset="utf-8"><title>《會過去的》橫掃頒獎禮車婉婉轉型拍戲keep曝光</title></header><body><h1>《會過去的》橫掃頒獎禮<br>車婉婉轉型拍戲keep曝光</h1><p>今年42歲嘅車婉婉，2013年嫁俾澳洲藉游泳好手Johnathan，快將成為人母嘅佢，預產期係下個月。<br> <br>相對組織家庭，車婉婉喺事業上算係較早起步。92年，車婉婉參加無綫電視及華星唱片合辦嘅第11屆新秀歌唱大賽，憑著《我不得不放棄》一曲獲得冠軍入行。<br> <br>隨後無綫安排車婉婉參與電視劇演出，但大多屬客串或閒角，到95年約滿無綫後離開，專心做個全職歌手。6年後重返無綫演出長壽處境喜劇《皆大歡喜（古裝版）》，劇中飾演毒辣貴妃「萬貴妃」一角，無心插柳竟成演技上嘅代表作。<br> <br>不過一直恨做番歌星嘅佢，始終留戀舞台。2000年車婉婉終於扑中首hit歌，同許志安合唱《會過去的》唱到街知巷聞。呢首歌亦令佢橫掃當年各大頒獎禮，包括奪得無綫十大勁歌金曲頒獎典禮「最受歡迎合唱歌曲」金獎。<br> <br>可惜，呢首hit歌之後，車婉婉嘅歌曲同專輯產量都每況愈下，幾乎等幾年先出到一隻專輯，而且歌曲上榜次數亦不及當年勇，反而近年佢轉型拍電影，每年都有一至兩套作品，keep住曝光率。</p></body></html>