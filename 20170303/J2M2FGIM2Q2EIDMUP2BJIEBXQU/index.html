<html><header><meta charset="utf-8"><title>【點解要咁做？】任天堂Switch遊戲帶味道似殺蟲劑　原來有原因</title></header><body><h1>【點解要咁做？】任天堂Switch遊戲帶味道似殺蟲劑　原來有原因</h1><p>Nintendo Switch水貨已經到港，除了搶先試玩遊戲之外，會唔會試埋Nintendo Switch遊戲好唔好味呢？幾日前開始有外國遊戲網站為Nintendo Switch遊戲帶做過「味道測試」，發覺氣味好難頂。之後有遊戲KOL同科技網站跟風齊齊試，好似科技網站The Verge執行編輯舔完Nintendo Switch新遊戲《薩爾達傳說 荒野之息》之後留低「味道好似殺蟲劑」的評語，但問題係點解要舔遊戲帶先？<br><br>遊戲網站寫手Alanah Pearce在Twitter留言話Nintendo將遊戲帶整得咁難食是可防止孩童吞食。其實當中都不無道理，尤其是Nintendo Switch遊戲帶只如記憶卡大小，孩童可能會唔小心將遊戲帶放入口。Nintendo事後亦回覆The Verge話為防止幼童可能吞食的意外，特別在遊戲帶上加上帶苦味的苯甲地那銨（Denatonium Benzoate）化合物，但強調這種化合物是無害。但唔知除Nintendo自家出品外，其他廠商開發的Nintendo Switch遊戲帶係唔係一樣咁難食呢？<br><br>資料來源：The Verge<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>