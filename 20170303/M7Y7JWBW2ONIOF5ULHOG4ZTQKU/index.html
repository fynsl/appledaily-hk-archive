<html><header><meta charset="utf-8"><title>否認擁百億　自稱「普通人」 </title></header><body><h1>否認擁百億　自稱「普通人」 </h1><p>【本報訊】周焯華似與太陽結下不解緣，古銅色肌膚是特徵之一，太陽城亦令自己由以往「甚麼都不是」，變成今日澳門「賭廳之王」。起初他不願談及品牌典故，「呢個典故（頓一頓），比較麻麻哋喎，哈哈哈」。追問之下，才娓娓道來。</p><p>無人稱呼「洗米華」</p><p>人生首次投資賭廳名為「太陽神」，周焯華只是小股東，該賭廳被稱為全澳最小，只得兩張賭枱，後來生意不景氣便倒閉。他成立新公司時想諷刺一下，隨便起名「太陽城」，「開嘅第一天，冇諗過同太陽神對比咁大」。<br>「洗米華」的外號現在街知巷聞，出處是無綫1986年一套處境喜劇《城市故事》，藝人梁思浩所飾演角色，但現在卻是周焯華「專用」。當被問及有何感想時，想一想、握一握手指，笑一笑「老實咁講，冇人嗌㗎喎呢個名」，人們多數稱呼「華哥」或者「老闆」。<br>他認真地澄清，「遠喺好耐之前，可能仲未係啲乜嘢人嘅時候，其實都唔流行嗌我呢個名」。他謂不明白媒體要用回10多年前，曾經被叫一、兩次的外號，「城市故事呀嘛，嗰陣我好細個，冇睇過」，當時大約11歲。<br>無論任何外號，澳門「賭廳之王」最準確，20多歲入行，時勢造英雄，賭業開放，生意越做越大。他坦言當初沒想到成為王者，「30歲前咩都唔係，30歲之後開始有思考、有目標」。<br>人生走了近半，只識賭業，成功之道或很「行貨」，但「專注啲、勤力啲」是真理。有車、有樓、有身型，被網民稱為人生已「打爆機」，他卻謂「我係普通人一個」。身家只得戶口內數百萬元及一些物業，否認逾百億元的傳聞。</p></body></html>