<html><header><meta charset="utf-8"><title>陳雅倫戀吳彥祖表哥陳少霞嫁「法拉利之父」</title></header><body><h1>陳雅倫戀吳彥祖表哥<br>陳少霞嫁「法拉利之父」</h1><p>唔講起都唔係好覺，原來車婉婉參加過92年新秀，仲拎咗金獎。數數手指，車婉婉今年已經42歲，上年為結婚4年嘅中澳混血兒老公Johnathan陀上男B，B仔下個月就出世。婉婉趕及4字頭之前搵到好老公，唔使獨守空房，不過有班姊妹都使羨慕，因為佢哋都趕得切食尾糊：<br> <br>陳雅倫<br>o依家50歲嘅陳雅倫，上年認識咗細佢5年嘅吳彥祖表哥Martin，拍拖3個月，Martin就喺生日party向在場嘉賓承諾會娶陳雅倫過門。<br> <br>李蕙敏<br>李蕙敏13年同細4年嘅英籍老公Serge Micallef喺英國古堡行禮，當年佢43歲。李蕙敏話老公求婚過程浪漫，有次喺峇里旅行坐喺泳池邊涼亭，老公拎出戒指單膝跪地求婚，結果兩個人一齊感動到當場曬淚。<br> <br>梁佩瑚<br>89年港姐季軍梁佩瑚單身多年，上年在三亞與蒙古商人郭云飛結婚，又換上蒙古傳統服飾。梁佩瑚當時話拍咗一個月已經決定結婚。<br> <br>陳少霞<br>今年40歲嘅陳少霞同過唐文龍拍拖6年，分手後閃嫁澳洲籍商人，可惜於11年離婚，情路坎坷。陳少霞上年7月遇上第二春，嫁給中港「法拉利之父」李文輝，擺婚宴當日陳少霞更戴巨鑽拖實老公見傳媒。</p></body></html>