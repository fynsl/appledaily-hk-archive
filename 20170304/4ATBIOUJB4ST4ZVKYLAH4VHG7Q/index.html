<html><header><meta charset="utf-8"><title>啱啱宣佈分手奧蘭多帶舊愛Katy狗狗去海灘</title></header><body><h1>啱啱宣佈分手<br>奧蘭多帶舊愛Katy狗狗去海灘</h1><p>32歲嘅美國女歌手Katy Perry和英國40歲型男奧蘭多布魯（Orlando Bloom）去年1月撻着，一直愛得纏綿，日前佢哋透過發言人向美國雜誌網《US Weekly》承認已分手，一年情玩完。佢哋話希望於謠言失控前，宣佈暫時分開嘅消息，係出於兩人互相尊重與愛嘅決定。<br> <br>奧蘭多與Katy甩拖後，即被爆約一星期前，即上周三舉行嘅奧斯卡賽前派對上，與一名女子態度好親密，該女子立即被起底，發現佢係Global Green總裁千金Erin McCabel。雖然有傳奧蘭多係因為花弗被Katy狠飛，但又有傳聞話奧蘭多同Katy對呢段感情只係玩玩吓，根本冇諗過再進一步。<br> <br>奧蘭多於宣佈分手前一日曾經喺Instagram公開抱住Katy愛犬Butters嘅照片，噚日又上載帶狗狗去玩嘅相，鏡頭影住狗狗喺海灘玩得好開心。咁究竟係佢哋分手仍Keep住好朋友關係，定係Butters嘅「撫養權」已經歸咗奧蘭多呢？</p></body></html>