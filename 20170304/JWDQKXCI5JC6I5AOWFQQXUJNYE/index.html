<html><header><meta charset="utf-8"><title>【電腦巡場】$13,500買記憶手指？2TB超高容量值唔值？</title></header><body><h1>【電腦巡場】$13,500買記憶手指？2TB超高容量值唔值？</h1><p>在如今數碼年代，記憶體可以用多多都唔夠使來形容；以往好多人說當USB手指唔夠使，不如換隻外置HDD吧！不過這樣的情況，可能要改寫了，因為記憶體大廠KINGSTON最近推出了一款Ultimate GT的USB手指，容量由早幾個月前的1TB升級上2TB，據稱這款新到的2TB，是現存市場上最高容量的USB手指。</p><p>價錢都可以用非常嚇人來形容，1TB索價$7,500，2TB「只需要」$13,500，打落條數每MB係平啲，而且傳輸的速度，還使用了極速的USB 3.1制式；不過歸根都係一句，如非有特別需要，大家都唔會買佢吧？<br><br>如果換一個角度嚟睇，1TB及2TB的USB手指，雖然非常天價，而廠方製造佢哋出嚟，都係為咗展示自己生產技術居多；不過跟據電腦產品進程，要先有呢類「展示性」產品推出，然後再隔上一、兩年，才可成為價格低廉的用家產品；好期待呢一日的到臨，因為以TB作單位計算的USB 手指，隨時可以取代2.5吋Notebook HDD的地位，對於經常需要大容量作存取的用家，出街又可以帶少幾両了。<br><br>查詢：展昇（深水埗黃金商場地面42至44號舖） <br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>