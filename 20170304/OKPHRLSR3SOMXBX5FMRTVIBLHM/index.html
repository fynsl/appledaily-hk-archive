<html><header><meta charset="utf-8"><title>【爆機神人】打機3年　盡爆任天堂灰機遊戲</title></header><body><h1>【爆機神人】打機3年　盡爆任天堂灰機遊戲</h1><p>要完成一隻遊戲已經唔容易，不過網名「The Mexican Runner」的波蘭打機高手Piotr Kusielczuk就在日前締造了一項前無古人的紀錄，就是將所有Nintendo Entertainment System（即任天堂灰機）遊戲全部打爆，而且全部遊戲打爆機過程都有在網上直播，證明無花無假。但實情到底完成了幾多款遊戲？答案是714款，「The Mexican Runner」花了3年時間才完成壯舉，而且玩每款遊戲時都無用過Cheat Code或任何取巧的地方，所以每款遊戲直播都差不多要玩成幾個鐘，最離譜是總共花上91小時去完成音樂遊戲《Miracle Piano Teaching System》，唔好話玩，自問連睇直播都無咁好耐性。「The Mexican Runner」挑戰這項創舉的原因是源於朋友的開玩笑，但結果好認真地接受挑戰，到日前完成《Super Mario Bros. 3》後正式為逾3,400小時的爆機直播暫時劃上句號，唔知下一步又有甚麼計劃，會唔會是超任遊戲呢？</p><p>資料來源：Kotaku<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>