<html><header><meta charset="utf-8"><title>迪士尼首加入同性戀題材《美女與野獸》惹家長炮轟　羅霖籲包容：會引導囝囝</title></header><body><h1>迪士尼首加入同性戀題材<br>《美女與野獸》惹家長炮轟　羅霖籲包容：會引導囝囝</h1><p>由愛瑪屈臣（Emma Watson）主演、迪士尼出品的真人版《美女與野獸》（Beauty and The Beast）本月16日在港上映，電影被定為第一級。原本童話故事的劇情，迪士尼今次破天荒首度加插了男僕人愛上男主人的斷背情節，此舉惹來海外與香港家長團體不滿，認為有教壞細路之嫌，群起聯署反對，同時發起杯葛迪士尼及簽名運動，短短24小時已超過25,000人簽名支持。不過亦有本港藝人家長持開放態度，羅霖指會陪囝囝觀看並引導他，更呼籲家長要包容。</p><p>迪士尼真人版電影《美女與野獸》於香港時間昨日在美國舉行首映禮，女主角愛瑪屈臣及「野獸」Dan Stevens亦有現身。導演比爾干頓（Bill Condon）早前接受訪問時透露，更改了原著童話劇情，加插了僕人Josh Gad想親吻主人盧克伊雲斯（Luke Evans）的意圖，發展一段斷背關係，成為迪士尼電影中獨一無二的同性戀情節，現實中盧克伊雲斯是一名出櫃多年的同志男星。</p><p>趙海珠：唔能夠扼殺</p><p>事後隨即引來爭議，有保守派家長要求迪士尼只製作合家歡電影，更有海外及香港家長團體不滿，發動聯署反對同性戀平權內容，海外有家長以「BoycottDisney」（抵制迪士尼）名義於Twitter留言發起簽名運動，短短24小時已經有25,000人簽名。而本港方面，fb亦有一個名為「性傾向條例家校關注組」群組專頁，發動聯署抗議迪士尼向兒童宣傳同性戀訊息，呼籲網民踴躍簽名支持。有電影圈中人分析迪士尼此舉是切合近年美國影圈的大愛精神，加上日前黑人同志電影《月亮喜歡藍》（Moonlight）奪得今屆奧斯卡最佳電影獎，證明同志電影有市場。<br>不過，在香港演藝圈亦有不同意見，身為三子之母的羅霖昨日接受本報電話訪問時，指近年迪士尼電影已少了過往夢幻、童真元素，她說：「細仔Jonathan有興趣睇，會陪佢睇引導佢，等佢知道社會上有同性戀存在，唔可以隱瞞同忽略呢件事。」她直言不希望兒子是同志，但假如是事實，作為家長只可以包容同接受。而育有一名4歲囝囝的前新聞之花趙海珠，昨日在灣仔出席奇妙電視台活動時，表示會帶兒子看該電影：「同性戀喺𠵱家社會係自然現象，唔能夠扼殺對性別喜好，會解釋畀個仔知，呢啲題材我唔會避。」</p><p>楊思琦：影響小朋友</p><p>另一位媽咪級藝人楊思琦持相反意見，她昨接受本報電話訪問時說：「我自己覺得作為家長，講一啲傳統嘅迪士尼故事，我就唔係咁贊成佢加入呢啲情節，擔心唔多唔少會影響小朋友嘅諗法，同埋心智可能未成熟，影響佢身心發展。」兩子之母陳倩揚則指：「我會陪佢哋睇，真係睇到都唔會逃避。」<br>採訪：王連連<br>攝影：沈健程、陳慧安</p><p>【網民表態】「冇權利反對」</p><p>《美女與野獸》是首套加入同性戀情節的迪士尼電影，消息一出即引起港、美兩地家長團體不滿，反而本港網民則力撐電影。</p><p>【反對】</p><p>性傾向條例家校關注組：迪士尼的計劃是日後拍更多這類電影，兒童被潛移默化，若沒有成人適當的指導，日後嘗試同性戀行為的機會便較高。</p><p>【支持】</p><p>Qu Leo ：你唔接受同性戀係你嘅自由，但係你冇權利反對。性取向都係人哋嘅自由。<br>Shirley Wang：又一班怪獸家長……冇腦！<br>Pal Dou：睇來睇去《美女與野獸》都係人獸題材。<br>Iris Yiu：啱啱睇咗《孤星淚》，我會唔會變孤兒？</p></body></html>