<html><header><meta charset="utf-8"><title>【遊戲界奧斯卡】《Overwatch》大熱封王 伏Game《No Man's Sky》都有獎攞</title></header><body><h1>【遊戲界奧斯卡】《Overwatch》大熱封王 伏Game《No Man's Sky》都有獎攞</h1><p>電影界有奧斯卡，遊戲界亦有Game Developers Choice Awards，亦是其中一個最德高望重的遊戲頒獎禮。今年Game Developers Choice Awards得獎名單亦已公佈，共分為14個包括遊戲及遊戲製作人的獎項，亦因為VR/AR遊戲冒起，最佳VR/AR遊戲獎是新加入獎項，不過獲獎遊戲《Job Simulator: The 2050 Archives》知名度就比較低。至於其他得獎名單都算幾大路，最佳流動遊戲毫無懸念下由《Pokemon Go》奪得，玩家票選獎則由EA射擊遊戲《Battlefield 1》奪得，PS4大作戰《Uncharted 4: A thief’s End》就奪得最佳技術獎，終身成就獎就由Epic Game創辦人Tim Sweeney獲得。</p><p>Game Developers Choice Awards大贏家則落在Blizzard的《Overwatch》身上，囊括年度最佳遊戲及最佳選計獎，可謂大熱勝出，不久前《Overwatch》亦奪得另一個份量十足遊戲頒獎禮DICE Awards的年度最佳遊戲殊榮。不過叫好多玩家大跌眼鏡的是，伏味極濃的《No Man’s Sky》竟然奪得創新獎項，唯一解釋係絕大部份機迷都唔識貨吧。<br><br>資料來源：GDC<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>