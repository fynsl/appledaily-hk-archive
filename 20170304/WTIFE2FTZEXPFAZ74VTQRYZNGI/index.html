<html><header><meta charset="utf-8"><title>管教嚴反抗大Rosemary曾於美國藏毒撞車兩度被捕</title></header><body><h1>管教嚴反抗大<br>Rosemary曾於美國藏毒撞車兩度被捕</h1><p>34歲嘅Rosemary，14歲參加香港精英模特兒大賽摘冠後入行，當時就由媽媽Julie做佢經理人，但Julie對女兒嘅管教就好嚴，一度同Rosemary鬧翻兼有傳郁手打女兒，而Rosemary亦曾經因為媽媽過份管束，令到佢好反叛，經常瘟仔出事，好似曾與「翻版吳彥祖」Gordon拍拖，但06年分手後男方因愛成恨向外爆大鑊，當時新男友Christopher為她出頭，更有傳出手打Gordon等等。<br> <br>但Rosemary闖咗最大嘅禍，係發生喺10年，佢同朋友飛到美國西岸，參加內華達州（Nevada）黑岩沙漠（ Black Rock Desert）一年一度著名嘅Burning Man Festival，原本是一個愉快假期，但係誓估唔到佢會係活動會場內因涉嫌藏毒被捕。有指Rosemary喺活動入面，被州警發現將一些可疑物品交給身邊人士，州警 Ron Skinner當時接受訪問時表示，經查問後證實是搖頭丸，於是將Rosemary拘捕。當時Rosemary交付15,000美元（約11.6萬港元）的保釋金後，獲准離開。點知Rosemary係保釋期間，又在雷諾市（ Reno）涉及撞車後不顧而去等三項罪名再次被捕。最後兩件案件，都係罰款了事，Rosemary免受牢獄之苦。</p></body></html>