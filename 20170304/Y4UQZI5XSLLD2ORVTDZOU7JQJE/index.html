<html><header><meta charset="utf-8"><title>議員：點解要九龍灣去沙田？</title></header><body><h1>議員：點解要九龍灣去沙田？</h1><p>【本報訊】民主黨立法會議員林卓廷批評，機電署舉行的午宴價錢及地點安排荒謬，「咁點解唔喺九龍灣食？點解要去到沙田食咁搞笑？沙田馬會特別好食啲咩？唔會咁做嘢囉，畀人感覺你係為咗食嘢定為咗溝通呢？」他斥責署方令員工感受壓不恰當，「400蚊食餐晏好貴，我喺金鐘請客都食唔到𠵱個價」。他認為午宴應簡約為主，選址應鄰近辦公室。<br>另一議員毛孟靜指，不能接受署方的安排，「畀400蚊去咁遠，有冇搞錯！𠵱個唔單止令人遺憾，如果所有嘢係屬實嘅更要譴責，部門首長絕對有問題，我感覺係我唔知佢最終有乜好處」。對於被指控強迫員工出席，她說：「下屬如果次次都唔去，都會驚自己個appraisal評分係咁先，真係唔公道。」</p><p>署方：方便總部以外同事</p><p>機電署發言人回覆指，署方管理層每月例會後，一般會舉行部門午膳聚會，以增進在不同工作地點同事與管理層之間的溝通，屬自願、自費性質，聚會地點多為九龍區，間中亦會在港島或新界區，以方便在九龍區以外辦公的同事參與。<br>■記者紀靜雯</p></body></html>