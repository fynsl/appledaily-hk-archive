<html><header><meta charset="utf-8"><title>【電腦巡場】$99買16GB USB手指三支　平盡黃金</title></header><body><h1>【電腦巡場】$99買16GB USB手指三支　平盡黃金</h1><p>記憶體價格一直高企，其實唔加價已經相當開心！話說最近腦場內返咗款好抵玩的USB手指，佢就係SanDisk 16GB USB手指，單買一支價格為$38，如果一次過買三支則為$99，平息維起都只係$33/16GB。<br><br>可能你會問即係有幾抵玩，就以SanDisk同廠、差不多同速的的Blade – CZ50作比較，8GB/$38、16GB/$45！據場內Sales稱，$99買到3支16GB USB手指，係暫時場內最低價的指標。<br><br>可能你會話清貨嘢，貨量應該唔多吧？據店舖負責人表示，貨量大概在2,000支左右，後繼仲有冇補貨都唔敢講。<br><br>查詢：展昇（深水埗黃金商場地面42至44號舖） <br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>