<html><header><meta charset="utf-8"><title>四口行超市老婆囡囡唔退讓鄭中基一條雪條搞和諧</title></header><body><h1>四口行超市老婆囡囡唔退讓<br>鄭中基一條雪條搞和諧</h1><p>【狗仔隊出更】【跑馬地】鄭中基年三十晚在紅館舉行一連四場跨年個唱，不但獲太太余思敏、五歲囡囡Emma和兩歲囝囝Evan撐場，Emma更在爹哋個唱上開金口唱歌，溫馨指數爆燈。由於之前鄭中基忙於開騷，而沒有太多時間陪伴家人，故個唱完成後，他即抽時間跟太太及一對子女享受家庭樂。日前記者便在跑馬地發現鄭中基一家四口逛超市，認真溫馨。</p><p>帶仔女上車等</p><p>當日鄭中基一家四口與工人姐姐一起逛超市，當余思敏在店內揀日用品及食物時，鄭中基就乖乖尾隨，並由工人姐姐抱着細仔。之後囡囡Emma一見擺放雪條雪糕的雪櫃時大感興奮，一個箭步衝上前手指指，想要媽咪買雪條。惟余思敏跟Emma表示家中還有雪條未食，所以不肯買，說罷便轉身前往買麵包及果醬。<br>然而沒多久鄭中基發覺囡囡似乎有點失望和悶悶不樂，於是識做地叫太太買雪條給囡囡，𠱁得Emma開心不已，伏在雪櫃前左揀右揀。之後鄭中基向太太示意先行帶仔女上車等候，余思敏負責結賬。由於成功扭得爹哋買雪條，Emma步出超市門口時，興奮得舉起雙手轉圈，鄭中基見囡囡如此興奮，也不忍住偷笑。<br>採訪、攝影：徐錦池、吳耀輝</p></body></html>