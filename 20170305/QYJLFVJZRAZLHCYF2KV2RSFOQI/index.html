<html><header><meta charset="utf-8"><title>「頭號寵男」Raymond曾代六嬸遞交1億支票予城大</title></header><body><h1>「頭號寵男」Raymond<br>曾代六嬸遞交1億支票予城大</h1><p>每一個成功嘅女人，背後都有一個能幹嘅心腹。六嬸方逸華都唔例外，而據悉陳偉文（Raymond Chan）就係佢嘅頭號寵男。<br> <br>追隨六嬸多年嘅Raymond，六叔邵逸夫未離逝時，佢已經不時陪伴佢哋兩夫婦出入，很多時候都會見到Raymond推着六叔出入，真係六嬸嘅「頭號寵男」。而日前Raymond就陪住六嬸同梁乃鵬等人嘆高級日本菜。<br> <br>據知，年近60歲嘅Raymond，過去都愛戴金絲眼鏡，但近年就轉咗風格，好似日前佢同六嬸去食飯時，就見佢換咗副黑框眼鏡。據知Raymond係修讀建築出身，初時佢喺地產界發展，其後佢就加入咗邵氏做發展部總監，同六嬸拍住上，做咗親密戰友。90年代，六嬸事業陷於低潮，佢就銳意發展邵氏旗下嘅翡翠明珠戲院，加入食肆商店，大展拳腳，當時Raymond已經瞓身支持，其後得到六嬸嘅重用，參與好多邵氏嘅重要事項，好似將軍澳電視城嘅設計同監工等工作。成為六嬸「頭號寵男」嘅Raymond，10年就以邵氏基金代表，代六嬸捐贈遞交一億元支票資助城大發展。</p></body></html>