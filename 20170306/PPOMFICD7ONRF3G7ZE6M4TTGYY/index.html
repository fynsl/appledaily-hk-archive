<html><header><meta charset="utf-8"><title>結婚成個禮拜42歲李漫芬仲講緊人情</title></header><body><h1>結婚成個禮拜<br>42歲李漫芬仲講緊人情</h1><p>今年42歲大台娛樂主播李漫芬（Fanny），上個禮拜日（2月26日）同游泳教練談成坤(Alvin)結婚，喺尖沙咀朗庭酒店筵開23席，陳煒、Kawaii做姊妹，米雪、傅嘉莉、陳庭欣、譚凱琪等到賀。<br> <br>新婚燕爾，婚禮前後新娘子喺微博、facebook貼相晒幸福無比幸福，當日婚宴亦星光閃閃，閃着淚光嘅新娘子，比心口塊金豬牌更閃爍……<br> <br>7日過後，成為人妻的Fanny，估唔到仍未全情投入同老公仔度蜜月過二人世界，反而依舊忙於逐一向朋友和贊助商道謝。<br> <br>昨日Fanny分別喺微博同Facebook貼文話：「謝謝您，您擁住我說，收到我喜帖，很為我開心，但無奈因工作上星期未能參與我婚禮，這天都專誠約我聚聚給我禮金，謝謝您的大利是，在心中，一個擁抱，一下問候，感動了 ！ 好朋友就是明白的！ 祝您身體健康 悠然自得！」相信Fanny係想講收到人情，禮金應該係男家俾女家o架嘛！<br> <br>留言冇講明邊位好友摰親咁有心，不過字裡行間睇得出談太好感恩，隔咗成個禮拜仲講緊禮金(人情)，呢份心意夠晒真！</p></body></html>