<html><header><meta charset="utf-8"><title>西環集中營：all in曾俊華打民望戰 - 季陶</title></header><body><h1>西環集中營：all in曾俊華打民望戰 - 季陶</h1><p>民主300+前日開會後，決定集中選票全投民意支持度高的候選人。有民主派選委直言，面對港澳系統及西環力撐林鄭月娥，民主300+全投曾俊華意義，不在於扭轉小圈子選舉投票結果，而是要動員民主派支持者all in曾俊華，令曾民望大幅拋離林鄭，特別是林鄭有可能吸納葉劉淑儀的支持者，民望或大幅上升，「到時西環可以大大聲話，林鄭唔只有選委支持，仲有民意支持，咁香港人真係輸晒」。</p><p>葉劉支持者或全轉撐林鄭
</p><p>該民主派選委指，日前政協常委引述人大委員長張德江發言，提到中央對特首四大要求，即愛國愛港、中央信任、有管治能力及港人擁護，四項要求同樣重要，即下屆特首不能沒有「港人擁護」。按目前民調，林鄭支持度約三成多，曾俊華則近四成，隨住葉劉不能入閘，其約6、7個百分點支持度或全數轉為支持林鄭，相反胡官入閘後，其逾一成支持度不單難轉至曾俊華，甚至有可能搶去曾的支持。<br>此消彼長下，林鄭民望有可能超越曾俊華，「一對一下，林鄭民望一定高唔過曾俊華，但有胡官分咗曾俊華支持，西環反而㩒住咗葉劉唔畀佢選，人為谷高林鄭民望」，所以民主派選委才希望以all in曾俊華，動員胡官支持者也改為挺曾，「希望令支持胡官市民流向曾俊華，推高佢民望」。<br>該民主派選委現時最擔心是，明明曾俊華加上胡官民望超過五成，但因分別支持兩個候選人，令民望較低的林鄭反而成為3人中民望最高，「到時港人、民主派唔只輸小圈子選舉、連民意戰都輸埋畀西環」，林鄭當選後更可自稱有主流民意支持，「鍾意點延續梁振英政策都得」。<br><br>季陶<br>周一、三、五刊出</p></body></html>