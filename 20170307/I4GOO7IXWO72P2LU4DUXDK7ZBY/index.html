<html><header><meta charset="utf-8"><title>體壇拾趣：歐詠芝揚威德州</title></header><body><h1>體壇拾趣：<br>歐詠芝揚威德州</h1><p>世界排名12嘅香港壁球一姐歐詠芝，周日喺美國達拉斯德州壁球公開賽女單決賽，以3:2擊敗世界排18嘅澳洲球手Donna Urquhart，攞到2017年個人第一個后冠，佢自己話係好開始。不過詠芝仲未唞得住，呢個禮拜喺哥倫比亞有另一個比賽，希望佢繼續贏落去，世界排名重返頭10。</p></body></html>