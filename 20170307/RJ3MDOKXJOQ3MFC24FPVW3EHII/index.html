<html><header><meta charset="utf-8"><title>財路：華南城平霸物流股 - 錢雋</title></header><body><h1>財路：華南城平霸物流股 - 錢雋</h1><p>華南城（1668）潛喺近三年底，現價比引資中洲控股（深000042）入股價潛水22%，新經濟底下，華南城物流倉儲瓣數好值租，價殘有得諗。<br>華南城上年10月宣佈，掌舵鄭松興轉讓23%華南城股份畀中洲，每股入股價2.05元，今年頭公佈落實呢壇協議，現價1.6元，要升28%先到新主入股價。華南城主打大型綜合商貿物流同商品交易中心，集團先喺深圳壯大，再將經營模式覆蓋到國內其他地區。華南城講明物流倉儲服務係集團戰略資源嘅重要組成部份，喺新經濟時代，速遞、物流同倉儲等需求好大，華南城網絡規模大，客戶易產生黏合性，長玩長有。<br>華南城2017年度上半年盈利增長13.4%到8.5億元，又去到上年12月九個月，集團合約銷售67.4億元，比2015年同期增加31.7%。管理層估計，到今年3月尾2017年財政年度，銷售目標將實現75億元到85億元。目標額上限比2016年全年度61.4億元增加38%，若實現到銷售係相當靚仔，2017年輕鬆過渡。<br><br>場內專業評估，華南城2018年、19年度EPS 0.18元同0.23元，兩年預測PE 8.8同6.9倍。同樣場內專業預估，華南城2018年同2019年PB 0.42倍同0.34倍。華南城最高見過2014年4.96元，當時集團對應PB 1.75倍，華南城明年預估PB比呢個PB平咗80%。又講PE、PB，場內有級數近磅物流瓣數，華南城應該平霸！<br>買華南城，首輪目標價係中洲入股價2.05元，明年預測PE都係得8.9倍，又華南城現價翻半番到2.4元，明年預測PE 10.4倍，預估PB亦只係得0.51倍，仲係平到笑。<br><br>錢雋<br>細價股專家<br>本欄逢周二刊出</p></body></html>