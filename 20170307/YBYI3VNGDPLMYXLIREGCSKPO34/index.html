<html><header><meta charset="utf-8"><title>【霸氣外露】普京金身版Nokia 3310　你敢唔敢用？</title></header><body><h1>【霸氣外露】普京金身版Nokia 3310　你敢唔敢用？</h1><p>雖然新版Nokia 3310只得雙頻2G，並唔係所有地方都用得到，但講話題性就贏晒，連「普京」都要向佢致敬！俄羅斯廠商Caviar之前都出過奢華版手機，今次就睇中新版Nokia 3310，推出致敬作「Supermo Putin」版3310，最有睇頭自然是機面加入普京頭像金身，講電話時普京頭像會眼厲厲怒視四方，相信無人敢埋身！講得上是奢華版，細位都造得好講究，機背除了金身普京外，亦有節錄自俄國國歌的金牌牌匾，而且手機主按鈕亦換成俄國特色設計，而整部機身都是以鈦金屬加上999千足金製造，想當然開價都唔會平。「Supermo Putin」版定價99,000盧布（約$13,133)，是新版Nokia 3310的30倍價錢，但比起之前另一部致敬作Gresso 3310開價逾$23,000，「普京」原來都幾平易近人。</p><p>資料來源：The Register<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>