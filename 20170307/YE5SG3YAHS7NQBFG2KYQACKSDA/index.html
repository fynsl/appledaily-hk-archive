<html><header><meta charset="utf-8"><title>馬明拍劇踩27個半鐘黃子華開06收28點瞓2粒鐘?</title></header><body><h1>馬明拍劇踩27個半鐘<br>黃子華開06收28點瞓2粒鐘?</h1><p>Yo~追更拍劇，使乜驚呀？<br> <br>等等先，真係唔驚？最近高調返大台拍賀歲劇嘅張衞健就唔係咁諗喇，佢為咗要有足夠時間休息，同大台傾好咗每日只可以拍12個鐘，仲講起陳年往事：「我以前咪一樣係咁，當我有合約時，都係每日瞓兩個鐘，3、4、5個鐘嗰日都好多o架喇。 」<br> <br>為咗幫大台拍劇，每日瞓兩個鐘嘅仲有佢：黃子華。子華神14年喺澳門開棟篤笑，狂寸大台出通告要由06踩到28，慘過走難，仲即場計數，話你知兩個鐘睡眠時間點樣嚟：「除非你可以一收工，即係搭正凌晨4點，用0秒將身上嘅假身假牙假髮除晒，然後就企喺度，立即進入深層嘅睡眠狀態，企兩個鐘，咁你就會有兩個鐘頭嘅睡眠。」<br> <br>有啲時候，開工嗰個捱得住，屋企人就戥你心痛。11年馬德鐘太太張筱蘭就忍唔住，喺微博連續怒轟大台用人用到盡，包括「這種顛倒的生活和源源不絕的應酬，鐵人都死！ 」、「這公司不顧員工休息的冇人性制度。」樂易玲解畫承認大台工時長人工奀，但幫你紅咗之後就會身價提高咁話，呢啲理由聽落真係熟口熟面……<br> <br>大台咁多年嚟真係「進步」咗唔少，最近馬國明拍《深宮計》就收到張直踩27個半鐘嘅通告，連瞓都冇得瞓！馬明之後都有講番，呢次係最入行以嚟拍得最耐嘅一日。</p></body></html>