<html><header><meta charset="utf-8"><title>鎅前度面　女歌手判社服</title></header><body><h1>鎅前度面　女歌手判社服</h1><p>【本報訊】曾亮相《超級巨聲》擔任表演嘉賓的女歌手情陷姐弟戀，但拍拖7個月即分手，去年11月她返大埔愛巢找前度，爭執期間用𠝹刀𠝹傷前度面頰，傷口長9厘米。她早前在粉嶺法院承認兩項襲擊致造成身體傷害罪，裁判官昨慨嘆「感情過去就過去咗」，勉勵女歌手要認清楚，就算有才華也要加上際遇才有發展，不會所有人都成功，判她接受150小時社會服務令。<br>32歲被告張可凝右手昨綁着繃帶。辯方求情指她手部有傷，若判社服令希望首12周可從事文書性質工作。裁判官黃偉權指，曾與被告合作的人都讚揚她，但若非受傷的前度也為她求情，原本打算判囚。</p><p>官：要向前看
</p><p>黃官判刑完畢後勸勉被告：「有時感情嘅嘢，過去就過去咗，強留都係留唔到，要向前看。」黃官稱不熟樂壇及被告歌藝但開解說：「有啲人好有潛質都唔會紅，現實就係咁，正如有人懷才不遇，要認清楚唔係叻就會有發展，仲要加際遇。」他勉勵被告樂觀面對：「希望總係在人間。」<br>案件編號：FLCC4909/16<br>■記者：伍嘉豪</p></body></html>