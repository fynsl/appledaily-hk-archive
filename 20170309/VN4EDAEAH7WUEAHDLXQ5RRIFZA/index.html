<html><header><meta charset="utf-8"><title>馬場廖碧兒凸晒肚！型男騎師經手人：照過超聲波知道係……</title></header><body><h1>馬場廖碧兒凸晒肚！<br>型男騎師經手人：照過超聲波知道係……</h1><p>雷神莫雷拉剛周日狂掃8WIN，其他騎師冇啖好食，今季在港客串仍未開齋嘅28歲意大利好手李寶利苦笑話：「莫雷拉幾乎每場都騎到機會最高嘅賽駒，而且獲得冠軍練馬師蔡約翰大力支持，我斷斷續續喺香港策騎幾年，好多時跑入亞軍就係輸俾蔡約翰嘅馬。如果我有機會獲蔡約翰支持，相信成績都會有所唔同。」<br><br>李寶利今季來港客串初期，曾因墮馬須造手術休息一段時間，可謂相當黑仔。李寶利跑埋今晚（8日）快活谷夜馬就要停賽兩期，如果贏到第六場三班1200米之「肥仔」就最應景，事關李寶利唔止有機會贏「肥仔」，女友即巫斯義個女Kimberley亦可能誕下肥仔。<br><br>貌似廖碧兒嘅Kimberley凸肚疑似有喜，李寶利最初不承認不否認，但最終還是接受大家恭喜，佢話連日收到本地同海外嘅馬主同練馬師問好；Kimberley照過超聲波後，暫時知道係囝囝，預產期今年8月，希望新生命即將到臨嘅同時，自己策騎事業亦有突破喎！</p></body></html>