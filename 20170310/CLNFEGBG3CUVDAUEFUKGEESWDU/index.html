<html><header><meta charset="utf-8"><title>范太：反林鄭即與中央打對台</title></header><body><h1>范太：反林鄭即與中央打對台</h1><p>【本報訊】身兼特首候選人林鄭月娥競選辦資深顧問的全國人大常委范徐麗泰、港區人大代表鄭耀棠接連為林鄭背書，范太除揚言中央挺林鄭的「風向係完全冇轉到」之餘，更警告民主派反林鄭，等同與中央打對台和撕裂香港。鄭耀棠雖認為中央不至於不任命3名特首候選人，但覺得3人中林鄭較優勝。</p><p>鄭耀棠：曾俊華只負責睇數字
</p><p>范太昨於北京與傳媒茶敍時稱，中央支持林鄭為下任特首的想法，「我認為風向係完全冇轉到嘅，中央係完全冇轉到嘅」，又解釋中央之所以未有明言，是因為「為免被人哋利用嚟話欽點，作為打擊某一個候選人，被人利用作為打擊林鄭月娥」。<br>范太又反駁曾俊華同時取得民主派和建制派選委提名，較易團結社會說法，指曾俊華的立場與泛民不同，甚至認為民主派因與中央打對台」，才反林鄭做特首，「到底你（民主派）係唔鍾意梁振英或者係唔鍾意林鄭月娥，抑或係你其實唔鍾意中央？」她更警告民主派：「其實你只係想同中央打對台，其實呢個（情況）就唔係香港社會（有）撕裂，而係香港有部份人係想撕裂香港。」<br>鄭耀棠雖表示現時3名特首候選人都愛國愛港，惟程度深淺有分別，指林鄭做過政務司司長，「從某種角度嚟講個條件係優勝」，因為她經常與中央打交道；而曾俊華以往不過負責「睇數字」，反問「睇數字嘅時候有幾多時候同中央討論啲數字問題呢？」即使曾民意一直領先，鄭也不以為然，「佢（林鄭）唔係衰到貼地吖嘛﹗差少少呢啲所謂民意，但係呢啲民意成日都變嘅」。<br>專業議政郭榮鏗敦促建制派看清港人最支持哪名候選人，「唔係中聯辦叫佢投邊個就投邊個」。<br>■記者呂浩然</p></body></html>