<html><header><meta charset="utf-8"><title>【慈雲山小店】長期請唔到人　老闆娘自責忙到脾氣差</title></header><body><h1>【慈雲山小店】長期請唔到人　老闆娘自責忙到脾氣差</h1><p>喺香港地食嘢，又要便宜又要好味，還要求服務良好？此類小店當然有！不過是否員工好聲好氣，稱呼你靚仔靚女才算得上是好服務呢？有時候地區小店的粗聲粗氣可能有另一番風味。記者特意到訪有「慈雲山惡人谷」之稱的阿肥越式美食，看看為甚麼網民指「唔准催」、「黑面」的小店，是否「越俾人鬧越要嚟食，莫非又是一間隱世美食？<br><br>記者在12點正到埗，已經看見人龍不絕，大部份也是學生，似乎是學生飯堂。立即找位剛剛吃飽的學生問問有冇俾人鬧先，吳同學：「啱啱俾人鬧完，因為我嗌檬粉，佢畀咗河粉我，我話要換反而呼喝我！」但吳同學指其實小時候曾光顧被鬧，已經知道服務如何所以亦無懼下次再光顧。董同學和林同學：「啱啱俾人鬧飲熱飲，我哋食完飯飲品未到，追反而鬧番我哋。」不過兩位同學均表示不介意。<br><br>輪到記者實試了，在十分繁忙的時刻，記者詢問兩位的等候時間，店方霸氣回覆：「我都唔知道等幾耐！有人企起身，你咪有位囉。」記者乖乖在一旁等候，未幾店主指若不怕凍，主動提議幫我加枱在店外，令人感到十分窩心。<br><br>記者看了大約5分鐘餐牌，店員亦沒有催促落單，與澳牛的即坐即叫服務方式截然不同。<br><br>網上評論大多指，因為顧客點菜速度慢，又提出額外要求，就會被罵，記者與攝影記者故意拖慢速度，點了一個沙嗲香茅牛肉飯連飲品，盛惠40元，價錢相宜，記者要求多葱、汁另上、飲品少甜和少冰等要求。店員就一言不發默默寫單，沒回應便霸氣離開。餐點甫上枱，記者鬆一口氣，所有要求均做到亦沒有被罵，而且份量十分足夠，牛肉塊鋪滿飯而且沙嗲汁香濃帶微辣，味道不俗，即點即炸的豬扒飯也是招牌之一，附上的青葱經滾油浸泡，撈飯一流。<br><br>記者更觀察到，老闆娘對學生哥的窩心服務，剛才面無表情的員工竟然熟知馮同學胃口大，主動幫他加飯。馮同學：「有時佢哋對長輩好照顧，佢哋嘅惡可能係比較大聲，係佢哋嘅溝通方式，亦係呢度嘅嗌嘢食方式。」<br><br>最後記者鼓起勇氣，在實試後表明身份，找老闆娘回應惡店傳聞，老闆娘何金鳳（大鳳姐）直言：「我哋有時真係好惡，我自己都知，但有咁多嘢做，又長期請唔到人……」當記者追問是否因為客人做了甚麼過份行為令她發火？大鳳姐：「其實唔關客人事，人哋開開心心嚟食飯冇乜嘢嘅，都係怪自己控制唔到脾氣！」意想不到老闆娘完全沒投訴客人，反而把責任攬上身。她指店舖做到不停手，現時請人很困難，搞到自己很多病痛，做到身體也勞損，所以脾氣會差一點，但亦感激一班街坊仍繼續受她氣支持她的出品。<br><br>記者：吳業紅<br>攝影：梁志永<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>