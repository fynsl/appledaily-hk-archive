<html><header><meta charset="utf-8"><title>【中環人龍店】唔准加單番茄麵店　「我哋好寸？唔使平反！」</title></header><body><h1>【中環人龍店】唔准加單番茄麵店　「我哋好寸？唔使平反！」</h1><p>歌賦街有兩間人龍店，一是牛腩店九記，老闆最近因打客以惡聞名，在對面以番茄麵聞名的大牌檔勝香園，據說亦不遑多讓。我們在網上食評見到，「阿姐好似精神分裂咁」、大大聲鬧「落乜呀！頭先都冇落！要乜快講！」、「侍應們全都有如患了躁狂症，夥計與夥計之間抓狂的大罵，都不算奇怪。」、「如果你點的東西來遲了，你去催；又或者久久都沒有人抹枱沒有人給你下單，你去問呢，他們還會罵客人呢！」</p><p>為了一探虛實，我們進行實試，在午飯時段到達，這時客人最多，要自己搵位，一入去已見到，在爐頭附近的阿姐說：「你而家仲欠乜？講！呢個係牛肉蛋。」我們柯打時，再改單 ，阿姐態度正常，不過就堅持不肯加單。「冇得後加！麵包而家唔叫冇得後加，冇得後加麵包，唔好意思。」對面的客人想加單叫咖央脆，被阿姐多次拒絕，最後不得不託隔籬位食客先成功食到。「奶油脆脆仲未嚟，我追咗好耐，唔嚟我走喇！」有人催單，夥計態度正常，我們埋單時和阿姐講笑，她亦有笑容。<br><br>逾半世紀歷史的勝香園，番茄麵出名茄肉豐富，單計番茄粉麵的配搭經已有近40款，脆脆包亦受歡迎，繁忙時間要等至少20分鐘，不過負責人李愛蓮（Irene）就拒絕回應。「人哋會覺得我哋好寸，唔使幫我哋平反。」那食客又有甚麼意見？「佢哋客多嘅時候，可能態度唔係特登不好，但有時忙都冇辦法，可能感覺上有少少差。」來自韓國的客人說：「他們可能太忙，沒有太多時間照顧每一位客人，我們只想感受本土文化，我們無預計會有很好的服務，所以唔會介意。」有時撞到惡劣態度的夥計，可能都是不好彩吧！<br><br>勝香園<br>中環美輪街2號排檔 <br><br>記者：何嘉茵<br>攝影：鄧鴻欣<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>