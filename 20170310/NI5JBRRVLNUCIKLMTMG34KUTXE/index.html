<html><header><meta charset="utf-8"><title>復出坐住唱呂珊演唱會張偉文成功換鈦金屬骨架</title></header><body><h1>復出坐住唱呂珊演唱會<br>張偉文成功換鈦金屬骨架</h1><p>張偉文去年底接受腰椎手術，休息近3個月，前晚首度公開亮相，為呂珊在尖沙嘴舉行的「珊珊來臨世畀巡迴演唱會」擔任表演嘉賓，清減不少但精神不俗的他，手術前雖已用輪椅代步，現可以靠枴杖緩慢而行，不過也不能長時間站立。張偉文坦言手術前有想過會死，他說：「上次唱完演唱會之後，真係以為自己會死，病得好嚴重，點知做完手術之後，就行得唱得。」<br>手術後首度工作，張偉文指仍在康復階段，病情不影響唱歌，但卻有後遺症：「好多嘢都唔記得，人物唔記得，但唱就OK，雖然記歌詞差咗啲，但唱法冇問題。」他坦言除了腰患外，亦受糖尿病影響，他說：「隻腳行路唔夠力，如果行唔遠可以用枴杖，但遠嘅話就要坐輪椅，𠵱家靠藥物、飲食、運動三方面去治療。」</p><p>傾美加登台</p><p>提到手術過程，張偉文說：「切咗有事嘅骨頭，換咗鈦金屬骨架，醫生同我講𠵱家好得七七八八，好感恩。出嚟唱歌好開心，但要坐住唱，傾緊去美加登台，對方唔介意我坐低唱，仲提供商務客位，不過我都驚坐長途機辛苦，預計5、6月起程。」<br>此外，呂珊笑言是懇求張偉文復出做嘉賓：「手術前探佢時大家jam歌，想同佢一齊唱，佢雖然身體不適，但唱歌冇影響，之後幾場佢肯做就最好。」她透露演唱會在不同地方舉行共五場，而前晚個唱主要唱劇集主題曲。她又表示最近連拍兩劇，沒時間休息和綵排。 <br>採訪：曹家誠<br>攝影：陳慧安</p></body></html>