<html><header><meta charset="utf-8"><title>娛樂台捧紅不少女主播</title></header><body><h1>娛樂台捧紅不少女主播</h1><p>【本報訊】有線娛樂新聞台捧紅不少主播，包括陸浩明、陳貝兒、黃翠如、區永權、衛志豪等。對於九倉考慮終止有線收費電視業務，當年一手創辦有線娛樂台及24小時播娛樂新聞的徐小明，昨在內地接受《蘋果》電話訪問：「私人感情嚟講係好傷感同遺憾。」他指香港電視業近年面對困境，政府應多加支持。</p><p>翁靜晶冀有線留低</p><p>娛樂台前主播陳貝兒接受訪問說：「真係好可惜，有線係我第一間服務嘅電視台，有好多回憶。」有線出身的衛志豪說：「覺得有啲突然同無奈，好希望電視業界可以百花齊放，但現今傳媒行業競爭好大，經營困難，做電視係需要用心堅持，有能力嘅話，希望佢哋可以堅持。」<br>曾為有線主持節目的翁靜晶，雖曾投訴cut不到有線，但她表明希望有線留低，她說：「希望佢哋可以繼續做落去，畀香港人多一個選擇，王維基個電視台又唔批，我哋𠵱家真係焗睇嗰兩、三個頻道，香港人嘅選擇真係越嚟越少，如果有機會可以挽救，我都好希望佢哋可以留番喺度。」曾是有線中流砥柱的司徒法正，2001年主持王牌節目《怪談》，他指有線是他的發迹地：「好可惜，希望佢哋可以搵到新買家。」<br>翻查資料，有線2003年7月開播的24小時娛樂新聞台，令無綫陣腳大亂，有線更找了不少跟無綫有合約的歌手或藝人拍宣傳片，但因他們以普通話受訪，並無牴觸無綫合約上訂明「不能以廣東話接受無綫以外的電視媒體訪問」條文，但郭富城、鄭秀文等接受有線訪問時，卻繼續講廣東話，無綫遂下令歌手遵守合約精神。2015年1月，梁特次女梁齊昕在有線娛樂台節目《我係梁齊昕》爆料訴心聲，大爆梁振英多次叫她刪facebook：「唔想我咁癲，咁言行出位！」<br>■記者何永寧、沈寶茜、周鳳儀</p></body></html>