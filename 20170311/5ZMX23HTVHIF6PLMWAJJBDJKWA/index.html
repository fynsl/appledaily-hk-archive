<html><header><meta charset="utf-8"><title>神父：僅天主知抵銷多少罪</title></header><body><h1>神父：僅天主知抵銷多少罪</h1><p>【本報訊】教宗方濟各於2015年3月13日宣佈，由2015年12月8日至2016年11月20日慶祝「慈悲特殊禧年」，要求信徒以言行宣揚天主的慈悲，透過棄絕罪惡和完成善工，獲得「全大赦」。</p><p>指曾超標完成善工</p><p>教區禮儀委員會委員陳滿鴻神父解釋，全大赦的意義在於抗衡罪惡在人類身上的影響，指曾蔭權所行的善工已「超標完成」，惟罪行能抵銷多少，只有天主才能說準。<br>陳滿鴻指，慈悲禧年要求信徒寬恕別人，常懷憐憫之心，並完成善工，其中之一，包括到訪教區指定的聖堂，「去其中一間已經得，唔使好似曾蔭權咁去晒七間」。在該處向天主禱告，加上以辦告解、領聖體的方式棄絕罪惡，可以獲得禧年的全大赦。陳指，教會自四世紀開始，對犯罪的人施行重罰，「好多年守齋，長時間克己，好多人到死都做唔晒，當時風氣好嚴，教會為咗幫助啲人可以做完，就畀佢哋做某啲善工，嚟抵銷幾多日守齋。」<br>他解釋，現代教會鮮有向人施以重罰，「可能天主寬恕咗，但係罪仍然喺人身上留下影響，罪既痕迹仍然侵蝕緊人，破壞人格，全大赦正正係用嚟抗衡罪惡喺人類身上既影響，但抵銷到幾多，人係唔可以講。」<br>■記者張嘉雯</p></body></html>