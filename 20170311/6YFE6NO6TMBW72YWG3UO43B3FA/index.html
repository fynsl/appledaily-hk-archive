<html><header><meta charset="utf-8"><title>【媽媽也瘋狂】七個師奶上舞台　邊湊仔邊追夢</title></header><body><h1>【媽媽也瘋狂】<br>七個師奶上舞台　邊湊仔邊追夢</h1><p>做人難，做人阿媽更難，做個現代媽媽可能難上加難 ─ 在這個充斥著標籤與譁眾取寵的年代，彷彿每個現代媽媽都與怪獸家長劃上等號，期望生個「贏在射精前」的小孩。近日就有兩位媽媽─ 陳凌軒(Adeline)與鄺慧雯 (Vivian)準備踏上久違的舞台，與另外五位媽媽透過舞台劇《媽媽聲》道出媽媽的真實故事與心聲，一於邊湊仔邊追夢。<br><br>記者：余傲芝　攝影：廖達燊、Neo</p><p>日睡六小時，接小孩返放學，照顧起居飲食，教功課說故事玩遊戲，再加上自己的工作與排戲演出，這樣的生活夠瘋狂了吧？促成這支媽媽狂想曲的就是70後半職媽媽Adeline。身為戲劇治療師的Adeline，認為七年為人母的經歷累積了很多感受想法與疑問，希望透過戲劇探索與分享媽媽的身份角色。其後碰上同是媽媽的導演林燕，二人一拍即合，開始《媽媽聲》創作之旅，「過程中我哋不斷反問自已，究竟作為媽媽最關心其實係乜嘢？」</p><p>「生咗大女到依家，呢次係我第一次做返戲，我本身覺得係冇可能再做戲」，曾是業餘舞台劇演員的80後媽媽Vivian對於六年後可以重踏舞台，感到有點不可思議。為了照顧好兩個囡囡，除了之前暫別舞台，還於去年辭去一直重視的工作，成為全職媽媽。「我覺得要明白小朋友想要咩先會做得好，我想同佢哋一齊經歷成件事」，所以自嘲「音痴」的她也學了Ukulele，感受一下女兒學習與練習的滋味。「曾經我都以為自己就係返工、向上爬、升職加薪，再唔係就去玩去旅行，但有小朋友後我發現之前嘅生活好似冇咩意義」，而今次以媽媽身份再上舞台重拾最愛的興趣，令Vivian感覺更圓滿。</p><p>談到現代媽媽的壓力，Adeline與Vivian都認為社會有太多不同聲音影響媽媽，令媽媽容易陷入焦慮。「成日都話媽媽要做乜做物，小朋友要點點點先得，營造咗一個緊張氣氛」，Adeline覺得社會甚至傳媒都應該給予媽媽一些空間，讓媽媽透一透氣，才不致逼得小朋友那麼緊。至於Vivian則認為社會除了稱呼媽媽做怪獸家長之餘，都要明白她們某程度上都是源於愛子女，才會有五花八門的養育方法，「不過有時媽媽如果退一步，諗清楚其實小朋友要啲乜，可能佢哋有時只係想透順條氣，發下夢就夠啦！」</p></body></html>