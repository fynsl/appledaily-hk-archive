<html><header><meta charset="utf-8"><title>餵人奶只為追潮流？真●奶媽鬧爆《東張西望》</title></header><body><h1>餵人奶只為追潮流？<br>真●奶媽鬧爆《東張西望》</h1><p>無綫節目《東張西望》周三晚播出的一集，後半集內容以探討餵哺母乳為主題，但節目出街後，即引起部份母乳媽媽不滿。香港母乳育嬰協會周四在fb發表聲明，斥該集《東張西望》內容不持平、誤導及失實，該會對此遺憾失望，將去信通訊事務管理局投訴，獲不少網民讚好支持。<br><br>詃會在fb怒數《東張西望》五宗罪及謬誤，包括：<br>1. 將媽媽們分為對立兩派；<br>2. 抹黑母乳餵哺是「追潮流」，只聚焦餵哺母乳之困難，又斷章取義指奶粉的營養價值與母乳相若；<br>3. 集中報道兒科醫生李家仁指孩子只需接種疫苗便不常生病，又集中提及奶粉罐標示的營養，誤導公眾奶粉營養的價值與母乳相若，而實情是疫苗跟母乳中的天然抗體不能相題並論；<br>4. 只訪問香港嬰幼兒營養聯會，而該會是香港六大奶粉生產商所成立，受訪內容含有商業考慮。香港母乳育嬰協會要求接受訪問，卻被無綫以希望「避免跟奶粉商對立」而拒絕。該會質疑節目是想以引導式手法反對推行《香港配方奶及相關產品和嬰幼兒食品的銷售及品質守則》；<br>5. 誤導公眾對母乳餵哺的認知，令公眾以為母乳餵哺是新興意識形態，強迫新手媽媽服從而非對母嬰好處着眼。<br><br>不少網民就留言鬧爆《東張西望》，指該節目一向不持平，亦有人質疑節目內容偏幫奶粉商，質疑背後有商業利益關係。<br><br>香港母乳育嬰會fb<br> https://www.facebook.com/hkbfma/?fref=nf <br><br>【網民咁講】<br>●Queenie Kayanqueenie：害咗好多新手媽媽，由其本身家人唔了解又唔支持餵母乳嗰啲<br><br>●Amy Wong：覺得個節目係嚴重分化奶媽同粉媽，作為一個全人奶17個月的媽媽，唔覺得追潮流要搞到自己長期唔夠瞓。好侮辱我哋的堅持同信念。我哋唔需要任何的光環，我哋只是將我哋認為最好的俾我哋的bb。節目立場唔代表我哋立場，一啲本身屋企唔支持母乳的媽媽，節目出街後要受的壓力仲大咗。個節目明顯偏頗，好唔負責任。<br><br>●Erin Wong：應該要求無綫披露該電視台與各配方奶粉商之廣告合作關係，並註明每年從配方奶粉商處所收受之廣告收益總額，俾公眾有足夠資訊去判斷無綫嘅立場<br><br>●Peggy Chan：依個節目一向都係有所偏頗，為強權同商人服務。由之前工人罷工事件，到後來露宿者事件，一直都無改變，根本就係低質垃圾節目<br><br>●Kyasi Lee：作為一個全人奶十六個月依然堅持緊嘅媽媽，我好肯定自己唔係為咗追潮流先咁做。返工泵奶係辛苦，但係值得，唔應該咁侮辱我哋所做嘅事。再者，我個人唔反對其他媽媽因為唔同嘅原因餵奶粉，但唔應該向公眾推崇奶粉。如果有媽媽因為節目誤導以為奶粉好好多，咁就令到一個bb損失咗食母乳嘅權利。好唔負責任！</p></body></html>