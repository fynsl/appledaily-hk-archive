<html><header><meta charset="utf-8"><title>農民又得大狀又得宿便Jacky有集郵癮</title></header><body><h1>農民又得大狀又得<br>宿便Jacky有集郵癮</h1><p>「嗱，Jacky你作為藝人，少不免有便秘嘅煩惱，遇到呢個問題，你會點樣解決呢？」<br> <br>「其實拍攝個時我哋好多時都冇得去廁所，搞到腸胃變差，有便秘嘅問題。」<br> <br>「定時去廁所，仲唔做成肚瀉添。朋友都話我肚腩細咗，同冇咁口臭。」<br> <br>救命呀，搭親巴士返工返學，除咗有好洗腦嘅車淑梅，仲有呢位俾便秘困擾嘅Jacky，日日都喺你耳邊講便秘……<br> <br>日前有傳RoadShow（路訊通）將會喺6月底停播，以後唔使俾Jacky洗腦。<br> <br>呢位作為藝人嘅Jacky，真名叫李健，今年56歲，有個綽號叫「王子」，仲參加過電影《警察故事I》，Jacky都喺大台有過唔少演出，同高海寧、陳豪有過對手戲。最近一次喺電視機見到Jacky，應該係《巾幗梟雄3之諜血長天》做胡杏兒司機，不過Jacky解決完便秘，都記性方面就差咗少少，喺facebook貼相時就叫錯套劇做《碧血長天》……<br> <br>咁多年嚟，Jacky都拍過幾多廣告，好似Tempo紙巾、撒隆巴斯咁，亮眼點係，連益力多都搵過佢幫手……<br> <br>Jacky本身都好多瓣數，除咗拍戲拍廣告，原來咗識唱歌，曾經拎過「紐約華埠歌唱大賽」冠軍 ，佢o依家都係李錦聯代言嘅龍華酒店推廣及節目總監。</p></body></html>