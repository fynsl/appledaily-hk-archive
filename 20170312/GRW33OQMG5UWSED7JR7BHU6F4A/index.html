<html><header><meta charset="utf-8"><title>隨口月旦 - 邁克</title></header><body><h1>隨口月旦 - 邁克</h1><p>勿看我平日牙尖嘴利，便以為鐵嘴雞手到擒來一帆風順，永遠沒有辭窮的尷尬時刻，譬如數天前收到一封讀者來信，便令我完全無言以對。開頭的客套話和末段關於《情繫海邊之城》的剖白從略，這裏只引錄中間對某專欄作家的意見：「今次佢重好笑，『一睇到黑人、單親家庭、同性戀話之你幾感人，都係為文做情，為咗政治正確，同以前啲內地樣板戲工農兵差唔多。』佢自己嗰齣難睇到死嘅《愛．尋．迷》咪單親家庭、同性戀、變性人、新移民，乜膠都有齊囉，唔通佢自認工農兵導演？蝦人唔好記性定恃住自己齣戲票房太失敗，睇過嘅人太少，側側膊當無事？」嘩嘩嘩，係咪真有其事先？雖然有口話人冇口話自己，幾乎是所有成功人士的特色，可是那部電影公映時我錯過了，實在無法回應啊。<br>連忙向萬能的余秘書求救，他的影碟庫包羅萬有，由最熱門到最冷門一應俱全，兼且極為關注本地普及文化，藏有這部業已絕版港產片的機會頗高。果然一摷就摷咗出嚟，慷慨到話借咗唔使還，不過可惜我剛剛從月租公寓搬到商務旅館，房中的簡陋設備不包括影碟機，唯有對住封套的俊男艷女徒呼奈何。我們這些固執的老派人，向來不敢對沒有看過的電影指指點點，睇怕暫時無法加把嘴趁熱鬧了，誰不知打開星期六《蘋果》，簡直五雷轟頂：「資訊爆炸的時代，許多電影不必進場看也知道質素，有的看見海報，有的只看預告片，有的看見演員，即不必入場，再看看網路的民主評論，即知道貨色檔次。」哈哈哈，解鈴還須繫鈴人啊，有他這一句，我就可以信心十足隨口月旦了吧？</p></body></html>