<html><header><meta charset="utf-8"><title>慨嘆難找色香味俱全魚蛋粉</title></header><body><h1>慨嘆難找色香味俱全魚蛋粉</h1><p>【本報訊】雲吞麵，行內稱為「蓉」，份量細少，視為解饞之食。何冠明年輕時遠赴海外讀書，曾遇上搞笑經歷，「雲吞麵嘅矜貴之處，在於夠的骰，但嗰間舖頭整嘅係乒乓咁大粒雲吞，一啲都唔好食。」除了細蓉之外，魚蛋粉也是何冠明最愛，不過他大嘆，現時已難找到色香味俱全的店家，「其實啟發咗我哋，證明如果堅持唔到品質、食客唔認同你，你就收得檔。」<br>租金、食材成本樣樣升，對食肆經營有莫大影響，而對於這間雲吞麵老字號而言，製麵、煮麵技術傳承，也是一大難關。何冠明不諱言，「有啲人選擇『將貨就價』，結果搞到行內良莠不齊，啲麵亦處理得唔好。老實講，要為賺錢而賺錢，好多行都得。」<br>事實上，為何洪記打江山的一班老臣子，早年已陸續退休，被問到會否擔心出現青黃不接等情況，何冠明稱對一批年輕新血很有信心，「最緊要唔好一言堂，互相交流下囉！有時巡舖，我都會落場同師傅切磋吓，老闆係樣板嚟㗎，互相尊重先感染到班同事跟我嘅諗法走。」</p></body></html>