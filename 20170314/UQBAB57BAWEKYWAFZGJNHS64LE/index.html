<html><header><meta charset="utf-8"><title>【馮仁昭四圍超】伊能靜夫孭B被責危險</title></header><body><h1>【馮仁昭四圍超】<br>伊能靜夫孭B被責危險</h1><p>台灣女星伊能靜前年嫁咗畀內地男星秦昊，上年生咗囡囡小米粒。伊能靜前日喺微博上載咗幾張老公孭住小米粒嘅相，留言：「我愛的……」</p><p>秦昊戴住黑超、插晒袋咁孭住囡囡，仲將條孭帶由雙肩帶變成單肩帶咁孭，搞到小米粒成個人向外側，要爸爸用手扶番埋身。有網民覺得咁孭B危險，但伊能靜話囡囡鍾意咁樣。<br>撰文：馮仁昭</p></body></html>