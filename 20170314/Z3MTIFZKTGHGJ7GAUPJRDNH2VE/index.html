<html><header><meta charset="utf-8"><title>DaDa入票深水埗新盤麥明詩3千萬大單位「買唔起」</title></header><body><h1>DaDa入票深水埗新盤<br>麥明詩3千萬大單位「買唔起」</h1><p>十優港姐麥明詩媽咪何小娟及哥哥，如眾用家及投資者一樣，無懼樓市持續高企，繼續入市。日前麥明詩媽咪何小娟及哥哥便參觀深水埗新地的匯璽示範單位，而陳靜（DaDa）也有入票欲購入細單位作投資。<br>上周六有人目擊麥明詩媽咪何小娟與哥哥參觀深水埗新地的匯璽示範單位，但麥明詩未有現身。當日睇示範單位人山人海，麥明詩媽咪與哥哥排隊排足兩小時才成功入場。麥媽媽全程用手機拍照，而哥哥就拿着樓盤單張睇間格，二人似乎對一房單位提不起興趣，主攻四房雙套房大單位。該樓盤四房單位面積約1,300呎至1,500呎，售價最平都要2,900萬元。</p><p>唔知媽咪睇樓</p><p>不過，麥明詩昨接受訪問時否認買樓，她說：「佢哋睇我都唔知，之後有朋友喺現場見到話番畀我聽。我諗都係留意吓箒，邊有咁多錢，我哋等樓價跌都等咗好耐。」昨日麥明詩出席灣仔會展舉行的活動時，指家人雖然對東涌沿線樓盤有興趣，但媽咪與哥哥只是睇樓而非買樓，她笑說：「買唔起，暫時冇換樓打算，我冇睇，更加冇錢買。」<br>至於憑電影《此情此刻》角逐三藩市電影節獎項的DaDa，目前身在美國，她昨日受訪時承認入紙匯璽，但否認想買3千萬的大單位，她說：「就算抽到大單位都唔會買，心目中係想買兩房單位，大概800萬。我同媽咪、屋企人入咗票。」據知是用作自住。<br>採訪：嵐山、何永寧</p></body></html>