<html><header><meta charset="utf-8"><title>求驗客手記：打比郡13個月換五帥</title></header><body><h1>求驗客手記：<br>打比郡13個月換五帥</h1><p>阿仙奴真係長情到爆，超過20年冇換過領隊，就算雲格最近俾球迷狂插都冇郁手，但英冠打比郡就相反喇。打比郡周日炒咗只係教咗五個月嘅麥卡倫後，周二宣佈委任前伯明翰領隊路維特（圖）為新帥，簽約至2019年夏天。路維特係打比郡喺13個月內第五位領隊，之前四個領隊分別係保羅基文迪、達倫華素爾、皮亞臣同麥卡倫。</p></body></html>