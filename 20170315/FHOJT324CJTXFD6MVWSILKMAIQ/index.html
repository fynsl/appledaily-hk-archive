<html><header><meta charset="utf-8"><title>求驗客手記：C朗日做300次sit up</title></header><body><h1>求驗客手記：<br>C朗日做300次sit up</h1><p>皇家馬德里前鋒基斯坦奴朗拿度（圖）百足咁多爪，推出自家品牌時裝同香水之後，𠵱家連Gym場都搞埋。日前，位於馬德里、以佢命名嘅CR7健身中心開張，老闆之一嘅C朗當然有出席。C朗擁有健美身形，做生招牌就最合適啦；佢就自爆最滿意係腹肌，而要練呢排朱古力就一啲都唔簡單，話自己一日至少做200、300次sit up。</p></body></html>