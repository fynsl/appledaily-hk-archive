<html><header><meta charset="utf-8"><title>智取大市：貨源歸邊　嚴重過豪賭科網潮 - 晉佳</title></header><body><h1>智取大市：<br>貨源歸邊　嚴重過豪賭科網潮 - 晉佳</h1><p>噚日跌股多過升股，但手上有科網、A.I.概念，猶如遇上大升市。<br>情況有如2013年尾至2014年初，資金當年集中火力狂炒科網豪賭股，其實併圖睇恒指走勢，呢一刻走勢都非常近似。相信未來一段短時間，極少數股份成為焦點嘅情況唔會改變，直至炒爆為止。<br>𠵱家相比2013年尾情況更嚴重，因為當年都有騰訊（700）市值過萬億，銀娛（027）股價高位市值逾3,000億元。𠵱家舜宇（2382）同美圖（1357）都得市值600億鬆少少，吉利（175）千億多啲，當炒股冇邊隻大市值，貨源比當年歸邊得多。<br>面對呢種情況，唯一老土嘅建議，強股切勿輕言估頂。<br><br>晉佳<br> http://fb.com/advanceguy1 </p></body></html>