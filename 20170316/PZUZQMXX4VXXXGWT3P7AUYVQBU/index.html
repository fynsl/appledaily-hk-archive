<html><header><meta charset="utf-8"><title>等埋習攬？ - 陳也</title></header><body><h1>等埋習攬？ - 陳也</h1><p>攬過就當贏，如果goodbye kiss，豈不是做足一世特首唔使換？有咁荒謬嗎？有！林鄭將白色恐怖錯誤引述，教壞學生，做到特首，小朋友個個都說，阿媽鬧未做完功課就唔准打機，是白色恐怖！學晒林鄭腔，父母點樣撥亂反正？諗緊整治個百厭星時，他已經頂證閣下：「你們支持奶媽，說她有為唔hea，佢講嘢，邊會錯！」<br>邊個接梁棒，坐上特首衰工位置，都必須攬住N項蘇州屎上身。一地兩檢，中央大石壓過來香港蟹。一帶一路，香港角色，必須見到成果，人、財都要落實到位。香港底子厚？笑死大鱷！房屋問題離題，內地資金癲標買重港地，玩咁大，爆煲可期，到時邊位特首能帶領香港重新出發？向來有運行的香港頂得住內地「老大難」壓力嗎？隨住梁特坐上政協神枱，香港擺脫內鬥惡耗，發聲的毒瘤（與假獨）終於消失。難關仍難，蘇州屎仍臭，慶幸遠睇近睇的獅子山，沒走樣，沒變形。鉛水扮奶水太重中國味，唔啱香港人脾胃。香港要向神奇小子星仔取經，贏固然好，打和都收貨，先保本，再增值。<br>326近了，買定離（握）手，等埋習攬？</p></body></html>