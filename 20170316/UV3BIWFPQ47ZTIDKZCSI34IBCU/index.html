<html><header><meta charset="utf-8"><title>香港女首富玩冒險樂園甘比進貢推公仔機</title></header><body><h1>香港女首富玩冒險樂園<br>甘比進貢推公仔機</h1><p>【爆相爆片】劉鑾雄（大劉）於去年底娶甘比，甘比升呢為劉太即密密獲大劉分身家，瞬即令她成為香港女首富。昨日華置公佈派特別息，甘比為一對子女託管的股份，估計獲派逾30億元。身家再度飆升的甘比生活如常以湊子女為主，前日更獨自去冒險樂園推膠公仔，昨日她接細仔放學後齊齊嘆雪糕，全程食得滋味兼貼地。</p><p>現年37歲的香港女首富陳凱韻（甘比）近月不斷接收老公劉鑾雄的巨額資產，本月初大劉以健康「極為不穩」為由終極分身家，將華置的50.02%、約值113億元股份分配給甘比所生的一對子女秀樺及仲學，暫交由甘比託管，令她身家暴升至540億元。昨日華置公佈將盛京銀行股份出售淨額65億元，大部份收益作特別息向股東發放，甘比在此宗交易可獲分發特別息估計逾30億元。</p><p>低調勁貼地</p><p>其實，甘比做了香港女首富後，生活更見貼地，除陪大劉去醫院覆診外，大多都是接送仔女放學嘆雪糕。她前日被讀者周小姐透過本報「爆相爆片」，直擊她獨自在華置名下的皇室堡，於冒險樂園平民地推公仔，當時她身穿法牌羽絨王Moncler的黑色外套，頭上紮起髮髻，臉上薄施脂粉，身邊有一名手持環保袋的保鑣陪同。<br>周小姐表示甘比全程非常低調，她說：「見到甘比主力玩門口嗰部推膠公仔機，佢都換咗好多錢，冇停過咁入代幣。玩咗20分鐘，見佢已經好多收穫，有成十幾粒大小膠公仔擺設。」手持環保袋的保鑣一直默默站在甘比後面，直到甘比心滿意足玩完後，保鑣才將膠公仔放入環保袋內。雖然甘比收穫豐富，但全程沒甚表情，亦未見特別雀躍，一對子女亦沒有現身，應該仍在上學，相信甘比是趁空檔到皇室堡巡視業務兼打機，打發時間等接子女放學。<br>採訪、攝影：黃曉程、羅德光、王梓嫚</p></body></html>