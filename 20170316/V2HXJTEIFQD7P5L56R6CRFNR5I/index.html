<html><header><meta charset="utf-8"><title>奇妙電視5.14啟播高層否認執有線換新台</title></header><body><h1>奇妙電視5.14啟播<br>高層否認執有線換新台</h1><p>【奇妙電視】<br>【本報訊】有線寬頻旗下的有線電視生死未卜之際，同系免費電視奇妙電視昨大搞節目巡禮，宣佈5月14日正式開台。外間有傳有線寬頻打算「執有線開奇妙」，高層昨日稱「冇人講過呢件事」，有線寬頻就發公告，指最遲下月26日前就收費電視去留回覆港府。有學者認為，奇妙難以吸納所有收費台員工，難免出現裁員。<br>記者：梁偉聰</p><p>有線寬頻母公司九倉上周宣佈「閂水喉」，不再額外提供財務支持，更考慮終止有線寬頻收費電視業務，當時主席吳天海未有提及奇妙電視前景，只表示要留待財務顧問報告再作決定。奇妙昨日舉行大型記者會，宣佈5月14日晚上8時正式開台，相信奇妙的一班員工暫可鬆一口氣，但有線前景依然不明朗。<br>有線寬頻發通告指，商務及經濟發展局局長於3月3日要求有線電視於3月15日或之前，交回已簽署的收費電視續期牌照副本。鑑於公司上周公告所披露的近期事態發展，有線電視已要求局長延長限期。局長昨日將有線電視回覆的限期，延長至今年4月26日。<br>對於有指有線打算開新台就放棄收費電視，有線電視執行董事曾展章表示「冇人講過呢件事」，仍要等公司最新報告及公告。曾展章承認，有線至今都一直有接廣告，一再強調有線是一間有牌照及上市公司，「會有好多條例我哋要遵守嘅，變咗唔會好似你哋（傳媒）講得咁倉促，突然會有啲嘢做咁嘅」。</p><p>稱目前仍播有線新聞</p><p>奇妙電視執行董事張家龍表示，「（奇妙）成個製作團隊，所有台前幕後同事都係繼續緊守崗位」，更稱「目前會用有線新聞作為我哋新聞」。如今有線新聞存亡成疑，他回應指，「本身係交畀有線新聞去做，佢哋點樣做法會係佢哋去做決定」。<br>有線前中國新聞記者、浸大新聞系高級講師呂秉權表示，「執有線開奇妙」是內部其中一個方向，聽聞仍然要幾個星期才有結果。他引述內部知情人士與高層見面後指，「唔係之前咁悲觀」。他相信，奇妙反映開台機會大，但今後錢從何來仍是難題。<br>呂秉權認為，如最終只留下免費電視，奇妙難以盡吸有線員工，「有線本身有娛樂台、兒童台、體育台、新聞台等24小時頻道，如果斬件式放入奇妙電視，唔需要咁多人」。即使有線高層指奇妙會用有線新聞，但他認為，仍難保不會裁員，24小時與每日只得數節新聞所需的人手大為不同，「好多舊同事已經有心理準備」。</p><p>【藝人心聲】</p><p>方健儀：<br>「（奇妙）派咗好多定心丸畀大家，好期待節目出街，係有信心嘅，市場都需要好嘅節目。酬勞呢方面唔使擔心，收咗，好期待開台。」</p><p>黎燕珊：<br>「唔會擔心，會開得成，因為奇妙組合，就奇妙go on，要對觀眾有交代，因好多台都會陸續開，希望百花齊放，𠵱家做緊節目有10集。」</p></body></html>