<html><header><meta charset="utf-8"><title>【馮仁昭四圍超】巨胸翠如戀風之子　狂操調情</title></header><body><h1>【馮仁昭四圍超】<br>巨胸翠如戀風之子　狂操調情</h1><p>有「巨胸翠如」之稱35F嘅鄧月平（Larine），參加ViuTV《美選D.n.A》期間俾蕭定一睇中入行，簽約成為周秀娜師妹，「胸」降電影圈！<br>事業發展順利，原來19歲的Larine感情亦有着落，噚日有報道指一直自稱單身嘅Larine，暗撻有「風之子」之稱嘅31歲前香港拳王杜恒霖（Bryan），指佢哋已發展到同居階段，被私有化嘅Larine，已進駐男友位於紅磡嘅新居，仲影到佢哋疑似喺屋苑貼身纏綿。</p><p>拳賽邀觀戰</p><p>噚日Bryan同Larine喺紅磡碼頭做運動，佢哋着住情侶運動裝，拉筋熱身之後，再沿海濱長廊跑步，之後又作狀互打調情，然後一齊行去攞車。問到佢哋係咪拍拖，甚至同居？佢哋齊齊笑而不語，隔咗一陣Larine先開口：「唔係，我哋係好朋友。」Bryan就尷尬到彈開。<br>再追問佢哋有冇發展機會？Larine同Bryan即越企越開，Larine話：「唔講喇！」不過，Bryan話遲啲參加拳賽，會叫Larine到場支持。<br>撰文：馮仁昭</p></body></html>