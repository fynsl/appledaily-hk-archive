<html><header><meta charset="utf-8"><title>【有錯要改】「閱後即焚」唔受歡迎　WhatsApp重新加入文字Status</title></header><body><h1>【有錯要改】「閱後即焚」唔受歡迎　WhatsApp重新加入文字Status</h1><p>玩社交網絡最緊要反應快，「抄」得夠快之餘，「改」得亦要夠快。Snapchat Stories之成功，Instagram好快就跟上「閱後即焚」這種玩法，近期連Facebook Messenger同WhatsApp都照跟，不過並非所有平台都適合用，好似WhatsApp就抽走沿用的文字Status改成仿「Snapchat Stories」的WhatsApp動態，所分享的影片及相片會在24小時後自動消失。但問題是WhatsApp動態唔見得比文字Status方便，亦甚少人玩，如筆者的WhatsApp朋友List只得一個人有玩WhatsApp動態，比起IG的盛況差天共地。</p><p>新功能唔受歡迎都唔緊要，最重要是認清問題盡快撥亂反正，科技網站TechCrunch就指在剛在上星期推出的最新WhatsApp Android Beta版本中，已重新加入文字Status訊息，WhatsApp亦跟網站證實他們收到唔少用家意見，決定在下星期推出的Android版本WhatsApp更新中重新加入文字Status功能，但iOS版就要下一步先做到。不到一個月時間，WhatsApp「從善如流」加返文字Status功能，總好過「做錯唔肯認」，值得畀個Like WhatsApp！<br><br>資料來源：TechCrunch</p><p>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>