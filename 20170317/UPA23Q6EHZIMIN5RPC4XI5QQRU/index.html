<html><header><meta charset="utf-8"><title>花絮：舒米高父子嘆意菜賀晉級</title></header><body><h1>花絮：舒米高父子嘆意菜賀晉級</h1><p>李城禮拜二反勝西維爾入八強，門將卡斯柏舒米高（圖）兩回合各救一球12碼，絕對係晉級英雄。佢老竇舒米高都有入場睇次回合嘅比賽，見證乖仔撲出12碼，開心到彈起。一場嚟到李城探囝囝，舒米高當然唔係睇完場波就走人啦，喺禮拜三晏晝，卡斯柏就帶老竇去市中心食意大利菜。</p></body></html>