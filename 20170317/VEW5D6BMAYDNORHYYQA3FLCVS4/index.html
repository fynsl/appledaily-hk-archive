<html><header><meta charset="utf-8"><title>又係Model又係醫生危地馬拉女軍醫引死人</title></header><body><h1>又係Model又係醫生<br>危地馬拉女軍醫引死人</h1><p>危地馬拉頂級聯賽球會Deportivo Suchitepequez，最近請咗一位來自委內瑞拉嘅索爆女隊醫芭莉亞蒂（Laura Bariatti），由於Laura唔止個樣夠甜，身材更加係勁爆，非常之受球迷歡迎，有球迷專登去睇Deportivo Suchitepequez操練，希望可以吸引到佢注意，拎佢簽名同埋selfie，甚至試過有球迷爬過欄柵衝入球場，都係為咗想近距離睇真啲佢同佢接觸。<br><br>芭莉亞蒂係一位物理治療師，曾經做過委內瑞拉國內球隊 Metropolitanos同Petare嘅隊醫，其後有個朋友話佢知Deportivo Suchitepequez有空缺，所以先至轉咗去呢間危地馬拉球會。對於球迷嘅熱情，Laura當然好感激啦，佢話︰「自從我嚟到之後都得到好好嘅對待。今次係我第一次喺國外工作，佢哋都好尊重我。雖然我對呢個國家唔係咁認識，但我愛呢個地方。」</p></body></html>