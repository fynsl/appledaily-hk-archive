<html><header><meta charset="utf-8"><title>陳妍希疑減肥過度雙腿極幼抱B吃力</title></header><body><h1>陳妍希疑減肥過度<br>雙腿極幼抱B吃力</h1><p>陳妍希去年喺台灣，為大陸老公陳曉生咗個慈姑椗「小星星」，之後就一直留喺台北坐月。今日就有大陸嘅網民影到佢抱住囝囝，喺陳曉嘅老家合肥火車站出現，同行嘅並唔係陳曉，而係妍希BB嘅助手，相信佢喺帶「小星星」回家鄉，相信探望爺爺、嫲嫲。<br><br>今日12時許，有大陸網民喺微博上載咗幾張妍希BB抱住囝囝，同助手喺合肥火車站出現，當時見妍希BB身穿黑色大褸，同戴住口罩，將囝囝抱入懷中，但雙腿纖細，似乎佢都已經修晒身。<br><br>妍希身邊助手就背住個大背囊，同拖住兩件行李，以一敵七咁款。有網民見到妍希BB就大讚佢好識着衫，因為咁樣着顯得佢好瘦。亦有網民話：「小星星要見到爺爺奶奶啦」、「女神腿也太細了吧，歡迎蒞臨合肥」；但也有網友見佢抱BB有似有啲吃力，擔心佢產後急於減肥，體力尚未恢復。</p></body></html>