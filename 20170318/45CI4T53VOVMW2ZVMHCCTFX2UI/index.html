<html><header><meta charset="utf-8"><title>【iPhone8係咁？】傳5.8吋曲面屏幕　原來只係邊緣微曲</title></header><body><h1>【iPhone8係咁？】傳5.8吋曲面屏幕　原來只係邊緣微曲</h1><p>之前傳iPhone 8（或iPhone X）會用曲面屏幕，但最新又有消息指出這部傳會用上5.8吋曲面屏幕的新旗艦級iPhone，屏幕又唔會似Samsung Galaxy S7 edge咁曲，但實情有幾曲先？</p><p>MacRumors綜合從多個渠道得來的訊息，新iPhone 8只會在2.5D屏幕邊緣微微屈曲，並不會如Galaxy S7 edge屏幕咁曲，用上「近乎平面」（Mostly Flat）去形容iPhone 8屏幕會更貼切。用上這款微曲屏幕好處其一是能擴展Multi-Touch空間，令在屏幕邊緣位置進行觸控操作更容易；而Edge-to-Edge設計亦有利生產方面，如可將iPhone 7 Plus的屏幕嵌入iPhone 7尺寸的機身之中，推論下採用5.8吋屏幕的iPhone 8，機身尺寸同現時採用5.2吋屏幕的手機接近，即有望比iPhone 7 Plus造得更加輕巧。之前亦已有調查之中，若iPhone 8需全面轉成「真曲面」屏幕設計困難重重，如生產量受到限制，而且未必有足夠時間做足墜下測試確保屏幕唔易跌爛。<br><br>資料來源：MacRumors<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>