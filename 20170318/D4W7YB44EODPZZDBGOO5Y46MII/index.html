<html><header><meta charset="utf-8"><title>認夜會單文柔陳展鵬：冇同定欣拍拖</title></header><body><h1>認夜會單文柔<br>陳展鵬：冇同定欣拍拖</h1><p>展鵬去年9月為港姐選美擔任星級評判時，已曾表示支持對方，想不到事隔半年，二人已經發展到山頂摸黑談心地步。對於趁胡定欣出差便跟單文柔約會，展鵬昨回應說：「其實我一直都冇同定欣拍拖，我冇結婚，又冇拍拖，呢啲正常生活，當晚真係乜嘢事都冇發生！」跟單文柔可有發展機會？展鵬說：「我又未結婚，同邊個女仔都有機會發展，不過都要有時間畀大家相處。」<br>展鵬指當日原本要到北京拍攝新劇《天命》，但因延遲出發才促成今次約會：「我哋識咗半年，佢𠵱家幫我做stylist，其實一直都想約食飯，但係夾唔啱時間，咁啱又遲咗出發，所以咪約見面，不過嗰晚周圍食飯都好多人，最後咪決定買嘢喺車食。」又指自己撞到採訪車後也有前往備案。</p></body></html>