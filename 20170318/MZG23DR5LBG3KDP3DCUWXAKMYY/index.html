<html><header><meta charset="utf-8"><title>衛詩陪衛蘭減肥</title></header><body><h1>衛詩陪衛蘭減肥</h1><p>衛詩（Jill）昨日到新城宣傳即將和家姐衛蘭（Janice）合唱的新歌：「入行咁耐，都係第一次同家姐正式錄歌，所以錄音過程都好好玩。」Janice早前到英國拍攝MV，返港之後發現身形又再翻脹，Jill昨日解釋：「倫敦嗰邊好凍，要食多啲嘢保暖，返到嚟𠵱家要一齊keep fit，我會陪佢行山做運動同戒零食。」</p></body></html>