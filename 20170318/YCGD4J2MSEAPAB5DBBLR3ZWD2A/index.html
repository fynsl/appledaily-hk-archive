<html><header><meta charset="utf-8"><title>【限量250部】藍色預告期待落空　OnePlus 3T搞黑色「驚喜」</title></header><body><h1>【限量250部】藍色預告期待落空　OnePlus 3T搞黑色「驚喜」</h1><p>OnePlus日前放上一個以藍色背景設計的預告，宣佈快將跟法國品牌Colette合作推出一部限量版OnePlus 3T手機，好多網民直覺這部限量版手機會用上藍色，並心諗藍色手機應該都幾靚。不過咁易估得到就唔好玩，當OnePlus揭開這部為慶祝Colette品牌誕生20周年而設的OnePlus 3T Colette Edition外貌時，手機確實係有用上藍色，不過只限於手機盒，但手機竟然是用上全黑設計，真係有驚喜！至於內涵方面，限量版同原來Gunmetal版無唔同，同樣內置128GB儲存，兼且定價都是479歐元（約$3,989），但始終限量版都有其吸引力，尤其這部OnePlus 3T Colette Edition只會推出250部咁少，還一定要在3月21日當日早上11時親身到Colette位於巴黎的總店先買得到，夠晒矜貴！</p><p>資料來源：GSMArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>