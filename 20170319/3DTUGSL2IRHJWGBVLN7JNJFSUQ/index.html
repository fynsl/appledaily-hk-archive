<html><header><meta charset="utf-8"><title>求驗客手記：簡迪迷信唔換mini</title></header><body><h1>求驗客手記：<br>簡迪迷信唔換mini</h1><p>做英超球星梗係要揸靚車啦，不過車路士中場尼高路簡迪就例外，由法國去到英格蘭搵食咁耐，都係揸部白色Mini Cooper S，仲要係二手！原來當年簡迪喺李城冇車用，於是朋友賣咗部二手車畀佢；由於之後一帆風順，佢覺得部車好老利，所以就算喺車仔有11萬鎊（約106萬港元）周薪，都冇諗過換車。</p></body></html>