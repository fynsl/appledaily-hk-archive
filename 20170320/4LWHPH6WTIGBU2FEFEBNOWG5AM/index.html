<html><header><meta charset="utf-8"><title>陳凱琳叫Good Show王馨平劈胸晒兩球</title></header><body><h1>陳凱琳叫Good Show<br>王馨平劈胸晒兩球</h1><p>王馨平（Linda）跟舊愛鄭嘉穎分手多年，Linda於01年下嫁金融男友李家輝，嘉穎現跟前港姐冠軍陳凱琳（Grace）打得火熱，前晚三人在無綫籌款節目《博愛歡樂傳萬家》首度同台，嘉穎聯同謝天華以《風雲5D》音樂劇look登場，惟嘉穎扮演的步驚雲造型嚇人，天華更被網民譏為肥版聶風，留言：「完美演繹出乜叫英雄遲暮，真係靚女都會屙屎，英雄都會發福，果然成也風雲，敗也風雲！」</p><p>「尊重舞台」</p><p>相反，現年48歲的Linda一改玉女路線，穿中門大開晒巨乳裙登場，令觀眾嘩聲四起。前晚她在電話說：「太耐冇性感，大家唔記得我可以性感係咪？講笑啫，我覺得要尊重舞台同觀眾，所以件衫專登搵設計師朋友設計，佢幫我設計到咁性感，我都覺得幾靚，平時唔會咁嘅，你哋放心啦。」問老公有否支持捐錢？她說：「當然有啦，但冇問幾多。」<br>對於嘉穎的《風雲》造型被網民狠批，Linda力撐舊愛：「據我所知佢哋唔肥㗎喎，佢哋都有做gym，練得好勤力，呢個都係跟番電影造型。我覺得佢哋好努力，都要支持佢哋！」</p><p>同場冇尷尬</p><p>問跟嘉穎同場有否尷尬？Linda說：「其實冇乜尷尬，我哋喺第二啲地方私底下都撞見過。今日喺後台我冇見到嘉穎，但見到Grace都有say hi，Grace好nice，有同我講good show，我哋冇你哋諗得咁尷尬，我哋好好，我哋啲嘢係上一輩子嘅事，𠵱家大家都活在當下。」<br>此外，《風雲5D》下月公演，眾演員忙於綵排，總監陳淑芬前日為本月生日的譚耀文和閻奕格慶祝，阿譚收到金幣朱古力蛋糕，許願演出大賣。 <br>採訪：皓騫</p></body></html>