<html><header><meta charset="utf-8"><title>經濟客艙：給我繼續做因航空姐的理由 - Captain Cool</title></header><body><h1>經濟客艙：<br>給我繼續做因航空姐的理由 - Captain Cool</h1><p>離地三萬八千呎高空，有位做空姐嘅朋友話，每次一飛，總有令你意想唔到嘅事情發生。<br>我係Joey，喺local一間航空公司做咗差唔多五年，叫做到一個小小Purser。同啲friend出嚟飲嘢講起，朋友成日以為好勁，其實寶寶返工心裏有苦，但寶寶不說。空姐、空少咪又係一個臃腫架構、公司食物鏈嘅最低層一份子。<br>公司最近業績話蝕足5億幾，唔怪得噚日飛台北嗰陣，班妹豬拎住部手機喺度呻，「公司對沖油價睇錯邊、蝕咗錢，唔係要郁我哋呀嘛。家陣班班機都full load，真係生多對手都做唔掂喎」。所以話，做空姐係可以鍛煉EQ嘅行業。其實呢幾年飛東南亞短途，招呼大陸客多過香港人，遇到嘅無理要求，再唔係要杯麵要食雪糕要飲sugar-free嘅梳打水，認真係估你唔到：<br>「小姐，請問航班上除了坐廁，還有蹲廁嗎？」<br>「小姐，我不見了東西。」（閣下遺失了甚麼呢？）<br>「我的女友不見了，可以給我你的聯繫方式嗎？」<br><br>點解好地地一間香港人曾經幾proud of嘅航空公司，變成日日俾人洗板同鬧爆。<br>我諗做crew嘅，都希望機上多番啲香港人，唔係內地大媽大叔。我哋都好想serve番熟識嘅臉孔，好掛住有人用港式英文問你拎入境紙，或者問你有冇WiFi密碼（by the way，香港人手機冇WiFi上少陣網真係會死）。<br>香港客出名格價精明，飛短途都同其他廉航相差近千蚊嘅話，自然對我哋嘅服務期望提高，唔會好似搭廉航咁，只求唔好delay。與其削花紅，廉航平飛搶客，不如諗諗cut走特級經濟客艙，減少番機票定價仲低過成本嘅問題。<br><br>Captain Cool<br> https://www.facebook.com/seeforcaptain/ <br>本欄逢周一刊出</p></body></html>