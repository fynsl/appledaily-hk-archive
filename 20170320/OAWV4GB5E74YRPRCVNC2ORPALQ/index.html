<html><header><meta charset="utf-8"><title>【「抄牌」實戰】男記者街頭扮搭訕　女生：彭于晏就可能會畀</title></header><body><h1>【「抄牌」實戰】男記者街頭扮搭訕　女生：彭于晏就可能會畀</h1><p>外國不乏街頭搭訕片段，看來輕易就拿得女生電話，但香港竟有人教搭訕技巧？以「約會大師」自居、美國NGH註冊催眠治療師劉奇諾，約六年前創辦戀愛教室，打正旗號教溝女，四堂學費最高更達$12,800。他信奉「理論基於實踐」，把街上與女士搭訕的實戰情況拍片放上網。他指出，向女士搭訕必須在大直路上，令女士不能轉彎逃避。片中亦見，男士大膽向女士說出「埋身」原因：「我經過見到你幾cute，想過嚟同你傾幾句……」以此開場白，真的可如片中男士般，成功抄牌嗎？</p><p>我找來同事Henry，走到銅鑼灣鬧市，用同一開場白問問香港女生，看看成功率高低！事前Henry直言自己並不如片中男士厚面皮，亦認為這種搭訕開場白不易成功。「我咁大個仔，都未試過咁樣問人電話！平時行街，啲人同你連眼神都冇，點截停人！」拍攝期間，Henry感覺難以踏出第一步，街上女生亦多不願停下。<br><br>四次出擊，只有一位女生反問Henry：「你係咪成日都咁樣，喺街問人電話？」然後就爽快交出電話號碼。記者興奮終於成功之際，該女生即向記者表示留電話是有特別原因，「我想畀個電話佢，等佢快啲走。」其他女生即直言，對陌生人畢竟會有戒心，太私人的資料如電話號碼是絕對不會交換的。<br><br>話雖如此，但常言道「你的樣子如何，你的日子也必如何」，記者再追問幾位女生：搭訕成功與否，是否真的靚仔大晒？一位女生笑指，外表俊俏會讓人擔心是playboy，「踏實啲，個樣戇戇居居咁反而會work。」她更表示，戴方形眼鏡的會較圓眼鏡男生優勝。另外，有女生直言不論外表美醜都不會給他，因為不想事後有麻煩，「不過彭于晏就可能會畀。」別太灰心，她們同時分享了兩個成功經驗，或者也可供男士們參考……<br><br>一：替女生拍照<br>可以在生日會或聖誕party等場合，秘密替心儀女生拍照，然後問對方：「可唔可以要你電話，send張相畀你？」受訪女生指這樣她們會減低戒心，會爽快地交換電話。<br><br>二：扮玩收集電話遊戲<br>兩名女生不約而同，指曾在港鐵站遇到男生搭訕。「個男仔話自己玩緊game，要鬥快集齊十個電話號碼，差一個就成功。」該女生說雖然他樣子不算十分好看，但會因為想幫他完成任務而給他電話。「當時覺得佢唔係呃我嘅，都唔算係利用我好心，係你情我願嘅。」<br><br>事實證明，心誠則靈，男士不用灰心！<br><br>記者：黃凱婷<br>攝影：黃子偉、伍慶泉<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>