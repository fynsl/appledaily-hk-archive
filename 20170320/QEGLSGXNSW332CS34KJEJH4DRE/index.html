<html><header><meta charset="utf-8"><title>《美女與野獸》邀藝人全家共賞思琦鬧大會老屈出席</title></header><body><h1>《美女與野獸》邀藝人全家共賞<br>思琦鬧大會老屈出席</h1><p>陳浩民一家、高皓正、陳琪與子女等昨日到九龍灣出席「SDM電影工作坊表演暨《美女與野獸》電影欣賞會」活動。愛瑪屈臣（Emma Watson）主演的《美》片，當中因涉同性戀情節引爭議，育有一女的楊思琦曾指不贊成加入同性戀情節，而該活動的採訪通告本有思琦之名，令她被網友指摘講一套做一套，惟之後通告刪了其名字。身在內地工作的思琦前晚受訪時謂從沒接受邀請答應出席，認為這種宣傳手法有誤導成份：「係咪應該等嘉賓答應咗先公佈？」對於思琦「被出席」，大會市場部經理陳小姐說：「思琦囡囡有參加今次演出，唔知佢會唔會嚟，過往嘅演出思琦都以家長身份捧場。我哋溝通的確出現問題，其實我哋之後都已經發過另一張冇楊思琦個名嘅通告畀傳媒，今次係誤會。」</p><p>陳浩民睇唔明</p><p>陳浩民和太太蔣麗莎帶同子女出席，陳浩民表示沒有收酬勞，看了《美》片的他更說：「可能我鑑賞能力低，睇唔到暗示嘅同性戀情節，佢哋咁細都唔明。」如果早知有同性戀情節，會否讓子女觀看？他坦言：「當然唔畀，不過唔緊要，佢哋都瞓咗半場，環境太舒服，又可能俾野獸嚇暈咗。」</p><p>高皓正導子女</p><p>至於一向反對同性戀的高皓正，帶同子女出席昨日活動。談到電影當中的同性戀情節，他說：「呢個係好機會話畀小朋友聽，呢個世界唔同人有唔同選擇，唔可以歧視，佢哋一出世我就開始教育，要接受自己性別，保護身體重要部位。」他又指難以過濾電影後再讓小朋友看，此方面要靠電檢處。<br>採訪、攝影：羅慧敏</p></body></html>