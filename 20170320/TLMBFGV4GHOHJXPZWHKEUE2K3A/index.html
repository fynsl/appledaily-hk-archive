<html><header><meta charset="utf-8"><title>陳展鵬新歡情路重創單文柔遭閨蜜出賣</title></header><body><h1>陳展鵬新歡情路重創<br>單文柔遭閨蜜出賣</h1><p>原本寂寂無聞的27歲落選港姐單文柔，日前被本報記者撞破跟陳展鵬到山頂開餐而知名度大增，有傳二人已拍拖半年，熱戀中的單文柔情路曾受重創，有讀者爆料指她早年被閨蜜出賣，撬走交往多年的男友。正在上位的陳展鵬雖未敢公開戀情，但有傳他怕女友受壓，已向無綫高層承認拍拖。</p><p>陳展鵬去年傳與胡定欣撻着，上周三晚，他駕車接載單文柔（Phoebe）到山頂談心食外賣，被本報撞到正。山頂開餐事件曝光後，單文柔慘被男方粉絲鬧爆借陳展鵬博上位，由於陳展鵬正在上位，就算二人發展已半年，陳展鵬亦未敢公開戀情，日前回應傳媒只稱感情事一切隨緣。<br></p><p>斷交冇眼睇</p><p>原來單文柔與陳展鵬拍拖前，感情曾受重創。讀者Ada前日向本報爆料，指單文柔情路坎坷，於5年前在位於葵涌的香港專業教育學院（IVE）讀設計期間，跟M先生拍拖，之後二人更一起到英國讀書。而單文柔跟F小姐（化名）是好姊妹，經常見面食飯、談心，F小姐更不時在Instagram貼合照晒姊妹情，並留言：「閨蜜」、「朋友是一輩子的」等。<br>單文柔之後將男朋友M先生介紹給F小姐認識並一起食飯，但三人關係很快便出現變化，讀者Ada說：「Phoebe同個男仔都唔係玩玩吓，2014年中佢哋仲一齊，之後俾佢個friend媾咗自己男朋友，都係嗰啲手段啦，私下同個男仔傾電話、約出街。Phoebe都幾慘，佢份人其實幾nice，讀IVE時好肯幫師弟師妹，但自己男友俾人搶咗，佢哋仲不時喺網上晒旅行合照，Phoebe梗係unfriend晒佢哋facebook啦。」<br>採訪：嵐山、非非<br></p></body></html>