<html><header><meta charset="utf-8"><title>【一周必看】殺女友分屍餵狗　巴乙球隊簽變態門將捱轟</title></header><body><h1>【一周必看】<br>殺女友分屍餵狗　巴乙球隊簽變態門將捱轟</h1><p>喺巴西矗立嘅基督像下，寬恕難道可以來得更徹底？巴西乙組聯賽球隊Boa Esporte日前宣佈，以自由身簽下32歲門將般奴費南迪斯（Bruno Fernandes），點知惹嚟軒然大波，除咗多個贊助商齊齊宣佈cut水喉，唔少女權組織同網民都疾呼不公！點解嘅？<br> <br>原來呢位踢過法林明高同明尼路、曾被譽為國家隊希望嘅門將，2010年俾育有一子嘅前女友入稟索取瞻養費，後來被控聯同朋友殺害前女友，並將屍體餵狗，2013年被判入獄22年，但最近因為法院被指延誤其上訴申請而獲批人身保護令（Habeas Corpus），暫告獲釋。<br> <br>不過，般奴亦獲得唔少球圈中人同球迷力撐，佢上周二喺記招拒絕回答有關案件嘅提問，只係表示希望重獲新生：「人們只係因為過往發生嘅事而唾棄我，當上帝打開門戶，冇人應該將佢關上。呢啲機會亦係留畀有準備嘅人。」</p></body></html>