<html><header><meta charset="utf-8"><title>中環在線：東亞董事會有6個李國X - 李華華</title></header><body><h1>中環在線：<br>東亞董事會有6個李國X - 李華華</h1><p>自從大孖沙獨董陸續退任後，東亞（023）近排密密委任新獨董，提高董事會成員嘅獨立性，噚日就委任李國本為獨董。<br>一睇個名，唔知係咪主席李國寶親戚，但通告就寫明，佢同銀行其他董事（即係李國寶等人）冇任何關係，之但係點解咁啱得咁蹺，連埋佢董事會家陣有6人叫做「李國X」，認真過癮。<br>49歲嘅李國本係聯業製衣總裁，亦係貿易通（536）非執董，公職包括生產力促進局理事會成員等，擁有牛津大學博士學位。無獨有偶，舊年8月東亞委任李國榮做獨董，雖然又係叫「李國X」，但通告話佢同其他董事冇乜關係。<br>介紹番，目前東亞董事會有李國寶、細佬李國章、堂弟李國星、堂弟李國仕，都仲未計囝囝李民橋同李民斌，真係好多姓李嘅人。</p></body></html>