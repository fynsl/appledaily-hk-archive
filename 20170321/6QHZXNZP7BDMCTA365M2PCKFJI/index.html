<html><header><meta charset="utf-8"><title>宣萱重頭劇煞科袁偉豪着孖煙囪晒肌吸睛</title></header><body><h1>宣萱重頭劇煞科<br>袁偉豪着孖煙囪晒肌吸睛</h1><p>被大台力捧嘅袁偉豪，早前接拍重頭劇《使徒行者2》，同苗僑偉、陳豪、宣萱、周柏豪及黃翠如等合作。回巢嘅宣萱前晚終於煞科喇，喺微博放咗三張相，其中一張同台前幕後嘅大合照，見到身材fit爆嘅袁偉豪剩係着住條紅黑色「孖煙囪」晒肌，都幾搶眼。<br> <br>其實前晚天氣仲係乍暖還寒，相信袁偉豪都係為拍劇先着到咁，但拍完都唔着番件衫，擺明就係要騷吓Quali啦，話晒佢都係07年香港先生，加上o依家係單身人士嘛。昨日輪到袁偉豪同宣萱拍完收工，袁偉豪喺ig再派福利，喺翠如BB面前剝衫，留言﹕「開心到一個點！」<br> <br>而宣萱就好不捨，留言﹕「終於殺青了！但不捨，因為一班很好的台前幕後同事，真心希望再有機會合作。從未試過有花收，感謝超專業的TR梳化團隊！愛你們！」網民讚宣萱Keep得好好，同翠如BB一樣咁青春，仲話好期待佢嘅演出。</p></body></html>