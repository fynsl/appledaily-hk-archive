<html><header><meta charset="utf-8"><title>【馮仁昭四圍超】雨僑行山靠爬</title></header><body><h1>【馮仁昭四圍超】雨僑行山靠爬</h1><p>雨僑（右）近日為運動品牌拍攝行山特輯，唔好彩撞正落雨，山路又濕又滑，好彩佢事前做足準備工夫，加上有猛男教練團隊同行護花，安全着陸。雨僑話以前行過幾次山，今次一嚟就挑戰梧桐寨瀑布，好考驗腳骨力：「因為路段難行，基本上係爬多過行，全靠意志力震住四個鐘終於行晒全程。」佢笑話收工之後個人攰到散晒，但過程好充實。<br>撰文：馮仁昭</p></body></html>