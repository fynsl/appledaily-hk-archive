<html><header><meta charset="utf-8"><title>【彩虹蘋果Logo】復古Macintosh iPhone 7 Plus　限時推出貴足一倍</title></header><body><h1>【彩虹蘋果Logo】復古Macintosh iPhone 7 Plus　限時推出貴足一倍</h1><p>有留意開科技產品消息的話，應唔會對專門為科技產品「整色整水」的ColorWare感到陌生，如早前就推出幾十款顏色特製AirPods。今次ColorWare就繼續向Apple做手腳，但目標唔係AirPods，而係iPhone 7 Plus。這部名為「Apple iPhone 7+ Retro」用上80年代初期Macintosh（Mac前身）電腦概念設計，如機身採用當年的米色外殼，再加上彩虹蘋果標誌，甚至乎保留埋當年Macintosh電腦機側位置橫間散熱口設計，都算做得幾足。當然價錢方面都是ColorWare慣常的高價，Apple iPhone 7+ Retro手機定價1,899美元（約$14,744），比原版256GB容量黑色iPhone 7 Plus售價969美元（約$7,523）貴足一倍！不過正所謂物以罕為貴，官網表明推出日期有限，而且會跟上獨立編號的首25部手機一出已被秒殺，要入手的話記得快點出手，訂購後兩至三星期即會派貨。</p><p>資料來源：ColorWare<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>