<html><header><meta charset="utf-8"><title>林鄭忽撐港足　英雄輝轉身走</title></header><body><h1>林鄭忽撐港足　英雄輝轉身走</h1><p>【本報訊】香港足球代表隊昨晨在港會足球場開操，為2019亞洲盃外圍賽首輪賽事作客黎巴嫩做準備，林鄭月娥突到場「撐港隊」，又預祝港隊成功，卻遭港隊隊長葉鴻輝冷待，全程與林鄭零交流。「英雄輝」事後稱：「我哋想要實質嘅支持……唔好淨係過嚟講幾句加油就算。」<br>港隊在2018世界盃外圍賽出局，但球隊在外圍賽表現出色，獲球迷及市民支持，與林鄭爭逐特首寶座的曾俊華更是少數曾現場支持港足的高官。林鄭日前則主動聯絡足總希望與港隊見面，獲安排於昨晨到訪與球員傾談。</p><p>「唔好淨係講幾句加油」</p><p>林鄭向港隊年輕球員講話時表示，與足總主席梁孔德合作促成興建將軍澳足球訓練中心，將來會投放更多資源在足球；林鄭「撐」港隊全程不足30分鐘。<br>港隊隊長葉鴻輝在林鄭撐場時，全程坐在地上接受物理治療師包紮，到林鄭行近葉身旁，葉即時轉身入球場準備操練。<br>葉其後承認與林鄭無任何交流，對於林鄭稱認識其名字，並似主動找他傾偈，英雄輝不以為然稱︰「係咩？我唔知道。可能我啱啱同物理治療師講嘢，腳受咗傷、只顧做物理治療而冇睇到其他事。」<br>他不諱言︰「我哋要嘅係實質支持，唔只係到場。其實港隊需要嘅係球場，唔係只話香港隊，整個香港足球圈都需要球場，希望港府建造更多球場，唔好淨係過嚟講幾句加油就算。」<br>■記者曾雁平</p></body></html>