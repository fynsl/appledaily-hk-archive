<html><header><meta charset="utf-8"><title>Ball后薛芷倫依然自信杜汶澤遇怪病禪修休養</title></header><body><h1>Ball后薛芷倫依然自信<br>杜汶澤遇怪病禪修休養</h1><p>陳子聰大病過後，漸漸康復，老婆何超儀喺身邊陪住做運動四圍去，生活越嚟越健康。平時聽聽埋埋唔少藝人要追更，連續廿幾三十個鐘拍戲拍劇，工時咁唔穩，又要舟車勞頓，真係易出事㗎。<br> <br>鄭秀文：<br>天后Sammi以往對自己要求極高，為保持纖瘦，不惜節食減肥，又唔容許演出有任何差錯，對於其他人批評都好上心，喺各種壓力之下導致抑鬱，幸好佢最終有宗教、朋友幫助，重獲新生。<br> <br>杜汶澤：<br>12年阿澤證實患上「米勒費雪症候群」，阿澤病至雙眼現重影、手腳麻痺，上落樓梯都有難度。呢種疾病最嚴重會令患者四肢癱瘓、呼吸困難，甚至窒息，阿澤要即時停工休養兩個幾月，留家打坐禪修，調理身體。<br> <br>張達明：<br>達明曾患上鼻咽癌二期，當時妻子何念慈售出西貢獨立屋套現醫病，達明最終戰勝癌魔。之前同農夫一齊開咗幾場「棟篤唱」，可惜當時共同面對病患嘅何念慈，最後卻離婚收場。<br> <br>薛芷倫：<br>「Ball后」薛芷倫09年證實患上乳癌，成功擊退癌魔卻留下後遺症，面容改變、身體潰爛。病癒嘅薛芷倫仍然堅強有自信，不時打扮靚靚出席活動。<br> <br>黃浩然：<br>黃浩然因患上罕見嘅「貝塞特氏症」，體重一度跌至136磅，無奈退出大台劇集《張保仔》拍攝工作。好番嘅黃浩然落力工作，o依家播嘅《我瞞結婚了》就可以搵到佢身影。</p></body></html>