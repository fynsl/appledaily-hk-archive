<html><header><meta charset="utf-8"><title>愛情當入樽！鍾欣潼戀強國董事？</title></header><body><h1>愛情當入樽！<br>鍾欣潼戀強國董事？</h1><p>眼看你控球再上籃…穿針一刻竟睜不開眼…球場裡追逐…從來沒有人…這麼耀眼……呢次阿嬌真係愛情當入樽喇!!!<br> <br>36歲鍾欣潼(阿嬌)自從爆出同陳冠希嘅戀情後，阿嬌一個去咗大陸發展，甚少聽到阿嬌傳出緋聞。咁之前陳冠希認戀秦舒培，仲有傳佢今年4月就做老竇，舊愛小嬌嬌都好似有著落。<br> <br>不過昨日有大陸報道，稱阿嬌去睇大陸富二代兼上海奮榮投資公司董事長秦奮打籃球，成程猶如小粉絲做「拉拉隊打氣」，睇實佢個「最佳射球機」，喺片中見阿嬌同秦奮有講有笑，笑得幾甜蜜，仲不時眉來眼去。<br> <br>秦奮落場打波嗰陣，阿嬌仲望實對方，坐喺場邊位置默默支持對方，相處自然。話晒呢個大陸富二代秦奮去年7月已經同阿嬌傳過緋聞，當時阿嬌喺微博po出二人合照，祝對方生日快樂，隨後阿嬌否認戀情，發晦氣話「你們可以去當編劇去了，那我以後甚麼都不發好了」。<br> <br>不過去年傳過秦奮同大陸網絡紅人「喜哥」嘅合照。而且以前啲緋聞女友都成日去睇秦奮打籃球。未知係唔係男方已經換咗畫，所以阿嬌先被大陸傳媒影到佢高調睇男方球賽，晒女友身份!?<br> <br>《蘋果》就問過Mani，呢個係唔係阿嬌嘅新歡，佢就以短訊回應：「只是朋友呢。」而問Sa知唔知嬌拍拖？有冇見過秦奮？Sa就話：「朋友。」</p></body></html>