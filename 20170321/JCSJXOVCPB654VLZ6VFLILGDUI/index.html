<html><header><meta charset="utf-8"><title>大肚吳若希谷奶半裸照流出男友話肥美</title></header><body><h1>大肚吳若希谷奶半裸照流出<br>男友話肥美</h1><p>十月懷胎咁辛苦，o依家好多人都會趁住大肚影番輯孕婦相留念，今日晏晝生仔嘅周汶錡兩胎都有影，葉翠翠日前都貼咗輯新嘅大肚相。<br> <br>專心養胎嘅吳若希，預產期喺5月就快生得，呢排成日都喺instagram貼新相或者片。今日就到佢男友Alex提供新近照喇，仲要好有睇頭o添！因為張相係Alex攬住半裸嘅吳若希，親吻咗女友一啖。<br> <br>尺度咁大，Alex就留言話：「無論你變得幾肥美，我都會一樣咁錫妳～～」仲打咗幾個tag「#張相無咩點執」、「#我真係咁大隻」、「#第一次俾妳影半裸相」、「#第一次亦都係最後一次」</p></body></html>