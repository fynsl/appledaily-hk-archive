<html><header><meta charset="utf-8"><title>隔牆有耳：Work Smart田少晒枱抽水 - 李八方</title></header><body><h1>隔牆有耳：<br>Work Smart田少晒枱抽水 - 李八方</h1><p>3.26特首投票日前最後一場齊集3位候選人嘅辯論前晚上演，林鄭突然出招暗寸薯片叔hea住做，話每次入親對方辦公室都好羨慕，「佢枱頭冇File、冇紙張」，自己就好忙，有唔少文件要處理。</p><p>習總枱面勁企理
</p><p>唔少市民聽完林鄭咁講，紛紛自拍工作枱頭相片證明冇快勞或冇紙，唔等於好得閒，好似國家主席習近平嘅辦公室，枱面夠好企理冇乜文件咯，唔通佢又係hea住做？<br>林鄭今次抽擊唔成卻捉蟲，反成為各界抽水議題，好似薯片叔頭號支持者自由黨榮譽主席田北俊咁，喺fb上載咗坐喺工作枱嘅相片，留言「所以我咪無選特首囉」。<br>點解田少咁講？睇下佢啲hashtag「自己知自己事」、「不是林鄭羨慕的那張枱」、「我又WorkHard又WorkSmart」，一清二楚嘞啩！<br>有心水清人士推介，睇呢張相一定要睇埋地下，因為放咗《蘋果日報》同《成報》，田少呢種高深玩法，一般人唔多識玩！</p></body></html>