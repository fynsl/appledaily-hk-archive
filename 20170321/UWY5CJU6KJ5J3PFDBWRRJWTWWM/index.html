<html><header><meta charset="utf-8"><title>Stephy高調讚同性教練小方5度傳拍拖</title></header><body><h1>Stephy高調讚同性教練<br>小方5度傳拍拖</h1><p>方力申同鄧麗欣（Stephy）曾經係娛樂圈嘅金童玉女，相戀10年，上年由傳出結婚到突然急轉變分手，震驚唔少fans。呢一年入面，昔日男女主角感情發展原來有好大分別。<br> <br>先講Stephy，分手消息傳出無耐，已經有報道指佢同排球女教練小牛喺台灣密會，餵食攬腰，態度親暱。雖然Stephy返港後強調小牛只係普通朋友，唔認轉「基」，不過呢一年入面，Stephy專注喺排球隊Loey，又喺上個月情人節高調多謝小牛：「最重要的還是要感謝小牛教練，從零開始到收成，都要經歷一個需要堅持的過程。她為排球付出的我們都看得到，她做人做事的堅持，更是我覺得我要學習的！非常恭喜她第一次舉辦比賽就能這麼成功！」 令傳聞點撲都撲唔熄。<br> <br>至於疑似被奪愛嘅小方，意志消沉咗一排，冇耐桃花好似雨後春筍不停湧現。先係有報道指佢喺新戲情挑大台咪神張秀文；然後有指佢借新歌《捨得》接近As One嘅Chloe；甚至係借主持身份，勁冧美選女張沛樂（沙律）；甚至有傳小方力追賭王三房千金何超蓮；而最新一單就喺上個，小方同強國女飲酒談心。<br> <br>分手一年兩個人感情發展咁大分別，難怪之前佢哋同場出席活動面左左，見面時貌合神離啦。</p></body></html>