<html><header><meta charset="utf-8"><title>去年暴瘦腹脹陳子聰術後傳曾昏迷</title></header><body><h1>去年暴瘦腹脹<br>陳子聰術後傳曾昏迷</h1><p>陳子聰自從同何超儀結婚後，身形暴脹，過往嘅模特兒已不復見。佢喺舊年被發現暴瘦同腹部鼓脹，更傳出於去年初肝臟出現問題，至8月左右秘密入院接受治療，更由港安醫院轉到瑪麗醫院留醫，佢班好友陳奕迅、徐濠縈、蘇永康同劉浩龍等輪住探病，情況令人擔心。<br> <br>不過，同月有消息指陳子聰因腸胃問題入院，並已做手術治理，切除腸臟某部份組識，雖然佢一度要入住成人深切治療部，但可進食流質食物，有傳佢曾經昏迷6天，而且康復期間仍有後遺症，包括一度失憶同尿酸影響步行，其後康復進度理想。<br> <br>曾為照顧老公而全面停工嘅超儀，因老公康復進度理想，及後逐步復工，更為咗老公每月豪花200萬，租住頂層單位，又請私家看護24小時全天候照顧。<br> <br>到舊年10月，陳子聰被周刊影到同超儀去銅鑼灣買碟，當時佢睇嚟好精神，臉頰都生番啲肉，仲留咗鬚。到年尾，勤做運動嘅陳子聰出席朋友聚會，頭髮生番多啲，招牌鬚亦重現。去到今年1月，陳子聰被《蘋果》影到再孖老婆出關，去家品店掃貨。</p></body></html>