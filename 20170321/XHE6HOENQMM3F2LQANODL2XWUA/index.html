<html><header><meta charset="utf-8"><title>趣趣地：荷蘭球壇虎子輩出</title></header><body><h1>趣趣地：<br>荷蘭球壇虎子輩出</h1><p>喺球圈，虎父犬子嘅情況好多，不過荷蘭幾位球星嘅下一代，都似乎係「踢得之人」，除咗尹佩斯不時喺社交網站晒10歲囝囝沙基爾嘅球技外，古積特五歲大嘅囝囝艾登亦喺一場比賽一個扭幾個射入金球。你哋可以話佢哋小時了了，但古華特（小圖右）嘅17歲囝囝祖斯甸就貨真價實喺周日嘅荷甲入波嘞！</p><p>司職中場嘅祖斯甸古華特喺周日對精英隊場荷甲，射入職業生涯第一球，幫球隊以1:1逼和精英隊。今場係祖斯甸為阿積士上陣嘅第11場比賽，阿積士喺26分鐘因為堅尼迪迪擺烏龍而落後，不過祖斯甸古華特喺32分鐘嘅入波就幫球隊追平。值得一提嘅係，祖斯甸射入佢第一球呢一日，同佢爸爸古華特射入喺荷甲最後一球嘅時間係相差10年零一日，而古華特當時係效力燕豪芬，射入嘅對手就係母會阿積士。</p></body></html>