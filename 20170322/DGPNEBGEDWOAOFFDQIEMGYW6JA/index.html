<html><header><meta charset="utf-8"><title>八方人物：波鞋癡自製波鞋麵包博朝聖 - 李八方</title></header><body><h1>八方人物：波鞋癡自製波鞋麵包博朝聖 - 李八方</h1><p>為鞋癲狂的，不只女士。本地波鞋收藏達人梁允斌（Horace）與波鞋店長梁栢康（Otto）因波鞋結緣，更於2014年拍住參加比賽，以「波鞋麵包」換取到美國洛杉磯總店取得總裁及設計師親筆簽名的機會，回首難忘經歷的兩位大男人均自嘲「真係幾癲」。<br>Otto年少時開始儲波鞋，長大後屢敗屢戰成功進入夢寐以求的波鞋店工作。他1997年赴英求學，當時歐洲掀起波鞋系列Air Max熱潮，推出不少歐洲限定款式，加上炒價甚高，Otto漸漸開始儲鞋。今年是Air Max系列面世30周年，對這位鞋癡來說最有價值還是Air Max 95，因是他苦苦哀求父親才買到的首對特別收藏品，Otto穿至波鞋變得殘舊才將之收藏，「係回憶嚟」。</p><p>倉庫藏700多對波鞋
</p><p>最瘋狂時試過一周買十多對波鞋，Otto稱媽媽也側目，「阿媽見到話『哇，你做咩？做咩幾板鞋咁寄番嚟？』」，「阿媽當我有個嗜好囉，好過食煙飲酒……」Horace也不禁嘲笑：「伯母不知幾開心呀，見到你買呢啲。」<br>Horace本身是HK-Kicks的網主，14年前因一次買賣交收認識Otto，談及收藏波鞋系列，二人便滔滔不絕。Horace的倉庫收藏了700多對波鞋，他笑說收藏量不算多，「我呢啲食物鏈底層箒」。他稱喜歡儲籃球鞋，Air Max對他而言還是實用性質為主，「我再開多條戰線我唔得啦，會死㗎」，「人哋美國嗰啲地庫，閒閒地過千對」。<br>鞋癡做過的瘋狂事，豈止瘋狂買鞋？要奪得心愛波鞋，Otto試過排隊兩天搶購，兩人也試過為了一睹美國洛杉磯的波鞋總部而參加比賽，兩人在2014年與一行6人參賽，過程中除考波鞋史、用波鞋講故事，更加考創意設計波鞋，Horace笑說整個參賽隊伍都沒藝術底子，大家都不懂得畫畫，於是忽發奇想帶了光波爐設計出「波鞋麵包」，在波鞋表面包錫紙、再用酥皮包裹外層，「我哋仲逼評審試食」，結果出奇制勝贏出。成功闖關到總部，有機會見到Air Max總設計師Tinker Hatfield和Nike總裁Mark Parker。Horace笑指，當參觀者嚴肅地與偶像問答時，他鼓起勇氣從背包中取出一雙波鞋讓Parker簽名，原來其他參觀者也早有準備，「我哋幾廿歲人都做啲瘋狂小fans嘅事，真係覺得幾癲！」<br>■記者袁楚雙</p></body></html>