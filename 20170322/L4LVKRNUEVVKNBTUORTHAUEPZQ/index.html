<html><header><meta charset="utf-8"><title>【驗證網聞】火酒去唇膏印真係得？論盡鬼一定要睇</title></header><body><h1>【驗證網聞】火酒去唇膏印真係得？論盡鬼一定要睇</h1><p>平時成日粗心大意，唔小心整污糟咗件衫，但又唔知點洗好？外國網站列了些小貼士，教6種唔同嘅污迹應該點去清洗，今次記者就實試一下到底係唔係可行。</p><p>一、咖啡迹
</p><p>首先倒適量梳打粉到咖啡迹表面，然後加小量水，再擦拭。<br>清潔度★★★★☆ (五星為最高)<br></p><p>二、化妝品迹
</p><p>噴剃鬚膏落化妝品迹表面，再擦拭。<br>清潔度★★★★★<br></p><p>三、藍莓
</p><p>用攝氏100度滾水，再擦污迹，都可以清除明顯污迹。<br>清潔度★★★★☆<br></p><p>四、原子筆墨
</p><p>把奶倒到污迹上，擦過後可以清除咗唔少，但要留意有強烈奶味殘留。<br>清潔度★★★★☆<br></p><p>五、 油
</p><p>用粉筆擦，無論有加水定冇加水，都係唔得。<br>清潔度 ☆☆☆☆☆（是0！）<br></p><p>六、唇膏印
</p><p>用火酒用力擦都只係去除到好少的污迹，同冇擦過分別不大。<br>清潔度★☆☆☆☆<br></p><p>雖然粉筆清唔到油迹，而火酒亦清除唔到唇膏印，但都唔使擔心，因為其實牙膏對油迹都起到作用，香港大學理學院講師麥嘉慧博士指牙膏通常都有表面活性劑的成份，它除了起泡之外，亦有效清理其他油漬。另外，大多唇膏都屬油性，可以先用熱水將唇膏的油質清除，然後再用𤩹液清洗就得， 以後大意整到污迹都唔怕喇。</p><p>記者：陳傲紫<br>攝影：許先煜<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>