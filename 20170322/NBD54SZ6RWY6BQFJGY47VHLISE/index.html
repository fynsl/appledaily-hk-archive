<html><header><meta charset="utf-8"><title>陳慧嫻拎完大獎告別樂壇赴美攻讀心理學</title></header><body><h1>陳慧嫻拎完大獎告別樂壇<br>赴美攻讀心理學</h1><p>曾經紅極一時嘅陳慧嫻，喺84年同陳樂敏、黎芷珊組成「少女雜誌」出道，有一隻同名大碟，但組合極速解散，淨番陳慧嫻一個喺樂壇拼搏。<br><br>努力係有回報嘅，陳慧嫻喺80、90年代嘅金曲，數都數唔晒，《跳舞街》、《儍女》、《紅茶館》、《夜機》等等嘅歌，到o依家仲朗朗上口，成為咗寶麗金一姐。<br><br>代表作中嘅代表，就肯定係89年嘅《千千闕歌》，呢首歌令佢獲得當屆叱吒我最喜愛歌曲大獎等樂壇大獎。最傳奇一刻喺翌年發生，陳慧嫻好似歌詞咁講「臨行臨別　才頓感哀傷的漂亮 」，決定喺事業高峯期退出樂壇，到美國攻讀心理學。<br><br>直至95年畢業返香港再戰樂壇，推出大碟《Welcome Back》造出四白金（20萬張）的卓越成績。</p></body></html>