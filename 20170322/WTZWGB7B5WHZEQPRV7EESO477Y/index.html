<html><header><meta charset="utf-8"><title>【攝影大師加持】Fossil Q新Android Wear 2.0手錶　玩經典限量款式</title></header><body><h1>【攝影大師加持】Fossil Q新Android Wear 2.0手錶　玩經典限量款式</h1><p>相比好多新加入智能手錶行列的錶廠，Fossil算是行得比較前，而且價錢方面係一般後生仔女都負擔得起的層面。近期多間錶廠都宣佈會推出Android Wear 2.0智能手錶，講矜貴已有Tag Heuer同Montblanc，Fossil要搶焦點都要諗下計仔，就係同明星級國家地理攝影師Cory Richards推出聯乘Fossil Q X Cory Richards限量智能手錶，想當然錶上會搭載觸控屏幕及裝配Android Wear 2.0。</p><p>這款智能手錶用上經典Fossil Blue手錶設計，以銀色配藍色及黑色設計，原來背後是有段故。Fossil Blue正是攝影師Cory Richards在廿歲左右所得到的第一隻手錶（其實Cory今年都只是36歲），之後就一直戴着Fossil Blue遊走世界，所以今次的限量聯乘版都會用上這個設計，兼且會送埋由攝影大師簽名的皮革錶帶。這款聯乘新智能手錶預計會在3月27日發佈，價錢方面亦未有資料，但點計都應該貴過之前的Fossil Q智能手錶。<br><br>資料來源：PhoneArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>