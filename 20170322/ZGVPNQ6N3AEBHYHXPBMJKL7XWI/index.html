<html><header><meta charset="utf-8"><title>西環集中營：西環揸旗　林鄭組班難自主 - 季陶</title></header><body><h1>西環集中營：<br>西環揸旗　林鄭組班難自主 - 季陶</h1><p>有選委傳出想約見林鄭月娥，林鄭競選辦卻叫對方之後找候任特首辦安排，可見林鄭對登特首寶座已毫無懸念，政圈早已傳出林鄭開始組班，包括會換走不少梁振英的問責官員，起用「自己友」甚至民主派人士，希望以此挽回民望，但有民主派中人相信，北京及西環會掌握組班最終「話事權」，「唔係你林鄭想用邊個就用邊個，就算夾硬要佢留用梁振英嘅人，佢都冇得反抗」。</p><p>傳京已有班子名單</p><p>該民主派人士稱，他聽聞西環手上已有一份候任班子人選名單，早前他與一些內地中間人見面，對方也在問及下屆政府司局長人選，相信北京也有「心水人選」，所以林鄭以為可以對下屆政府組班有最終話事權，未免太一廂情願，「佢（林鄭）可以提出人選，但北京、西環可以唔接受，最後可能畀幾個北京接受嘅人，等佢自己揀」。<br>他以上屆政府為例，梁振英想用「自己人」做財政司司長，亦有傳梁振英想張炳良做教育局局長，而且最少找一名民主派人士做局長，「最後全部俾北京打回頭，張炳良只能做運房局，財爺呢個位直情唔用梁振英推薦嘅人，民主派更加唔畀用」。<br>北京對林鄭忠誠的信任程度，或許高於曾俊華，但該民主派人士認為肯定低於梁振英，所以他相信，林鄭組班自主度會較梁振英更低，「特別是林鄭冇民望、冇靠山，佢係西環同建制一手捧佢上特首個位」，就算西環到時「夾硬」要林鄭留用梁振英的司局長，恐怕林鄭也難以拒絕，「既然佢（林鄭）可以接受得北京欽點佢做特首，試問又點可以唔接受北京『欽點』司局長？」<br><br>季陶<br>周一、三、五刊出</p></body></html>