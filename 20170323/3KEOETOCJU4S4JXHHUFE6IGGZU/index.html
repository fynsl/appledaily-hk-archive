<html><header><meta charset="utf-8"><title>一路一帶：「女媧補天」離地到上太空 - 斯郎</title></header><body><h1>一路一帶：<br>「女媧補天」離地到上太空 - 斯郎</h1><p>「女媧補天」、「同國家關係好」，首富李嘉誠每年一次嘅問答大會終於結束。<br>李嘉誠在記者會上多次強調，新特首要同國家關係好，溝通好，到底點樣為之關係好？點樣為之溝通好？李嘉誠講了至少三次，自己對香港有感情，甚至講到疑似哽咽，一方面感受到香港已經無理想，港人只顧炒樓，大嘆香港無晒活力。其實李嘉誠多年來賺盡香港錢，拎香港輕鬆錢轉投外國繼續錢搵錢，香港就像雞肋，食之無味，棄之可惜。<br><br>李嘉誠真心愛港，但其實一直只當香港是搖錢樹，一方面認為港人炒樓唔啱，但另一方面就公開歡迎國內同胞嚟香港買樓，社會撕裂，港人難上車，買樓無望，都是深層次矛盾之一。<br>最近新地（016）南昌站匯璽人潮迫爆，億萬富翁都爭住買動輒四千萬起跳的深水埗樓，投資需求好像比自住需求更大，李嘉誠所講的購買力，就是來自不想投資創業的有錢人，香港又有乜方法急起直追？<br>李嘉誠的真心，似乎不夠貼地，整個記者會除了不停發功，為「女媧」造勢，又不忙踩多港人兩腳，質疑香港一早有機會一人一票選特首，但香港人自己放棄，更要在特首和國家關係及港人關係之中，兩害取其輕。李嘉誠以「女媧補天」來解決香港過去四年多的撕裂問題，似乎離地到上太空。<br><br>斯郎<br> https://www.facebook.com/oneroadonebelt/ <br>本欄逢周四刊出</p></body></html>