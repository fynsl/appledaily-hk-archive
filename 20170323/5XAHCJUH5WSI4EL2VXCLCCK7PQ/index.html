<html><header><meta charset="utf-8"><title>吳若希忽然晒巨肚：史迪仔送個星球俾我</title></header><body><h1>吳若希忽然晒巨肚：<br>史迪仔送個星球俾我</h1><p>昨日許廷鏗喺fb貼咗一張驚人七人大合照，原來佢係約咗三個大肚婆謝安琪(Kay)、吳若希(Jinny)同化妝師朋友，而Kay BB昨日就回覆咗《蘋果》話：「總之好難得，我哋兩個同廷鏗都係同一個化妝師，覺得呢件事好有緣份，好有紀念價值好難得，我哋就任性少少，個肚籮咁大都出嚟食餐飯。」<br> <br>唔知係咪呢次飯局嘅焦點集中咗喺Kay BB身上呢，身在澳門嘅Jinny BB就喺晚上，放咗一張肚肚相，佢留言話：「關於大肚相點解唔見肚~~ 我想還攝影師一個清白！曾幾何時史迪仔話送個星球俾我~應該就係呢個！」咁睇落史迪仔送俾Jinny嘅星球又的確好大喎！</p></body></html>