<html><header><meta charset="utf-8"><title>【Apple突襲】影片特效應用程式Clips　講廣東話加標題</title></header><body><h1>【Apple突襲】影片特效應用程式Clips　講廣東話加標題</h1><p>Apple新發佈的紅色（PRODUCT）RED iPhone 7/7 Plus同升級版iPad，其實一早就收到風，反而突然爆出的Apple新應用程式Clips就真係有少少驚喜。雖然驟眼睇，加入大量特效的Clips都幾似Instagram或Snapchat所提無的拍片／影相程式，兼提供到多段相片、影片合併玩法，不過講到最正都係Clips獨有的Live Titles功能，只要對住iPhone講想要的主題，App就會自動將語音內容變成文字標題加入影片之中，連打字的工夫都慳返，而且當中更對應埋廣東話！Clips另一特別是會自動辨認影片出現的人物（準確度有幾高就未知），會提議用家將影片透過iMessage同對方分享，比起其他同類應用程式強。想分享到社交平台都好方便，Clips製作完成後的影片可以簡單地分享到Facebook、Instagram、Twitter或YouTube。不過唔似紅色iPhone 7/7 Plus咁快推出，官方資料話Clips要到4月先會以免費下載方式上架，兼且要升級到iOS 10.3先得到！</p><p>資料來源：Apple<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>