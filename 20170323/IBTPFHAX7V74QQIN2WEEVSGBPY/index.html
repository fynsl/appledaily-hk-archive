<html><header><meta charset="utf-8"><title>【高達迷注意】PREMIUM EDITION天意　送6款同系MG專用水紙</title></header><body><h1>【高達迷注意】PREMIUM EDITION天意　送6款同系MG專用水紙</h1><p>高達模型都靜咗好一排，近排熱話是剛推出的是「天意」！老實講，以反派角色來說，佢都算是有幾高叫座力，而且首度推出極精細的MG版，的確令不少《Gundam Seed》迷眼前一亮。</p><p>不過最吸引肥通眼球的，還是超精美的盒面畫，黑盒面普通版隻天意（$328），真係畫得超有氣勢；至於灰色盒面的PREMIUM EDITION（$449），盒面設計明顯有被比下去之感，不過PREMIUM EDITION又一定齊件啲喎，真係令人感到魚與熊掌。<br><br>最後好彩模型舖店主非常好人，畀記者開盒睇！原來PREMIUM EDITION會多了一個台座及一份接近A3尺寸的水紙；不過大家留意，這份水紙並非天意所使用，是分別給予同系列另外六隻MG的，當中包括Freedom、Aile Strike、Duet、Aegis、Buster及Blitz等，如果想要天意專用水貼，還是要到BANDAI官網另訂「特效+水貼Set」，盛惠2,300日圓（約159港元）！<br><br>查詢：福利模型（深水埗元洲街66A地下）<br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>