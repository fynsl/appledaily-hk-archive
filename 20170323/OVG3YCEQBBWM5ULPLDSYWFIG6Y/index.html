<html><header><meta charset="utf-8"><title>【C朗代言】國產Nubia首推雙鏡頭手機M2</title></header><body><h1>【C朗代言】國產Nubia首推雙鏡頭手機M2</h1><p>今年好多手機都用上雙鏡頭設計，連國產品牌Nubia都唔例外，在新公佈的Nubia M2手機上首度用上雙鏡頭設計，搭配兩個1,300萬像素主鏡頭，不過除此之外如手機所搭載的Snapdragon 625處理器、4GB RAM、64GB/128GB儲存、1,600萬像素自拍鏡頭、5.5吋1,080p AMOLED屏幕以及金屬機身，規格認真唔算特別。而且設有黑、金兩色的M2，64GB及128GB版本，定價分別是2,699人民幣（約$3,043）及2,999人民幣（約$3,381）都唔算平，唔知當中幾多會落在幫M2賣廣告的C朗身上啦！</p><p>若唔需要雙鏡頭的話，其實同日Nubia還公佈一部用上Helio P10處理器、5.5吋720p屏幕及單鏡頭設計的平價版Nubia M2 Lite（中文名叫Nubia M2青春版），提供3GB RAM/32GB儲存及4GB RAM/64GB儲存版本，價錢就由1,799人民幣（約$2,028）起，價位上就比較吸引。<br><br>資料來源：GSMArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>