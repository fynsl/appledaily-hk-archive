<html><header><meta charset="utf-8"><title>【馮仁昭四圍超】租屋畀女友　展鵬單文柔同居</title></header><body><h1>【馮仁昭四圍超】<br>租屋畀女友　展鵬單文柔同居</h1><p>陳展鵬日前飛去北京拍無綫劇《天命》之前，被本報踢爆跟落選港姐單文柔同車上山頂摸黑談心。事後陳展鵬死口唔認戀情，不過佢同胡定欣疑幻似真嘅戀情即刻吹散咗，佢自稱單身，講到明同邊個女仔都有機會發展，但肯定唔係同胡定欣！</p><p>暗角攬實</p><p>噚日有報道圖文並茂刊登陳展鵬同單文柔上山頂之前，去咗九龍灣睇傢俬，報道仲話佢哋發展到同居關係，本身同父母住嘅陳展鵬，為咗同單文柔多啲相聚，專登租咗間屋畀女友，嗰日兩口子就係為新居添置家品。報道仲話陳展鵬睇傢俬時一直高度戒備，去到暗角終於忍唔住攬實單文柔，女方就不時冧樣望男友。<br>雖然陳展鵬仍堅稱同胡定欣冇拍過拖，但報道指佢同胡定欣拍完《同盟》後真係撻着咗，而陳展鵬以事業啱啱起步為由，叫胡定欣低調戀情，點知事實係有人劈腿。<br>其實胡定欣早已融入陳家，不時陪陳展鵬同陳媽媽食飯，仲有人目睹過佢哋去咗比華利山睇樓，於是周刊向陳媽媽求證，當陳媽媽聽到兒子同單文柔拍拖即刻否認，反而問到同胡定欣嘅關係，佢就話唔知道。<br>撰文：馮仁昭</p></body></html>