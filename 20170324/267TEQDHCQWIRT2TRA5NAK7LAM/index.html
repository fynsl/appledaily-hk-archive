<html><header><meta charset="utf-8"><title>同媽咪細個餅印一樣鍾嘉欣囡囡似番個女仔喇！</title></header><body><h1>同媽咪細個餅印一樣<br>鍾嘉欣囡囡似番個女仔喇！</h1><p>究竟係爸爸嘅基因勁啲，定係媽媽呢？呢個問題，不少網民都想問下佢哋，例如楊冪劉愷威，或者Baby同黃曉明、周杰倫同昆凌等等，因為佢哋都唔想BB曝光，所以大家就更好奇咁。<br><br>似爸爸又好媽媽又好，BB個樣，其實日日都變緊，一不留神就錯過。好似鍾嘉欣個B女Kelly咁，出世嗰陣就似爸爸，依家大大下，半歲有多喇，就越嚟越似媽媽喇。<br><br>香港時間昨午一點左右，鍾嘉欣一口氣upload咗三張lovely Kelly嘅相，真係超得意，豬膽鼻似足媽媽，內雙眼皮，眼仔大大水汪汪，十足十鍾嘉欣細個咁。呢位新手媽媽帶埋囡囡行「姨媽傢私」，戰利品似乎唔算多，架車車主要都係做Kelly嘅「座駕」，但見相中嘉欣就好開心同囡囡selfie，囡囡就頭岳岳嘴扁扁露出一副「走得未呀？」嘅表情，cute爆！</p></body></html>