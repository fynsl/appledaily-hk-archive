<html><header><meta charset="utf-8"><title>【VAIO手機復出】轉投Android陣型　與Sony打對台</title></header><body><h1>【VAIO手機復出】轉投Android陣型　與Sony打對台</h1><p>VAIO變成獨立牌子已有幾年時間，除手提電腦之外，去年亦出過一部VAIO Phone Biz手機，不過始終是運行Windows 10 Mobile關係，迴響唔大，亦明顯同前東家Sony走唔同路線。不過世事無絕對，VAIO剛剛公佈會在日本推出一部行Android的新手機VAIO Phone A，雖然基本上都係用番配備5.5吋1,080p屏幕、Snapdragon 617處理器、3GB RAM、1,300萬像素主鏡頭／500萬像素自拍鏡頭硬件規格的VAIO Phone Biz之外形及硬件規格，而且亦只用上Android 6.0.1操作系統，但相信市場認受性點都比之前的VAIO Phone Biz為高；而且VAIO Phone A亦追加對應雙卡雙待設計，亦唔算全無新意。雖然VAIO A Phone硬件規格似乎落伍了一年，但講到定價只係24,800日圓（約$1,736），比行Windows 10 Mobile的VAIO Phone Biz的29,800日圓（初出時定價是54,800日圓）更平，4月7日推出，唔知會唔會對Sony Mobile低價手機帶來正面衝擊呢？值得放長雙眼睇下。<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>