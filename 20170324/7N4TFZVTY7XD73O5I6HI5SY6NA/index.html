<html><header><meta charset="utf-8"><title>超雲街市買餸一腳踢超蓮搭港鐵勁低調</title></header><body><h1>超雲街市買餸一腳踢<br>超蓮搭港鐵勁低調</h1><p>何家三房兩位千金不嬲都貼地開，超雲唔止今次喺銅鑼灣買手機殼，其實佢喺早前已經試過買餸。<br><br>今年初，超雲喺灣仔街市被捕獲，當日下晝5點左右，雖然係家庭主婦買餸嘅高峰，不過超雲都冇理咁多，唔怕同人迫咁勇闖濕漉漉嘅街市，佢一去到先主攻菜檔，之後佢再轉戰魚檔買魚，佢唔怕濕之餘，仲主動請教檔主點揀靚魚同點煮條魚先係最好味，最後仲去埋買生果，總共買咗半個鐘就走人。<br><br>而妹妹超蓮都一樣咁貼地，佢曾經被影到自己一個著住便服look喺中環港鐵站，佢喺下晝3點幾唔識同人迫搭港鐵，一身便服legging look非常低調，仲自顧自咁戴住耳筒聽音樂，之後佢去咗金鐘站落車，原來約咗朋友去太古廣場行街。</p></body></html>