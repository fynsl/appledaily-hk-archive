<html><header><meta charset="utf-8"><title>【電腦巡場】薄荷糖咁細盒　240GB迷你SSD插手機</title></header><body><h1>【電腦巡場】薄荷糖咁細盒　240GB迷你SSD插手機</h1><p>外置式記憶體容量，大家要求越來越高！冇辦法，手機影一張相都要5、6MB，如果係埋片，短短幾分鐘就要用幾百MB來計算；最近腦場新返咗一款micro SSD USB3.1 Gen 2 With Type C（簡稱micro SSD ），機身細到有如鐵盒薄荷糖Size（73 X 38 X 9.5mm / 58g），但已經有120GB（$480）及240GB（$780）大容量選擇，加埋佢使用USB Type-C接口格式，真係好啱手機用家使用。<br><br>老實講！論牌子真係名不見經傳，睇外盒連牌子名都欠奉，只知係台灣製造，真係難免令人有點點疑心；不過廠商好聰明，儲存媒體使用了大廠的KINGSTON SSD硬碟，而且隨盒連KINGSTON SSD硬碟的包裝都附上，的確挽回用家不少信心。<br><br>機身只有一個插頭位，但使用了高速的USB3.1 G2 Type-C制式，需知市面一般小型外置式SSD硬碟，存取速度都大概在450MB/s左右；但這部新到的micro SSD，最高可以使用540MB/s讀取及520MB/s作寫入，以此規格，對高要求的用家的確會用得更開心。基本可對應Win7或以上，及Mac OS 10.7或以上的電腦操作系統，記者即場亦以USB Type-C插口的手機作試用，在硬件辨識及操作上都冇問題。<br><br>查詢：展昇（深水埗黃金商場地面42至44號舖）<br><br>記者、攝影：朱崇德</p></body></html>