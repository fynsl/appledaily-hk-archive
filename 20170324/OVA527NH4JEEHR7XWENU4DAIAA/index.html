<html><header><meta charset="utf-8"><title>女神tea time：「創投教父」只值3仙？咪睇小華耐！ - Fifi</title></header><body><h1>女神tea time：<br>「創投教父」只值3仙？咪睇小華耐！ - Fifi</h1><p>近日唔少科網相關股炒高，IGG（799）、天鴿（1980）繼續飆；如果講科網概念股，就唔好睇漏華耐（1020）！華耐控股原本係做鋼水控流業務，但近年已積極轉型發展電子商貿業務。好多人都搞電商啦，佢有咩賣點？好簡單，係「矽谷概念」！<br>華耐上個月完成配股，新股東之一，係內地私募股權創投基金賽伯樂（中國）創辦人兼董事長朱敏。每股配售股份0.3元，發行3.89億股，涉資1.17億元，朱敏更佔股10.29%，成為大股東，並落實出任華耐主席及執行董事。<br>點解係「矽谷概念」？咁你就要知，朱敏呢位人兄，係美國WebEx（網迅）合伙創辦人及前任總裁、技術總監（CTO）。2000年，WebEx更喺紐約納斯達克上市，到05年朱敏離開網迅，擔任矽谷San Jose市府科技顧問。2007年3月，朱敏將WebEx（網迅）賣給思科，售價32億美元。朱敏喺Startup界大有名堂，更有「矽谷紅衛兵」、「中國矽谷創業第一人」之稱。<br><br>朱敏也被譽為中國創投教父之一，於2005年創辦賽伯樂（中國），於2015年成為《福布斯》中國最佳創業投資機構之一，管理資金達1,500億元人民幣。賽伯樂旗下投資項目包括擁有1.27億用戶嘅微醫、上交所上市嘅音飛存儲等。<br>華耐月初公佈，擬改名做賽伯樂，以貼切反映公司之策略業務計劃及其未來發展方向。單係呢個行動，已話畀大家聽，華耐之後一定有大動作。賽伯樂旗下咁多科網項目，令華耐有更大想像空間，隨時山雞變鳳凰。朱敏入股後，股價跌到去最低0.33元後反彈，周四收報0.37元。話說朱敏自己都0.3元入股，單係朱敏加賽伯樂呢個名，點都唔止值3仙Premium啩？<br><br>Fifi<br> http://fb.com/lovefrystock <br>本欄逢周五刊出</p></body></html>