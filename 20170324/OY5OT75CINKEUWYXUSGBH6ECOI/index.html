<html><header><meta charset="utf-8"><title>【三星S8嚟喇】配專用底座變電腦　內設散熱扇唔怕S8熱爆</title></header><body><h1>【三星S8嚟喇】配專用底座變電腦　內設散熱扇唔怕S8熱爆</h1><p>Samsung Galaxy S8/S8+外形、硬件規格甚至乎部份功能都已曝光，咁配件方面又有無特別？日前有德國網站WinFuture率先爆料，披露一件相信是為Galaxy S8/S8+而設專用底座的相片。這款底座手據講名為Samsung DeX（Samsung Desktop Experience Docking Station），提供支援播放30fps 4K解像度的HDMI輸出、100Mbps的LAN插口，另外提供兩組USB 2.0端子用以連接鍵盤、滑鼠等周邊設備，只需將Galaxy S8/S8+手機插入中間的USB Type-C接口就可將手機變成電腦使用，而且從相片中可見底座上設有散熱扇，可以為操作中的Galaxy S8/S8+降溫，減低手機熱到爆的風險。照睇這款底座都幾實用，不過網站話底座開價149.99歐元（約$1,259），似乎又貴得滯！Samsung DeX傳聞真唔真？3月29日Galaxy S8/S8+正式發佈當日應有答案。<br><br>資料來源：Android Authority<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>