<html><header><meta charset="utf-8"><title>【動畫】搜尋myTV SUPER變咗上咸網TVB躺著也中槍</title></header><body><h1>【動畫】搜尋myTV SUPER變咗上咸網<br>TVB躺著也中槍</h1><p>香港地嘅家長出晒名緊張，有啲就望子成龍，贏在射精前；有啲就過份保護小朋友，郁啲就投訴。日前喺Baby Kingdom討論區就有個家長開post，話自己小朋友上網以「myTV SPUER」作關鍵字去搜尋(註：正確寫法為myTV SUPER) ，點知就搵到一個成人網站叫myAV SUPER；之後呢位家長仲去投訴TVB，仲話唔知以後俾唔俾小朋友睇TVB好，又話好危險，又指責TVB唔做嘢保護電視台個名。<br><br>呢個post一出，引來好多網民留言，大多數都話：「怪獸家長」、「關TVB咩事？」、「TVB躺著也中槍」、「人哋特登改個近似嘅網站名關TBB咩事？myTV SUPER個名註冊咗就得啦！」<br><br>有心水清嘅網民留言表示，佢喺Google搜尋「myTV SUPER」，搵咗5版都唔見樓主所講嘅成人網站；仲同樓主講上網都要自己小心，而且件事TVB都冇權干涉。<br><br>記者實測喺主流搜尋引擎Google及Yahoo，以樓主所示嘅「myTV SUPER」作關鍵字去搜尋(註：正確寫法為myTV SUPER)，的確好似心水清網民所講，頭五版都冇樓主所講嘅成人網站出現。各位18歲或以上嘅讀者都可以試吓到底係咪咩搵到成人網站。<br><br>講到尾，家長保護小朋友係人之常情，坊間亦有不同軟件去過濾網站，避免小朋友接觸不良資訊；家長自己都有責任去教導同把關。</p></body></html>