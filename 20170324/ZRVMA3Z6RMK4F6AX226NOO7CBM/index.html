<html><header><meta charset="utf-8"><title>胡蓓蔚唔幫姊妹　撐展鵬媾單文柔</title></header><body><h1>胡蓓蔚唔幫姊妹　撐展鵬媾單文柔</h1><p>蔡卓妍（阿Sa）、胡蓓蔚（豹嫂）、李靜儀（Heidi）、黎紀君（Christy）、黃芷晴等昨日在中環出席Dior派對，王宗堯一年前被Christy飛，最近他跟Heidi被影到撐枱腳，女方即刻劃清界線，兩女前後腳抵達現場，結果Christy以不同公司為由，拒絕跟Heidi合照。</p><p>「唔會講大話」</p><p>最近陳展鵬被踢爆山頂夜會落選港姐單文柔，胡定欣遭受打擊，開工都愁雲慘霧，作為定欣好姊妹的豹嫂，反而偏幫展鵬，問她有否安慰定欣？她說：「唔需要，佢同展鵬係銀幕情侶，冇話過一齊。」但展鵬被踢爆跟單文柔拍拖後，仍自稱單身，會否跟定欣都是地下情？她說：「你哋問吓囉！我哋咁friend冇講過話一齊，一定冇咁嘅事。」會否因定欣想感情穩定才宣佈？她斬釘截鐵說：「人哋都話冇開始，點穩定呀！」<br>單立文最初曾指展鵬和定欣的關係是「姣婆遇着脂粉客」，豹嫂說：「老公講嘢好信，真係天真！」現在展鵬被指一腳踏兩船，她說：「人哋冇話開始過，佢唔會同我講大話。」問知不知展鵬和單文柔拍拖？她說：「真係唔知。」對於展鵬被指講大話否認拍拖兼單身，卻又被拍到和單文柔買傢俬和上山頂嘆外賣，豹嫂再唱好說：「外賣好，餐廳咁多人，上去傾吓偈，我哋用祝福態度係咪好好多，男未婚，女未嫁。」</p><p>阿Sa撐阿嬌</p><p>此外，穿上露肩裝的阿Sa，被問到好姊妹鍾欣潼（阿嬌）是第三者，她說：「唔使回應，行得正企得正，知做緊乜就得。做咗呢行咁多年，人講乜由佢，一部份人睇，人生唔係睇呢啲人面色，繼續enjoy life。」不過，講到阿嬌在綜藝指曾借錢給阿Sa舊愛陳偉霆，阿Sa說：「冇睇，睇標題都唔想睇，唔知上文下理。」<br>採訪、攝影：羅慧敏</p></body></html>