<html><header><meta charset="utf-8"><title>為錢同蘇永康反目林慕德破產欠人400萬</title></header><body><h1>為錢同蘇永康反目<br>林慕德破產欠人400萬</h1><p>近日陽光檸檬茶30周年，網民尋回當年廣告歌原唱人，令「林慕德」、「楊楚營」等名字再次被觀眾認識。<br><br>如果淨係聽到「林慕德」呢個名，你未必好有印象，除咗陽光檸檬茶廣告歌外，不過再數埋《激光中》、《捨不得你》、《哪有一天不想你》、《深深深》，甚至「萬里望花生」廣告歌；你就會「哦，原來係佢」，因為呢幾首歌都係出自林慕德手筆。不過o依家林慕德已經轉行做語言教育。<br><br>喺8、90年代，林慕德叱吒風雲，因其才華超卓，且對音樂有靈敏嘅觸覺，但一路走來，林慕德都遇過不少風波。<br><br>89年林慕德一手發掘蘇永康，為其製作《失眠》大碟，可惜及後二人因財反目；林慕德在訪問中講過，如果蘇永康要怪自己唔捧佢都冇辨法，因為當時興偶像派，林更用「捧一次，死一次」去形容當時狀況。到98年，蘇永康上位及轉唱片公司後，林慕德以前製作人身份推出蘇永康精選碟，蘇永康得悉事件後直言：「我希望佢真係會計清楚分紅俾我！」最後林慕德公開親自簽一張36,000港元支票，蘇永康亦表示恩怨從此一筆勾銷。<br><br>到00年，林慕德喺大陸創立網站「樂神互聯網」，食住當時嘅「.com」熱；因為科網爆破，公司出現資金問題，6名網站員工由當年4月開始收唔到薪金。<br><br>06年底，林慕德遭一名債權人入稟高等法院，要求頒令破產。案中指林欠下21名人士約400萬元欠款。到07年7月，有報道指林慕德已還清欠款，並已繳付破產管理署的堂費，法庭已撤銷其破產呈請。</p></body></html>