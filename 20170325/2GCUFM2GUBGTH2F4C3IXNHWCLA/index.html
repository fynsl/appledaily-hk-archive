<html><header><meta charset="utf-8"><title>獲女兒送樓JM父母被指霸公屋</title></header><body><h1>獲女兒送樓<br>JM父母被指霸公屋</h1><p>文詠珊（Janice Man）2014年約滿黎明所屬經理人公司轉投太陽娛樂，同時又自組公司增加主導權。過去三年，JM轉攻內地搵「人仔」，前年已經放風，表示會買樓孝順雙親，她則與金融才俊男友吳啟楠（Carl）於大埔比華利山別墅同居。</p><p>另一單位放租</p><p>有拖無欠，原來JM上月已兌現買樓送給父母的期票，有自稱是JM父母現住公屋的街坊向《蘋果》報料，指JM今次同時在港島區買了兩個單位，一間是給父母住，一間用作收租之用，不過送樓給父母，卻全部用自己名字購入。報料讀者說：「佢（JM）阿媽同啲街坊講，話因為唔想交番間屋出嚟，所以兩層樓都唔用佢同老公個名買。」讀者認為JM有錢買私人住宅卻不交還公屋，對一些等上樓的人不公平。<br></p><p>「𠵱家未收屋」</p><p>被指「霸公屋」，JM接受《蘋果》訪問時承認最近買樓，她說：「買樓係啱啱嘅事，父母即將都會搬，唔會再喺嗰度住㗎喇！」JM再補充：「我哋𠵱家屋都未收，各樣嘢都未搞，呢間樓係我買嘅，唔係佢哋，我會買畀佢哋住，嚟緊佢哋會搬，唔係所講嘅霸住間公屋。」<br>另外一位讀者則提供了JM剛於跑馬地匯翠臺購入的三房兩廳單位資料，單位屬低層，實用面積約690呎，原單位持有人為持有不少物業的Taipan Group。<br>採訪：小米</p></body></html>