<html><header><meta charset="utf-8"><title>3D透視畫解剖車站睇透百年紐約地鐵系統</title></header><body><h1>3D透視畫解剖車站<br>睇透百年紐約地鐵系統</h1><p>衞生惡劣、指示不清晰而「臭名遠播」的百年美國紐約市地鐵系統，其錯綜複雜的車站設計，連本地居民亦被難倒。紐約建築師陳栩縈，花上兩年時間，把廿多個車站以3D透視方式畫成圖畫，她接受《蘋果》專訪指，地底世界往往被人忽略，「好多人淨係留意行車時間、班次，卻唔知由地面行到月台，已經花好多時間」。<br><br>駐紐約記者：鄭柏齡<br><br>在香港大學修讀建築系、畢業後在賓夕凡尼亞大學（UPenn）深造的陳栩縈，10年前移居紐約時已見識到市內地鐵站的差勁設計，「成日蕩失路，行極都唔明」，除了站內指示牌不足而欠清晰外，亦不像香港地鐵站般，替每個出入口以英文字母定名，「紐約居民好似已經習慣晒，就算無任何指示，都覺得無問題」。<br><br>有別於其他城市，紐約地鐵系統歷史超過100年，路線達36條，錯綜複雜的車站及月台佈置，使陳栩縈決定用其專業知識，以立體方式畫出車站結構圖。約一半年前，她第一次把自己最常使用的「59街-哥倫布圓環（59th Street-Columbus Circle）」車站畫出，至今「成功解剖」位於曼哈頓中央公園以南、23個轉線車站，把作品命名為「PROJECT SUBWAY NYC」並上載到個人網站內。<br><br>陳栩縈指，「解剖車站」過程主要分四部分，首先從大都會運輸署（MTA）網站取得簡單車站圖，然後從地圖上量度出入口距離，造成草圖後，她便親身到站內視察，「孭住背囊、揸住相機、揸住筆逐層畫」，最後用電腦畫出立體圖。她表示，最困難部份為實地觀測，「最少去3次至5次，每次逗留半個鐘到一個鐘」。<br><br>已完成作品中，除了「59街-哥倫布圓環」外，陳栩縈認為「時代廣場-42街」（Times Square-42nd Street）及富頓街轉車站（Fulton Street）設計最複雜。其中後者以圓型設計、途經路線達8條，陳栩縈試過從路面走到其中一個月台，足足花了8分鐘，「Google Map可以計算出發地到車站、搭車嘅時間，但好多人唔知道車站入面走動，已經花好多時間」。<br><br>強調只「喜歡向別人解釋事物」、而非沉迷鐵路的陳栩縈笑言，慶幸長時間逗留站內「寫生」，只曾一次被職員趕走。她表示，繪圖除了為興趣，亦希望居民加深對城市認識，「地圖往往只有路面建築物，一架直升機飛上天已經影到，但地底世界卻一直被人忽視」。</p></body></html>