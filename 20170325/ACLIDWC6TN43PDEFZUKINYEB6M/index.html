<html><header><meta charset="utf-8"><title>王菲囡囡「女承母業」做歌手彭羚遭老公「嚴禁」復出</title></header><body><h1>王菲囡囡「女承母業」做歌手<br>彭羚遭老公「嚴禁」復出</h1><p>今年50歲林憶蓮(Sandy)係實力派女歌手，85年入行，代表作有《愛上一個不回家的人》、《至少還有你》、《當愛已成往事》、《放縱》等等都係一等一嘅名曲。其實當時香港樂壇非常之咁鼎盛，除咗憶蓮之外，仲有唔少天后級人馬。<br> <br>王菲<br>喺89年以王靖雯之名出道，短短幾年間走紅，仲被視為「天后級」女歌手之一，佢嘅名作有《約定》、《暗湧》、《郵差》、《開到荼蘼》、《守望麥田》等等，佢喺2005年仲宣佈無限期休息。去年，佢喺上海舉行「幻樂一場」演唱會，門票仲被炒到上天票。而佢囡囡竇靖童仲「女承母業」成為歌手。<br> <br>葉倩文<br>55歲嘅葉倩文80年喺台灣出道，83年到香港發展，仲因為錄製《重逢》一曲認識林子祥，代表作有《零時十分》、《瀟灑走一回》、《愛到分離仍是愛》。96年佢仲同林子祥結婚，去到2006年以後葉倩文減少喺幕前演出。<br> <br>彭羚<br>今年48歲嘅彭羚喺90年出道，代表作有《小玩意》、《讓我跟你走》、《如夢初醒》等。佢喺98年同林海峰結婚，2002年過後淡出幕前。2012年為好朋友黃偉文演唱會破例出山，令大家都希望佢可以復出，不過老公林海峰講明老婆係佢同囡囡嘅「經理人」，所以「嚴禁」復出。<br> </p></body></html>