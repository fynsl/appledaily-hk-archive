<html><header><meta charset="utf-8"><title>【潮界開眼】 歐美熱捧絲帶波鞋　下周一香港開售</title></header><body><h1>【潮界開眼】 歐美熱捧絲帶波鞋　下周一香港開售</h1><p>上年年尾見唔少歐美名模同socialites人腳一對PUMA絲帶波鞋，襯老牛、長裙，甚至今年春天再度回歸的網紋絲襪一樣搶眼，可惜亞洲區潮女一直要去日本或靠網購先買到心頭好。不過等咗成季，下星期一（27日）終於輪到香港開賣！</p><p>查實近年唔少鞋牌都翻兜首本名作，仲賣到成行成市，數數手指計有adidas Stan Smith、Nike Classic Cortez同New Balance 996，推新色、玩聯乘，又令一眾潮人乖乖奉上銀兩。今次呢對絲帶波鞋亦屬重生名將之一，PUMA將經典鞋款Basket換上闊邊鞋帶，仲配有Satin絲帶做替換鞋帶，蝴蝶結打出來十足十禮物packing，嬌俏得來又不失型格，正中唔少絲打口味，唔知會唔會又掀起一波撞鞋潮？<br><br>記者：黃樂雯<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>