<html><header><meta charset="utf-8"><title>密密做壓力爆煲樂仔試戰衣爭影帝　恨見女友</title></header><body><h1>密密做壓力爆煲<br>樂仔試戰衣爭影帝　恨見女友</h1><p>電影《一念無明》昨晚假圓方舉行首映，出席演員包括余文樂、金燕玲及方皓玟等。最近爆忙的樂仔臉帶倦容，他說：「啱啱趕返香港，最近忙緊《春嬌救志明》同呢部電影宣傳，4月又要開新戲。」問樂仔是否暫時未有機會放假？他苦笑謂：「有得瞓都好好，喺飛機瞓唔到，啱啱去台灣做宣傳，一日做咗二十幾個訪問，做到聲沙，最後幾個訪問差唔多開唔到聲。」</p><p>「提名已有交代」</p><p>樂仔自言最近精神壓力都大，連女友王棠云都有兩周沒見面，惟有通電話解相思之苦。提到他憑《一念無明》首度提名香港電影金像獎影帝，問是否已準備好戰衣？他說：「試咗衫，都冇乜緊張，未試過，可能去到先會緊張。」問他打算在鏡頭前擺出甚麼表情迎接結果及有否準備講辭？樂仔笑謂：「未去到咁有自信攞呢個獎，提名對劇組已有交代。」</p><p>籲關心特首選舉</p><p>昨晚到場看電影的男神王宗堯，早前被本報讀者影到與Super Girls成員李靜儀（Heidi）食飯，其間Heidi眼神似乎極冧他，王宗堯說：「正常社交，拍拖係雙方，同對方識咗三年，冇諗拍拖。」問他可有發展機會？王宗堯說正常人都可以拍拖，只要不一腳踏兩船，但最重要是感覺，他又謂：「𠵱家好多嘢要更加關心，好似金像獎同周日嘅特首選舉。」<br>採訪：張俊銘<br>攝影：沈健程</p></body></html>