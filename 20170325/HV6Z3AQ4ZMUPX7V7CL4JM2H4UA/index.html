<html><header><meta charset="utf-8"><title>【三星踩入Baselworld】陀錶設計Gear S3概念智能手錶　齋睇無得賣</title></header><body><h1>【三星踩入Baselworld】陀錶設計Gear S3概念智能手錶　齋睇無得賣</h1><p>雖然唔知點解Samsung會參加現正在瑞士舉行的鐘錶界盛事Baselworld 2017，不過既然要參加，就無理由兩手空空，所以Samsung都好識做地展出 3款由著名瑞士鐘錶設計師Yvan Arpa操刀，並以旗下智能手錶Gear S3為藍本的概念智能手錶，無論款式、用料同工藝都正過原版Gear S3好多。除了有用上瑞士錶芯以及採用新外形及新錶框設計的兩款概念版本外，最搶鏡應是以陀錶設計的Gear S3概念版，糅合了傳統鐘錶的優雅及現今智能手錶的科技。不過話明是概念產品，以上幾款Gear S3概念智能手錶並不會公開發售，而且大家亦唔好追問陀錶設計點樣可以測量到心跳資料等實際應用問題，但至少講到畀大家知：智能手錶仍有好多可能性，只爭在你買唔買得起。</p><p>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>