<html><header><meta charset="utf-8"><title>大劉新歡舊愛同場甘比之之世紀合照</title></header><body><h1>大劉新歡舊愛同場<br>甘比之之世紀合照</h1><p>愛滋病研究基金會（amfAR）昨晚假邵氏影城舉行慈善晚宴，大劉劉鑾雄的太太陳凱韻（甘比）與舊愛關之琳（之之）同場出現，二人與成龍、何超瓊和何柱國大合照。昨晚出席嘉賓還有荷李活金像影后查理絲泰朗（Charlize Theron）、黑珍珠納奧美金寶（Naomi Campbell）、安宰賢、朴敍俊、胡杏兒、楊紫瓊、樂基兒、蘇永康等，並由韓國女團2NE1前成員CL及英國歌手Charli XCX等擔任表演嘉賓。</p><p>與嘉玲和好</p><p>之之早前與劉嘉玲一起出席活動後派對，問是否與不和的嘉玲和好如初時，她說：「都飲咗嘢，唔好為呢個問題圍繞20年。」再追問二人是否破冰，之之笑說：「唔好講到咁嚴重。」<br>查理絲泰朗性感現身，之之直言很喜歡對方，大讚她漂亮、有性格和性感，又認同性感可吸引異性，之之說：「不過性感係天生，唔好刻意，好多人有自己body language，一個眼神一個表情都可以好吸引。」問她覺得自己最性感是甚麼地方時，她說：「眼睛囉，我唔識睇㗎，係霑叔（黃霑）話我啫。」</p><p>杏兒冇安慰</p><p>杏兒好姊妹胡定欣之前與陳展鵬因《城寨英雄》傳緋聞，如今陳展鵬與單文柔拍拖，問杏兒有否安慰定欣？她說：「唔使慰問喎，都知道呢啲唔係事實，定欣話都冇開始過，係大家睇劇集太投入啫。」有傳一班姊妹鬧爆陳展鵬，她說：「冇喎，我哋group chat完全冇提起件事。」並表示有介紹男仔給定欣認識，但她實在太忙，連休息也沒時間。<br>何超儀被問到老公陳子聰未有一起出席時說：「佢𠵱家唔嚟呢啲地方，要喺屋企休息，不過身體幾好。」<br>採訪：盧妹<br>攝影：沈健程</p></body></html>