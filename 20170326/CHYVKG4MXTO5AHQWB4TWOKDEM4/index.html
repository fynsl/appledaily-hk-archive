<html><header><meta charset="utf-8"><title>「希望得到大家的祝福」城城圓母心願　年底娶Moka</title></header><body><h1>「希望得到大家的祝福」<br>城城圓母心願　年底娶Moka</h1><p>四大天王只剩郭富城未曾成家立室！51歲的城城日前被傳與28歲女友方媛（Moka）於下月結婚。本報記者昨日向城城求證，他沒有否認結婚傳聞：「結婚係人生另一頁，乜嘢時候（結婚）容許我暫時唔講住……其實我都51歲啦！希望得到大家嘅祝福！」據悉出名孝順的城城，為圓母親心願，計劃下半年與Moka拉埋天窗！</p><p>現年51歲的郭富城前年被爆戀上海女模方媛，以往拍拖極為低調的城城，今次一反常態，自前年12月高調認愛後，經常又向身邊朋友暗示有意成家立室，不再做「冇腳雀仔」。有指他於50歲前是無婚論者，從來冇打算結婚和生兒育女，但踏入50歲後，想法完全改變，去年傳出女友Moka有身孕，更指兩人好事近，但城城都出面否認傳言，惟前日爆出兩人下月結婚，即哄動全城。<br>其實城城最近接受訪問時，表明自己年紀不輕，是時候計劃以後的人生。前日有內地網民留言，指城城下個月要結婚：「剛才聽銀行工作人員說，她一個朋友要換港幣，說下個月父母要去香港參加表妹婚禮，表妹跟郭富城結婚，表妹是方媛。」</p><p>8月後放假</p><p>現時正身在無錫拍攝電影《西遊記之女兒國》的城城，估計下月中才能煞科，之後到5月初又開拍另一部警匪片，所以未來兩三個月，不可能有時間舉行婚禮，但8月後他開始放假，到時會否舉行婚禮就不得而知。不過據知情者透露：「城城一向孝順，佢覺得媽咪年紀唔細，而自己都51歲，都係時候結婚，等媽咪了咗件心事，自己又可以有一個新家庭，生個小朋友，有個幸福美滿嘅下半生。」到底城城是否下月結婚？本報記者昨向城城本人求證，他表示：「我一直都有講過要規劃一下自己嘅人生大事，不過𠵱家都仲喺內地為電影趕工，冇乜嘢可以發表，亦希望喺呢件事上保留一啲私隱，至於乜嘢時候（結婚）請容許我唔講住。謝謝大家關心！」</p><p>或秘密註冊</p><p>再問城城如果結了婚會否公告天下？他說：「當然！其實我都51歲啦！希望得到大家嘅祝福！」問會否舉行盛大婚宴時，他就沒回應，但其身邊好友認為以城城的性格，應該不會大肆鋪張，可能秘密註冊結婚後才會告訴大家。<br>對於城城結婚的傳聞，前晚城城經理人小美回應說：「呢個規劃會在今年內發生嘅機會亦係有嘅，而且亦都係時候。」而Moka昨日凌晨在微博貼相，她留言相約好姊妹見面，未知是否為結婚而做準備呢？<br>採訪：鍾國仁</p></body></html>