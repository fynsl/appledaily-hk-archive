<html><header><meta charset="utf-8"><title>求驗客手記：保方千戰保清白身</title></header><body><h1>求驗客手記：<br>保方千戰保清白身</h1><p>意大利上周五喺世盃歐洲區G組外圍賽，主場2:0擊敗阿爾巴尼亞，焦點就係門將保方；今場波係呢位39歲門神職業生涯第1,000場比賽，夠晒意思，好彩客軍攻力唔強，所以保方可以清白之身慶祝呢個里程碑。賽事小插曲喺下半場出現，主場球迷因為放煙火，搞到球場積咗大霧，球證一度中止比賽約10分鐘，等空氣情況好番啲先繼續。</p></body></html>