<html><header><meta charset="utf-8"><title>體壇拾趣：Ring Girl女王半裸晒太陽</title></header><body><h1>體壇拾趣：<br>Ring Girl女王半裸晒太陽</h1><p>格鬥比賽除咗拳拳到肉，血汗橫飛之外，性感Ring Girl都係賣點。好似喺UFC享負盛名，連續六年獲選為「年度舉牌女郎」嘅Arianny Celeste，就真係索到爆。佢日前去咗墨西哥度假，喺海灘玩得盡情，仲連件比堅尼上衣都除埋益街坊㖭。講開格鬥，上周六喺美國嘅一場MMA比賽入面，美國光頭拳手尼安（Joseph Nehm）喺12秒內就俾對手比歷克K.O.咗。</p><p>可能尼安個頭中咗太多拳，唔係咁清醒啦，連裁判叫停咗比賽都唔知；結果就認錯人，捉住個裁判嚟打，搞到尼安一方嘅人要衝上擂台救人，好彩呢位無辜裁判冇事起得番身。</p></body></html>