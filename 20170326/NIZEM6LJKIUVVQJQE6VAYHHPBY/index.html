<html><header><meta charset="utf-8"><title>上世紀嘅嘢 - 邁克</title></header><body><h1>上世紀嘅嘢 - 邁克</h1><p>關於陽光檸檬茶廣告歌原唱者風波，看熱鬧的讀者怎麼說？明理的見解不是沒有，但藐嘴藐舌的搶白肯定更多：「上世紀嘅嘢，是但啦。」「條氣唔順出嚟唱番次證實吓囉！」「咁都爭？」「邊個係原唱者，有乜關係，who cares？一個已經退隱多年，另一個又離世成三十年，咁out嘅事，唔好再講啦！」「既然未死，再重唱一次post上YouTube，咪知邊個講大話囉。」那種既往不咎的脾氣，簡直胸襟廣闊，人家一直說香港人普遍毫無歷史感，看來不是空穴來風，尊重過去的概念在這群人中無跡可尋，瀟灑到連老竇姓乜都可以聳聳肩回答「誰在乎」。不覺得真相重要，等於對自已繳械，說到底和提早投身鹹魚界有什麼分別，若果你好奇行屍走肉是如何煉成的，不妨參考這些顯赫的個案。<br>至於要盧女士出山開金口，彷彿非常科學，但實質充斥侮辱性，等於曲線指人家說謊。讓過來人講講切身感受：若干年前，誰先把「同志」冠在同性戀者頭上曾經引起爭執，不知底細的報導誤將林姓劇場導演列為始作俑者，滿口仁義道德的他又不澄清，逼不得已之下我唯有做醜人，和盤托出事實。人格破產的對方即時露出潑婦真面目，不正面回應不特已，還揚言「佢咁中意認咪畀佢認到夠囉」，有位貌似持平的學者上門訪問，本來談得有紋有路，忽然提出質疑：「你話就話當年晌三藩市已經將『同志』私有化，帶返香港繼續發揚光大啫，咁有冇證據吖？」證據？第一個被我喚作同志的朱小姐還生勾勾哩，不過你以為我會要求她化身示範單位，力挺我冇講大話嗎？</p></body></html>