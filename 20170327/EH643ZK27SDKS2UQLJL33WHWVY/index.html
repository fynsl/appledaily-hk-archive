<html><header><meta charset="utf-8"><title>【馮仁昭四圍超】露雲娜儲歌開個唱</title></header><body><h1>【馮仁昭四圍超】<br>露雲娜儲歌開個唱</h1><p>露雲娜同林奕匡噚日擔任東涌同樂日表演嘉賓，露雲娜同老公剛喺加拿大登台返港，嚟緊會灌錄八首全新廣東情歌，係佢三十年來首張廣東專輯，曲風有別於以往。<br>講到開騷，露雲娜話：「我點都會開一次演唱會，可能係明年嘅事，儲吓歌先，唔好成日都唱《千年女王》同《荳芽夢》。」林奕匡近期被公司催寫歌，創下一個月內產量最多紀錄。<br>撰文：馮仁昭</p></body></html>