<html><header><meta charset="utf-8"><title>經濟客艙：別讓薯片叔叔跑了 - Captain Cool</title></header><body><h1>經濟客艙：別讓薯片叔叔跑了 - Captain Cool</h1><p>奇蹟，原來就喺當晚發生咗。<br>真係要多謝薯片叔叔，上星期五落區出巡，我終於搵到機會約吓隔離team嘅阿寶寶，灣仔齊齊收工落愛丁堡廣場，為最得民心嘅特首打氣，順便又可以拉近一下同阿寶寶之間嘅距離。<br>咪鬧我「偽薯粉」可恥！其實我都有去佔中，內心都好撐薯片叔叔，好想佢做到香港嘅特首。好似炒股炒憧憬，特朗普上台究講咗好多次「Make America Great Again」，打頭陣嘅新醫保改革都國會都過唔到，全世界邊度有政客唔講大話先。<br>薯片叔叔收賣港人民心，佢為我哋帶來過希望、帶來過期待。過去四年幾以來，香港人睇唔到前景，個個想移民出走，到星期五晚個個企響度嗌「曾俊華，加油」，縱使冇票投，只可以隔住芒睇點票結果，起碼上星期五果一晚，我哋都覺得唔係一條冇希望、任由政權擺布嘅咸魚。<br>當然，結果今次特首選戰結果係點，我同阿寶寶都心中有數。至於呢一刻最到最具民意嘅領袖。希望呢次香港人遇到奇蹟的一晚，不只停留於剎那間嘅美好，而係更有動力走前嘅路。<br>P.S.當晚捉實咗阿寶寶隻手，然後，佢冇揈開我。<br><br>Captain Cool<br> https://www.facebook.com/seeforcaptain/ <br>本欄逢周一刊出</p></body></html>