<html><header><meta charset="utf-8"><title>魚樂無窮：兩大賣點靚破位 - 唐牛</title></header><body><h1>魚樂無窮：兩大賣點靚破位 - 唐牛</h1><p>炒港股首重成交，北水更加係必睇，北水三寶美圖公司（1357）、周黑鴨（1458）及IGG（799），前者明顯走樣，後兩者亦開始乏力，非吉兆也。美圖開始見到北水撈底盤，睇下今次能否力挽狂瀾。<br>個股方面，不妨留意秦港股份（3369）。雖然去年盈利大跌逾七成，但最新則報喜，預計首季盈利按年大升逾200%，以去年同期賺8,500萬人仔計算，則首季盈利將達2.6億人仔。「嘩！3個月賺咗舊年七成利潤？」講得一啲都冇錯，原因仲要非常紮實︰宏觀市場環境回暖、吸引客戶穩定貨源等措施得到顯效，令吞吐量增長，從而推高淨利潤。<br><br>另外一個炒作的因素，就是秦港股份有計劃回歸A股，通告字眼為「已進入關鍵階段」，亦因此一改上市以來例派末期息的習慣，為的就是保證可以順順利利回歸A股市場。<br>事實上，作為全球最大的煤炭港之一，秦港股份於上市低位橫行多月，與煤炭股炒到飛天熱鬧情況絕不相襯，如今兩大催化劑殺到，有排玩了。睇圖表，秦港股份大成交突破去年底高位，只要未來幾日能企穩2.2元，量度升幅可見2.6元！</p><p>唐牛<br> http://www.fb.com/tongcow88 <br>本欄逢周二、四刊出</p></body></html>