<html><header><meta charset="utf-8"><title>【呃Like要緊】YouTuber自製黑面紅iPhone 7 Plus</title></header><body><h1>【呃Like要緊】YouTuber自製黑面紅iPhone 7 Plus</h1><p>其實筆者係幾鍾意新(PRODUCT)RED iPhone 7/7 Plus的紅撞白設計，不過人人口味唔同，日前就有位外國YouTuber就決定自製一部黑面的黑面紅底(PRODUCT)RED iPhone 7 Plus，雖然成本唔低而且手續繁複，但呃到全世界注意就乜都值返晒。</p><p>這位名為Danny Winget的YouTuber本身是一位iPhone瘋狂玩家，要自製黑面紅底的iPhone 7 Plus先決是你要有1部(PRODUCT)RED iPhone 7 Plus同1部亮黑色JetBlack iPhone 7 Plus，後者主要是用來將機面移植到前者之上。不過「換面」並非只是將面殼從亮黑色iPhone 7 Plus上拆除再嵌入到紅色iPhone 7 Plus咁簡單，因為若要保留Touch ID功能的話，就要將面殼連同線路板及零件一齊移植到紅色iPhone 7 Plus底殼先至得，手續都幾繁複亦要花唔少時間，除非大家本身正職是幫人維修手機就另當別論。不過就算成功「換面」都好，因為已拆解了機殼，好有機會導致iPhone 7 Plus損失了它的防水性；而且紅色底殼上的蘋果Logo都仍然銀色，同亮黑色機面都一樣唔係好夾。<br><br>影片： https://youtu.be/ffFuklPRlDA <br><br>資料來源：9to5Mac<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>