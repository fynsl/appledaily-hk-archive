<html><header><meta charset="utf-8"><title>【唔通叫Note 777？】三星證實　將會推翻新Note 7</title></header><body><h1>【唔通叫Note 777？】三星證實　將會推翻新Note 7</h1><p>近幾日真係好多關於「7」的事，當中又點少得Samsung Galaxy Note 7真正會重新推出市場。其實在2月時已有傳Samsung會將Note 7換電變成翻新機往新興市場銷售，不過當時Samsung India就矢口否認這單消息。不過近日路透社又再報道Samsung會以翻新機模式重推Note 7，今次Samsung就為Note 7發聲明，指出他們計劃會將現存Note 7循環再用，處理上會分成3部份，其一方法是保存如鏡頭模式或半導管等零件，其二是抽取Note 7中的金屬成份，最後一着是「假如適用的話」（Where Applicable）會出售翻新後Note 7；猶記得去年當Note 7出事後，Samsung曾表示無計劃修理及翻新Note 7存貨。不過Note 7重新推出後亦未必一定會叫Note 7，Samsung在回覆網站The Verge提問時暗示翻新機有可能會改名，而且規格及價位都有機會調整。不過若真係唔叫Note 7的話又有甚麼好名？改名做Note 777會唔會行返好運呢？</p><p>資料來源：The Verge<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>