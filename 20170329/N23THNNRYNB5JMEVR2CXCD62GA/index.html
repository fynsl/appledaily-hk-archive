<html><header><meta charset="utf-8"><title>Facebook向Snapchat「致敬」推Stories功能</title></header><body><h1>Facebook向Snapchat「致敬」<br>推Stories功能</h1><p>Instagram早前推出Stories功能，被指抄襲Snapchat，而作為Instagram母公司的Facebook，今日在香港亦推出Stories，玩法同Instagram大同小異，不過就疑似抄足Snapchat同最近紅爆嘅Snow，大玩design graphic。<br> <br>Facebook手機app今早開始推出Stories，同IG一樣，用家可以分享在過去廿四小時內拍攝的照片及片段，亦可以即場拍片及影相。同時，又玩design graphic，可以玩動態片及設定各種造型，例如目前內置的藍精靈設計動畫等等，抄足Snapchat同最近紅爆嘅Snow。<br> <br>不過FB嘅Stories用落冇IG咁就手方便，因為IG設定關係，Stories按鍵置頂於APP的頂部，用家即使在瀏覽其他圖片或POST時，可以即時按到Stories鍵分享，但FB在向下滾動看其他POST時，Stories鍵便會淹沒在POST海中，玩家要好辛苦才碌返上頂貢按Stories鍵，費時失事。另外，有部份用戶更新FB APP後，仍未玩到Stories。<br> <br>IG早前推出Stories功能，被指抄襲Snapchat，不過事實證明Stories非常成功，自推出功能首兩個月，每日已經有高達1億用戶發布Stories。</p></body></html>