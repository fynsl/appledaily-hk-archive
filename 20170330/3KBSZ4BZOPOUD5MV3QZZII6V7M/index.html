<html><header><meta charset="utf-8"><title>【唔怕同事借筆】CROSS新墨水筆　手機App隨時追蹤</title></header><body><h1>【唔怕同事借筆】CROSS新墨水筆　手機App隨時追蹤</h1><p>如果大家在辦公室唔見原子筆實在好平常，總有一、兩個同事會順手「借」去自己用，由於原子筆價錢平，通常大家都唔會太着緊，但換上一支名牌貴價墨水筆就唔同講法。CROSS剛剛就推出全球第一支可追蹤到位置的墨水筆Peerless TrackR，只要靠專屬手機App一查，就會知道墨水筆的下落，例如唔覺意收埋在同事A的櫃桶內就無所遁形。Peerless TrackR背後是用上藍芽技術連接墨水筆跟手機，追蹤距離只有100呎，如果墨水筆突然離開手機100呎範圍，手機App就會響起警報，同時亦可顯示到最後有訊號的位置。睇落好似幾完美，不過如果同事或其他人有心「借」走墨水筆的話，一超出範圍，想搵返標價250美元（約1,942）的Peerless TrackR都一樣唔容易。</p><p>影片： https://youtu.be/ZPhqdJtXePo <br><br>資料來源：SlashGear<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>