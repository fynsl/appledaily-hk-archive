<html><header><meta charset="utf-8"><title>拍拖38年「金輪法王」張雷下月娶老婆</title></header><body><h1>拍拖38年「金輪法王」張雷<br>下月娶老婆</h1><p>現年62歲的資深演員張雷跟53歲的女友鄭淑儀，早前入紙申請註冊結婚，張雷是習武世家，身手敏捷，入行時任職武術指導，曾跟隨導演張徹，亦加入過無綫做演員，演過多套經典劇集，最令人印象深刻是他於《神鵰俠侶》演「金輪法王」，如今他已經離開無綫，近年除了替港台拍劇，亦拍了不少網劇。</p><p>「多年都有名份」</p><p>昨日本報記者致電恭喜張雷入紙註冊結婚，問他會否擺喜酒，他即搞笑謂：「擺過好多次啦！其實我哋一齊好多年喇，有個朋友喺婚姻註冊處做，話我知有個靚期，咁我就話是但啦！」他續說：「我哋都38、39年喇！其實佢咁多年都有名份㗎啦，名份係虛幻嘢，日日都咁開心，平常心就開心，最穩陣。擺酒邊個得閒咪邊個食囉，冇所謂啦，成日同朋友食飯。」<br>張雷指他與準張太早以老公老婆相稱，但沒有影過婚照，也沒有擺過酒。他說：「冇影婚照，我哋唔係嗰啲，我酒都唔飲，擺乜嘢酒吖！屋企人全部都知，外母都知，所以今次真係有朋友話有靚位咪去（註冊）囉，冇所謂啦，做呢啲嘢又得，唔做又得！」女友是否同行？他笑說：「佢唔係呢行，但幫我手，我哋一向都一齊，所以唔係做咗助手先一齊。」</p><p>李國麟：恭喜佢</p><p>已離開無綫的張雷，現在工作排得密麻麻，近日正在拍由劉德華監製的Fox劇集《香港華爾街》，另外還有網劇及其他工作。問他何時正式簽紙？他笑說：「下個月20幾號啦，我唔記得咗呀，我有抄低，當度期囉，計埋車程幾個鐘應該得啦，簽紙好快咋嘛，到時畀地址我咪去囉！」<br>跟張雷老友鬼鬼的李國麟，反而不知老友要結婚，他說：「佢冇同我講喎！但係都咁多年喇！佢同女朋友成30幾年喇！都係一個交代。」問李國麟送甚麼賀禮？他笑說：「唔使喇！我諗佢唔會搞，都係畀個名份女朋友，等我遲啲打個電話畀佢，恭喜佢。」<br>採訪：非非</p></body></html>