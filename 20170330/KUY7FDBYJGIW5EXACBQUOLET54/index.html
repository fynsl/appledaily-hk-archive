<html><header><meta charset="utf-8"><title>中環在線：馮國綸：「染藍」唔由我話事 - 李華華</title></header><body><h1>中環在線：<br>馮國綸：「染藍」唔由我話事 - 李華華</h1><p>利豐（494）今年被剔出藍籌，畀外界認為係「黑馬」嘅國企吉利汽車（175）上位，主席馮國綸噚日出席全年業績會時，被傳媒問到有冇唔開心，佢都答得十分大方，話入唔入恒指成份股都唔由佢話事，仲解釋話𠵱家咁多內地公司來港上市，比重咁多，當然「染藍」機會較大。不過馮國綸話，就算染唔染藍，馮氏家族都唔會對持股有乜改變。<br>集團噚日除咗公佈業績，以及公佈佢哋嘅「新三年計劃」外，仲發公告指創興銀行（1111）副主席兼執董梁高美懿即日起成為集團提名委員會成員，梁高美懿本身係利豐獨立非執行董事及審核委員會主席。</p></body></html>