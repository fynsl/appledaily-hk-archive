<html><header><meta charset="utf-8"><title>【新iPhone Killer】Android之父Twitter晒神秘手機</title></header><body><h1>【新iPhone Killer】Android之父Twitter晒神秘手機</h1><p>由2003份有份成立Android公司到2005年被Google收購，之後加入Google後一直睇住Android平台發展到2013年3月的Andy Rubin，在科技界絕對是響噹噹人物，但到2014年底佢離開Google另謀發展，成立初創科技公司再打天下，之後就好似無消息。不過到日前Andy Rubin在Twitter上發送一張疑似開發中新手機的相片，似乎表明新手機推出日期指日可待。據悉Andy Rubin成立新公司名為Essential，將會專注發展高規格科技產品，日前更有消息指Softbank將會注資1億美元給Essential研發新產品，絕對唔講得少。至於Andy Rubin所上載的相片中，其實只見到神秘手機的右上角，但已見到手機無論上方及側面都會採用極幼邊框設計，而且屏幕上的時間、電池及網絡圖示都帶有Android影子，外觀確實唔錯，同時亦有傳這款手機會採用類似Apple 3D Touch觸控技術及磁力充電技術。雖然現時十畫只有一撇，但外國網站都紛紛將這款手機定義為「iPhone Killer」，大家拭目以待到底這部神秘神機是否咁犀利！</p><p>資料來源：TechCrunch<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>