<html><header><meta charset="utf-8"><title>樂香園：歐智華泊大碼頭？ - 密西比</title></header><body><h1>樂香園：歐智華泊大碼頭？ - 密西比</h1><p>上篇〈樂香園〉提到滙控（005）行政總裁歐智華，內外夾擊下似乎非走不可，與此同時，歐智華近期常於內地論譠現身，多次發表極看好內地經濟表現言論，莫非想借此「見工」？有基金界朋友表示，聞說歐智華已「泊到大碼頭」，會做回老本行投資買賣，完全不用替他擔心。<br>友人說：「叫佢返去中國銀行做嘢？唔好玩啦，就算佢真係唔介意長駐內地，相信亦唔會有中資大銀行敢請佢啦！錢只係其次問題，實情係間間中資行都仲係諗住只做內地市場，請歐智華做乜？證明中國人可以用到洋人？除非有行真係堅想大搞歐洲市場，否則喺呢個階段，中資行係冇可能請洋人做高層。」<br>不回內地幫手建設新中國，58歲歐智華提早退休乎？友人指當然不是，聽聞他已有新打算。他說：「獅子行內部流傳，經已有大孖沙mark咗佢，當佢一唔做CEO，就會過去幫手睇大孖沙檔私人投資，專門搵好嘢買。」<br>可以請到滙控前行政總裁幫手，潛在有可能大孖沙應該不出5個。友人笑說：「你不妨估吓。」<br><br>密西比</p></body></html>