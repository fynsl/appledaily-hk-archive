<html><header><meta charset="utf-8"><title>唔會復合阿嬌話同小方冇拍拖</title></header><body><h1>唔會復合<br>阿嬌話同小方冇拍拖</h1><p>鍾欣潼（阿嬌）與方力申這對過氣情侶，前晚同場現身在金鐘舉行的「微博之星2016頒獎禮」，出席嘉賓還有阿嬌拍檔蔡卓妍（阿Sa）、佘詩曼、鄭欣宜、陳敏之、薛凱琪及馬天佑等。05年阿嬌被踢爆與小方把臂同遊瑞士，兩人更要前後腳出閘掩人耳目，前晚問阿嬌可有安慰失戀的小方？阿嬌反問：「乜嘢事呀佢？呢件事（甩拖）都好耐啦，佢應該冇事㗎喇。」其後問她與小方可有復合機會？阿嬌即緊張回應：「乜呀？我都冇同佢一齊過。」</p><p>阿佘摑黃子華</p><p>隨後到小方接受訪問，問到阿嬌否認兩人當年曾經拍拖，小方即眼仔睩睩，再眨幾下眼說：「係呀！呢個係好耐之前嘅緋聞，呢個係19幾年前嘅緋聞，唔使再提。」是戀聞不是緋聞？小方再笑謂：「你有你哋講，我有我答。」追問兩人會否再拍拖，小方卻自打嘴巴說：「唔好！唔好喇！」<br>此外，佘詩曼獲頒「最具影響力藝人」及憑《使徒行者》獲女主角獎，阿佘透露近日忙與黃子華拍新片《棟篤特工》，她說：「有一幕佢要濕身倒吊，我要打佢一巴，點知拍完，導演話穿崩再嚟過，子華要求用真力打，寧願一take過。」</p><p>馬天佑推新歌</p><p>另外，馬天佑則獲「跨界藝人獎」，他說：「嚟緊會擺多啲時間喺唱歌方面，今年計劃會出幾首歌，全部都有連貫性，係一個story。」同場的陳敏之抱住3個月大囝囝「雷冬至」現身，她笑囝囝獲獎故要穿「踢死兔」。問到敏之會否讓囝囝拍廣告時，她直言可以，但拍劇集就不會，因為太長時間。<br>採訪：王連連<br>攝影：沈健程</p></body></html>