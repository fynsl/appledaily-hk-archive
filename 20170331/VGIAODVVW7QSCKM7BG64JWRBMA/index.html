<html><header><meta charset="utf-8"><title>律師好友教路51歲郭富城擬定婚前協議書</title></header><body><h1>律師好友教路<br>51歲郭富城擬定婚前協議書</h1><p>51歲郭富城(城城)日前被《蘋果》獨家爆佢同29歲大陸網紅方媛(Moka)喺香港入紙註冊結婚，有消息指Moka已懷孕兩個月，今次可以話係雙喜臨門。<br> <br>之不過自從城城嘅婚訊公開咗之後，坊間有唔少傳言，前日有報道話本來城城打算去拉斯維加斯註冊，跟住再喺香港請親友兼好友出席婚禮，點知方媛因為想早啲拎到香港嘅居留權，所以堅持喺香港註冊！<br> <br>昨日又有周刊報道，一向好孝順媽咪嘅城城，為咗圓抱孫夢，所以踏入5字頭之後，突然間做人夫兼人父嘅念頭，直到佢遇到聽教聽話兼且又後生嘅方媛，於是城城都唔介意結婚，當佢知道女友有咗BB之後，唔想到見咗肚先結婚，所以咪急住排期註冊。<br> <br>報道仲話城城啲朋友知道，覺得開心又擔心，始終佢哋拍咗拖唔係好耐，加上又唔係好熟悉方媛，所以有律師朋友向城城提出意見，叫佢擬定一份婚前協議書，保障一下自己，跟住又話方媛本來喺安徽同上海大搞，不過城城堅持唔肯，一方面教佢講心唔講，另一方面又採取拖字訣，等生完B先再諗。</p></body></html>