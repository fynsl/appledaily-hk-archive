<html><header><meta charset="utf-8"><title>女神tea time：大媽博注彈珠機股 - Fifi</title></header><body><h1>女神tea time：<br>大媽博注彈珠機股 - Fifi</h1><p>大媽賭性難移，呢兩日更索性將錢拎去炒日本賭股，其中隻Niraku（1245）近日氣勢如虹！<br>先睇睇佢副身家，Niraku截至去年9月止，每股資產淨值1.6元，即係現價市賬率（PB）只係0.74倍，同業呢？Dynam（6889）PB高達1.2倍。秤埋市值，兩隻分別係14億及100億，咁你明點解大媽全力砌隻Niraku啦！<br>其實呢，日本賭股升得有理！日本參議院去年底通過批出賭牌，預計相關項目最快可於2022年落成，即係2020年日本奧運之後。根據全球博彩局顧問公司Gaming Market Advisors分析，若果日本開放晒所有入場限制，成個日本博彩市場規模可達1,000億美元，比較澳門及美國300幾400億美金年收入仲高好多，實在大有前景。<br><br>日本全國𠵱家有450萬部彈珠機，Niraku目前市佔率唔算太大，但由於未來好多賭企開場，所以滲透率必定大增，Niraku肯定有排做。再者，另一隻日本彈珠股Okura已如火如荼準備香港上市，食正時機<br>走勢方面，2015年4月上市以來最高見1.92元，近排自低位大拗腰彈，咪先以1.6元NAV為目標先囉。<br><br>Fifi<br> http://fb.com/lovefrystock <br>本欄逢周五刊出</p></body></html>