<html><header><meta charset="utf-8"><title>四一，三七廿柒 - 陳也</title></header><body><h1>四一，三七廿柒 - 陳也</h1><p>選管會把1194個選委資料帶去會展，明解。將無票喺袋那三百多萬選民的資料一併帶去，就無從辯解。咁啦，趁今天四一，大家咪食七，食腦諗一下，點解選管會買一送一？<br>a，一鋪過賣出，每個資料收一蚊都好和味，有人好等錢使咯，樓貴嘛，再唔入市，港人港樓被西環退休幹部掃晒點算。<br>b，密室失竊，唔係密室殺人，遺失電腦和資料，都係死物，又唔係佔中，無可能控公眾妨擾罪，一定唔會判七年。<br>c，選管會明白未來五年以至N年，香港都由西環話事，所以送大禮俾張小明大師，釋出善意，幫未來波士修補撕裂的第一步，啱使吧？<br>d，選民資料早就在狼英治下copy好晒，直接送去北京，邊有私隱可言。港豬懵上心口，選管會裏面的有心人，刻意預警，企圖刺激夢碎的香港人，咁嘅環境，瞓唔落去了，三七廿一企起身，回歸廿年，好自為柒。</p></body></html>