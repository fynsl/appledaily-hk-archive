<html><header><meta charset="utf-8"><title>【說好了的更新呢？】Google確認Android Wear 2.0　更新有Bug</title></header><body><h1>【說好了的更新呢？】Google確認Android Wear 2.0　更新有Bug</h1><p>Android Wear 2.0公佈了接近兩個月後，Google終於在日前推出為舊款智能手錶而設的Android Wear 2.0更新韌體，但睇下名單，點解得Fossil Q Founder、Casio Smart Outdoor Watch WSD-F10及Tag Heuer Connected三款智能手錶咁少，其他已說好的十幾款可更新的智能手錶何以會失了蹤？Google都無好似高官咁互相卸責，在聲明中直截了當地講明係因為除以上三款智能手錶外，在其他款式智能手錶的更新測試中都發現Bug（錯誤），所以其他智能手錶更新都要延期，直至問題解決為止。雖然暫時都唔知道如Asus ZenWatch 2/3、LG Watch Urbane、Motor 360 2nd Gen等已公佈可更新至Android Wear 2.0的智能手錶幾時先至可正式更新，但至少用家唔使靠估。</p><p>資料來源：9to5Google<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>