<html><header><meta charset="utf-8"><title>認識不足　打工仔無意選用</title></header><body><h1>認識不足　打工仔無意選用</h1><p>【本報訊】DIS終於出台，但有工會表示，曾向會員了解他們對DIS認識程度，大部份都是一知半解。工會統計，絕大多數員工無意「過檔」新方案。有打工仔認為，自己血汗錢自己管，對DIS興趣不大。</p><p>「100個只有1個話轉」
</p><p>從事兼職工作的黃先生不諱言從未聽過DIS，記者向他解釋何為DIS後，他指方案或許對年長僱員有用：「起碼年紀大咗，你嚿錢波動冇咁大。」但他自己不會選擇DIS，「覺得自己選擇嘅投資組合更可靠，會知道個回報率」。伍小姐也未聽過DIS，了解過後也無意選擇，「因為投資係應該每個人有自己嘅取向，我唔想人哋幫我選擇。」<br>工作多年的林先生則一直有管理自己的強積金戶口，認為DIS對不擅管理的市民有幫助，「我覺得係好事，有好多市民都未必會關心自己嘅投資組合係點」，但他指不會揀DIS，因對自己選擇的投資組合有信心。<br>職工盟副主席張麗霞表示，工會曾舉辦講座向工友介紹DIS，雖然積金局近月已大賣廣告宣傳，但大部份員工仍然「唔知DIS係乜」，關心程度非常低，「可能大家對強積金印象唔係咁好，覺得收費高，回報平平，所以冇乜興趣了解」。<br>工會曾向會員了解會否跳槽至DIS，「但100個入面，只有一個話會轉」，反映僱員對DIS有保留。她認為積金局應針對61萬個從未作投資指示的賬戶持有人進行宣傳，並以生活化例子解釋DIS的功能。<br>■記者盧文烈</p></body></html>