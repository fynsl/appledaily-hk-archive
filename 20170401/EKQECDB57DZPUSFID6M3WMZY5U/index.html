<html><header><meta charset="utf-8"><title>【唔怕撞款】日本製Konohazuk耳機　原木裁切保證獨一無二</title></header><body><h1>【唔怕撞款】日本製Konohazuk耳機　原木裁切保證獨一無二</h1><p>唔好話衫會撞款，連頭戴式耳機都好有機會會撞款，如果想搵一個獨一無二的頭戴式耳機的話，可以諗諗這款日本製造的Konohazuk H3耳機。Konohazuk H3去年春天眾籌成功，Backers已經收到貨，今次就正式推出市場發售。到底Konohazuk H3有幾獨一無二？原因是廠方以人手裁切及打磨方法，用上原塊櫸木製造耳機的頭帶及耳殼部份，每塊木材都有不同的木紋及顏色，令每對耳機設計都唔會同其他同款耳機相同。這款木製耳機賣手工及設計，尤其是製造變曲的頭帶部份最為困難；但講到耳機規格就唔算太突出，採用40mm單元下，音頻響應為20-20kHz，阻抗為32ohm。價錢方面絕對唔平，每對耳機定價29,800日圓（約$2,067），除了可以在官方網頁及Amazon Launchpad Store網上購買外，暫時亦會在東京池袋、有樂町、新宿西口小田急同新宿東口4日Bic Camera店發售，廠方亦計劃遲下會擴大銷售點，買之前不妨去Bic Camera先睇下實物。</p><p>影片： https://youtu.be/v5grja3Zmcc <br><br>資料來源：Konohazuk<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>