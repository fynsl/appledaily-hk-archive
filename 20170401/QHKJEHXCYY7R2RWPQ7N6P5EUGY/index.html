<html><header><meta charset="utf-8"><title>【S8新18.5:9芒】Google出聲　要求App開發商支援新顯示比例</title></header><body><h1>【S8新18.5:9芒】Google出聲　要求App開發商支援新顯示比例</h1><p>LG G6先出招使用18:9巨屏，Samsung接招在Galaxy S8/S8+上採用18.5:9巨屏，超廣闊視覺享受對用家來講絕對係非常吸引的賣點，不過對應用程式開發商來講就未必會有同樣睇法。如果將之前最高設定為16:9顯示比例的應用程式，放落LG G6或Samsung Galaxy S8/S8+機上，畫面上下方（直度顯示）或左右方（橫度顯示）都會留下黑邊，用家第一個觀感自然係這個應用程式出問題。醒目的應用程式開發商都應該已開工着手更新，不過就算反應慢幾拍都唔怕，因為連Google都已出聲，剛在Android Developers Blog上出Post請求各間應用程傾開發商，快快手修改現有的應用程式以支援2:1或更高的顯示比例（即18:9或18.5:9）以迎合新規格，應用程式開發商都應該無得唔跟吧！</p><p>資料來源：PhoneArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>