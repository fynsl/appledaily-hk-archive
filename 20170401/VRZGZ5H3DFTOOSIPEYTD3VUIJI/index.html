<html><header><meta charset="utf-8"><title>【古怪配件】Hapbeat震肚腩　感受演唱會臨場感</title></header><body><h1>【古怪配件】Hapbeat震肚腩　感受演唱會臨場感</h1><p>點樣可以用耳機聽出演唱會感覺？這個問題好似好高深，不過只要佩戴一件非常小巧的產品在身，都可以隨身Feel到演唱會的臨場感。這個新產品名為Hapbeat，是由日本DMM.com同東京工業大學發起的初創公司Hapbeat共同開發的新產品，剛放上Kickstarter眾籌。Hapbeat體積只有75x75x20mm，重量亦只有150g，但機內已內置一對摩打及兩個Class D Digital Amp，只要透過藍牙接上手機、電腦或其他數碼產品，Hapbeat就會因應音頻而產生低頻的震動，感覺都幾似身處演唱會時被大喇叭低頻「打動」的情況，當然使用Hapbeat時要先將機內提供的延長線箍住肚腩位置，先能夠感受到內置摩打所產生的震動。雖然Hapbeat外觀真係不敢恭維，纜住上身造型都奇怪，但概念確實唔錯，不過可惜定價高（199美元），集資額亦定得高，達到140,000美元，以剛上架的走勢去睇，要達標並唔容易。</p><p>影片： https://youtu.be/WuNb8G6uwZs <br><br>資料來源：Kickstarter<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>