<html><header><meta charset="utf-8"><title>辭演50集台慶劇　何雁詩：身體出現問題</title></header><body><h1>辭演50集台慶劇　何雁詩：身體出現問題</h1><p>16歲就參加第一屆《超級巨聲》嘅何雁詩，唔經唔覺入咗行8年，近年被大台力捧，有機會唱主題曲，又劇接劇，最近更有份參演50集台慶劇《誇世代》。不過，昨日何雁詩突然喺Instagram宣佈辭演，理由係「身體出現問題」。<br><br>何雁詩留言話：「很不好意思，本來要拍攝的《誇世代》，最後因為身體出了狀況而需要辭演。這個決定是監製和我得到的一個共識。對於我自己的身體，我希望還是可以保持我的私隱，所以細節上不會再詳談。這段日子會繼續拍攝天命，然後好好繼續做好音樂，醫治好身體。<br><br>「這天決定要跟大家講，不是要所謂博同情博見報，只是希望在任何謠言誤導大家之前，從我自己的文字給大家交代清楚。耽誤了身邊團隊實在不好意思，而且很內疚，更感恩公司的關心和無比支持。今後也會繼續努力做好自己的音樂和作品的，朋友們，別擔心。不是解決不了的，小事情，只需要時間去痊癒。」<br><br>其實何雁詩家底唔錯，家住大埔豪宅，爸爸經營時裝貿易生意，大前年有傳佢以個人名義以850萬買入浪澄灣一單位，當時何雁詩只有21歲。<br><br>但何雁詩似乎經常受情傷，曾與「巨星幫」謝東閔分手後，又曾戀過日韓混血兒「高富帥」男友Wataru，但感情仍是無疾而終。何雁詩曾自爆患過厭食及抑鬱症，瘦到得番70幾磅，連媽咪都擔心到攬住佢喊，未知今次嘅身體問題，同情緒有冇關係呢？<br><br>保重呀！</p></body></html>