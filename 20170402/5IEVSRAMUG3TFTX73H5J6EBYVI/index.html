<html><header><meta charset="utf-8"><title>【先達收風】殼商早有S8+機殼　苦等三星出貨</title></header><body><h1>【先達收風】殼商早有S8+機殼　苦等三星出貨</h1><p>Samsung Galaxy S8及S8+好多人都等緊，手機可能要等到5月初，香港先派貨，不過機殼就啱啱落場！<br><br>感覺早了嗎？非也！原來最早有手機殼商在月初已經想派貨，不過Galaxy S8及S8+推遲咗發售時間，原因係要做足各樣複檢先放落街賣；不過結果當然苦了背後一班「殼商」，機殼一早做起但又要存倉；不過最終都在美國搞了全球發佈會後，馬上開始派貨。</p><p>第一款到場的是Spigen出品的高質機殼，全韓國製造，共有黑、金兩色，他們均起用了美國軍規的MIL-STD810G-516.6設計，主要功能都係防跌、防撞，而且貼住芒邊仲有一條1.2mm軟膠凸出，防止你跌爆芒。金色款的SLIM ARMOR賣價$240，機殼背後有支架設計，功能性強啲；黑色款的RUGGED ARMOR EXTRA（$180），款色設計硬朗啲，而且手感又薄啲。<br><br>查詢：三禾電氣（旺角先達廣場1樓F33）<br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>