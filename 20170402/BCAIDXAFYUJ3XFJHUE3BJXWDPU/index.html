<html><header><meta charset="utf-8"><title>茵媺撇低仔女孖老公歎香檳慶祝36歲生日</title></header><body><h1>茵媺撇低仔女<br>孖老公歎香檳慶祝36歲生日</h1><p>昨日愚人節，原來亦都係陳茵媺(Aimee)嘅36歲生日，老公陳豪好好咁特登放假伴老婆慶祝，Aimee就好Sweet咁喺微博上載咗啲相，同大家分享佢嘅喜悅。<br> <br>已為三子女之母，Aimee就將慶祝生日嘅相，分咗兩部份嚟同大家分享，首先就見到陳豪為佢準備嘅一個立體公仔蛋糕，蛋糕上五個公仔代表佢哋一家五口，上面有個名牌寫住「Happy Birthday to my Super-mommy」字句。而Amiee就留言話：「Happy Birthday to my SUPER-MOMMY！感激和寵愛...是媽媽的最佳生日禮物。Truly makes all the sleepless nights worth it. 愛，令所有疲累忘記得一乾二淨！」係喎，之前囡囡 Camilla 病病，Aimee就徹夜不眠咁照顧佢，媽媽嘅愛真係好偉大<br> <br>之後，Aimee就上載咗佢同老公嘅合照，相信佢哋同小朋友切完生日蛋糕後，就撇低啲小朋友去咗二人世界，見到佢哋着住浴袍，飲晒香檳，認真sweet，Aimee留言「 What a nice birthday treat！感覺自己喺泰國... 難得有寧靜嘅感覺！哈哈哈哈！」泰國...寧靜，佢哋去咗邊度過二人世界呢！？</p></body></html>