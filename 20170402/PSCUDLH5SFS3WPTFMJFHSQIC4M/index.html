<html><header><meta charset="utf-8"><title>【一周必看】日本男排HeHe一吻　腐女網民︰係愛吖</title></header><body><h1>【一周必看】<br>日本男排HeHe一吻　腐女網民︰係愛吖</h1><p>日本排球聯賽近期備受注目，除咗因為「排球女神」木村紗織宣佈退役，連男子組一樣有好戲睇！喺上周日上演嘅日本男排聯賽全明星賽，效力太陽鳥隊嘅24歲二傳手山本湧（Yu Yamamoto）同豊田合成29歲主攻手高松卓矢（Takuya Takamatsu）各為其主，山本喺第一局一次「虛攻」fake晒高松，忍唔住過網挑釁吓，高松唔知真嬲定假嬲還以顏色，雙方推撞完一輪，球迷們諗住食花生睇吓之後搞邊科，點知呢個時候雙方竟然一kiss泯恩仇，當然引來全場「腐女」球迷尖叫！連山本湧賽後喺ig都話睇番片段，忍唔住笑咗！</p></body></html>