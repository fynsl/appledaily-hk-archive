<html><header><meta charset="utf-8"><title>【關仁隱事】肥花有廁所打卡癖好 - 關仁</title></header><body><h1>【關仁隱事】肥花有廁所打卡癖好 - 關仁</h1><p>每人都有一部智能電話，影相、集郵非常方便。作為藝人靠面口搵食，自拍放上網同啲fans聯誼、派米畀啲兵保持人氣，都係唔少得嘅指定動作。所以見到啲星去到邊都影一餐，除咗自戀都係工作需要。<br>不過𡃁模出身嘅「肥花」，鍾意影相嘅地方居然係廁所。話說早兩日肥花出席酒會，散席之後佢同助手去廁所，之後佢叫助手幫佢影相。你有個人癖好冇人理你，最慘係廁所唔係得你一位女士，隨時影埋其他人出鏡，就真係該煨囉。<br>撰文：關仁</p></body></html>