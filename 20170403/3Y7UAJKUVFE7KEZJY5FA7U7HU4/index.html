<html><header><meta charset="utf-8"><title>求驗客手記：C朗追「月」男女都啱</title></header><body><h1>求驗客手記：<br>C朗追「月」男女都啱<br></h1><p>有啲男仔睇女仔鍾意眼大，有啲就鍾意身材好，但對於葡萄牙前鋒基斯坦奴朗拿度（C朗）嚟講，就一定係要籮霸！事緣繼喺2013年被指背住當時嘅女友艾琳娜，偷嗒美臀小姐亞軍安德莉雅後，應屆巴西美臀小姐艾歷嘉又走出嚟話，喺早前國際賽期間，C朗返葡萄牙為國家隊比賽，佢又喺當地拍電視劇，所以C朗就whatsapp叫佢出嚟短聚喎！</p><p>僅畀美臀小姐15分鐘</p><p>擁有42吋「豪華臀」嘅艾歷嘉話：「我一向以為C朗鍾意啲好似芭比身形嘅女仔，估唔到原來佢對大籮情有獨鍾喎！佢whatsapp我，叫我去佢喺里斯本嘅屋企，仲派埋車嚟接我。不過，由於我遲到，我哋喺車上通話嗰陣，佢話只畀到我15分鐘時間，當時我好嬲，cut咗佢線，就梗係冇去到佢屋企啦！之後返到巴西，就發現佢已經喺whatsapp block咗我。」<br>雖然，艾歷嘉極可能係借C朗嚟做新聞，不過，C朗對pat pat好有興趣又似乎係事實。喺日前當踢畢國際賽回歸皇家馬德里操練嗰陣，C朗就被拍到向皇馬隊友比比使用日漫《去吧！稻中乒團》入面嘅著名招數「人肉電鑽」，搞到後庭被襲嘅比比，一時之間都唔知點反應好。</p></body></html>