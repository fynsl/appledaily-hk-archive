<html><header><meta charset="utf-8"><title>嘆年輕人怕辛苦拒入行紙紮大王憂手藝失傳</title></header><body><h1>嘆年輕人怕辛苦拒入行<br>紙紮大王憂手藝失傳</h1><p>高手在民間，位於西營盤東邊街斜路的一個角落便有一位。人稱「紙紮大王」的夏中建，從事紙紮業務長達三十五年，也是全港少數懂得傳統紙紮手藝的師傅，每逢清明重陽等節慶，工作多到應接不暇。訪問之時，他正製作一張輪椅，因客人要求輪椅下設一個馬桶，故需勞煩師傅出馬。夏師傅得意的說：「雖然我哋冇升過級，咁多年仍然係「佬」級，即係紙紮佬呀嘛。但係受尊重，點解呢？你想要嗰樣嘢，如果唔係靠紙紮佬，根本冇辦法做得到。」<br> <br>紙紮是一門冷門行業，一般要懂得做獅頭、龍頭、工燈、花炮和仙人祭品，全部懂得的，在香港不足五個。別以為紙紮來來去去都是倒模式工作，其實極講求創意與記憶力，夏師傅說：「做紙紮呢其實個名話咗畀你聽，紮作紮作，一路紮就一路作！個人最緊要夠創意，我好驟忌做完又做嘅嘢，真係冇乜癮嘅，冇晒挑戰性。」不過，他接受過的訂單也真的千奇百怪：「生前擁有千軍萬馬，死後又要千軍萬馬！開夜總會就做間夜總會；開酒樓就做間酒樓；爛賭咪訂隻馬囉！有啲成張百家樂枱我一比一做出嚟都係咁做。」<br> <br>有道教的地方，自然有紙紮行業。即使這行需求不絕，但入行的人卻越來越少，主要是因為後生一輩怕辛苦。夏師傅說：「勞工處我天寶樓長期登架啦！呢個行業唔係咁多年青人鍾意做，枱都冇一張，成日踎喺個地下度做。同一道理，點解冇人學呢？就係太過辛苦。」夏師傅亦有開班授徒，卻其實是自討苦吃：「開班係有嘅，仲好爽添！不過開班多數都係佢嚟玩我多啲，佢嗰個心態唔係過嚟學做紙紮，係當興趣班咁走嚟hea吓。」<br> <br>然而，夏師傅不擔心手藝失傳，因為後繼有人，他的兒子夏浩文（Jimmy）的紙紮工夫已經獨當一面。Jimmy說：「我細細個都已經睇佢紮嘢紮到大。我啲friend中秋節好鍾意我架，叫我紮啲燈籠畀佢嘛！」看着這兩父子時頂撞兩句時並肩作戰，你會漸漸明白「行行出狀元」原來是真理。<br> <br>採訪：馮國康<br>攝錄：馮峰、吉吉</p></body></html>