<html><header><meta charset="utf-8"><title>澳洲女模Sophie黐威廉王子　成搶手貨</title></header><body><h1>澳洲女模Sophie黐威廉王子　成搶手貨</h1><p>英國皇室成員威廉王子（Prince William）日前被發現撇甩妻子凱蒂（Kate Middleton），同一班朋友去咗瑞士嘅Verbier村度假及滑雪，仲被人影到同兩名金髮女子食飯及夜蒲。威廉王子被指同其中一名金髮女子調情，更被拍到同對方擊掌，呢名金髮女子好快已被起底，佢係澳洲模特兒Sophie Taylor。Sophie Taylor話自己已經有男朋友，男友亦與威廉王子見面。<br><br>呢單新聞為威廉王子形象帶來負面影響，反而Sophie就成為得益者，佢一夜之間多咗好多人認識。Sophie受訪時坦言希望新聞可以為其事業帶來正面影響，而現時佢亦工作量大增，佢透露：「有好多人聯絡我，給予我不同機會，現時我正考慮所有的選擇。」據指除咗時裝品牌同雜誌，喺澳洲新南威爾斯州嘅一個時裝騷都搵Sophie行騷。</p></body></html>