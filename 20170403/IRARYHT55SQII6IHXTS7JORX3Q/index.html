<html><header><meta charset="utf-8"><title>泰國散心不成卓林返港即入院吳綺莉：佢唔舒服</title></header><body><h1>泰國散心不成<br>卓林返港即入院<br>吳綺莉：佢唔舒服</h1><p>44歲的單親媽媽吳綺莉為人夫成龍誕女後，十七年來獨力湊大「小龍女」卓林，惟最近母女關係出現裂痕，大前日卓林飛泰國散心，晚上向華強太太陳嵐力撐成龍，還指「有人夾硬要生卓林出嚟」！原來昨日卓林已秘密返港，更忽然入院，吳綺莉昨日離開醫院時面容憔悴，心力交瘁的她接受本報電話訪問時，三次嘆氣：「佢𠵱家係喺醫院，唔舒服！」</p><p>吳綺莉是1990年亞洲小姐冠軍，99年跟有婦之夫成龍傳緋聞，同年10月驚爆懷孕四個月，經手人是成龍！「小龍女」卓林出世後，由媽咪獨力撫養長大，兩母女相依為命十七年，惟前年卓林向學校報稱遭母親打傷，傳吳綺莉有酗酒習慣，之後母女和好，怎知上月吳綺莉涉刑事恐嚇女兒被捕，上周四卓林在社交網留言「我仍活着」，指自己壓力爆煲將離港，而吳綺莉則召開記者會，控訴成龍沒付過一毫子養女，更爆喊哭求女兒返家。</p><p>聞自殺傳言封嘴</p><p>據知，卓林於大前日跟友人到泰國散心，昨早忽然秘密返港。本報收到讀者報料，指吳綺莉昨現身醫院，記者致電給她了解，她說：「唔好意思，我𠵱家唔方便講嘢。」記者於中午趕抵醫院，發現她的座駕停泊在附近，再致電問卓林是否入了醫院？心力交瘁的吳綺莉不停嘆氣：「唉……唉……唉，我唔知點答，佢𠵱家係喺醫院，唔舒服。」問是否在醫院陪卓林？她說：「唔係，我𠵱家要返屋企沖個涼，你唔好再問我啦！唔好意思呀！我冇嘢講。」對於向太力撐成龍有情有義，更指有人夾硬要生卓林，又爆成龍曾被恐嚇勒索，她表示：「向太嘅嘢我唔知點答呀！」<br>昨午約1時45分，戴口罩的吳綺莉駕車離開醫院，有傳媒問卓林是否自殺入院？吳綺莉沒回答。當返抵寓所後，手拿入院冊子的她，再被問到卓林是否入院？她說：「記者會講咗，唔講啦。」追問卓林是否自殺，吳綺莉即封嘴，提到向太指有位已過身人士向成龍勒索，吳綺莉說：「向太我同佢唔熟，娛樂圈嘅前輩……過咗身，唔好再講。」</p><p>曾撰文講抑鬱症</p><p>只有17歲的卓林，備受家庭問題困擾，去年底她曾在fb以英語留言，提過自殺問題：「不少人認為自殺是自私舉動，因為那個人不關心在生的人。我可以告訴你，當一個人去到那個境況時，他們真心覺得自己的離去，會令所愛的人生活變得比較好。這是一種精神病，並不是自私，這就是真相。抑鬱症是可怕的疾病，而且很無情……我們要互相幫助，以及停止忽視精神病。」<br>採訪：嵐山、魯吉、羅慧敏<br>攝影：吳耀輝、陳慧安</p></body></html>