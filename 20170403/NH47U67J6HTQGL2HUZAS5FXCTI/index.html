<html><header><meta charset="utf-8"><title>求驗客手記：柏圖鬥腳法不敵大媽</title></header><body><h1>求驗客手記：<br>柏圖鬥腳法不敵大媽</h1><p>一代巴西金童柏圖嘅腳法竟然差過中國大媽，唔係啩？真㗎。柏圖嚟咗中超踢緊天津權健，佢上周六晚放咗段片上網，佢見到幾個中國大叔同大媽喺度踢毽，覺得好有趣，就走去玩埋一份，點知當眾出醜，第一腳就撻晒Q。好在大媽冇嫌棄佢，而柏圖踢踢吓都掌握到技巧，可以同大媽大叔搓到幾腳。</p></body></html>