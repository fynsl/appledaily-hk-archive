<html><header><meta charset="utf-8"><title>ViuTV變革娛樂集民意　自家劇加碼</title></header><body><h1>ViuTV變革<br>娛樂集民意　自家劇加碼</h1><p>【ViuTV發圍】<br>由於全新免費電視奇妙電視下個月14日開台，開台已一年的ViuTV即嚴陣以待，由今天開始變陣迎戰，黃金時段節目重新編排，由過往一周播兩三晚劇變為周一至五晚連播，包括今晚8時半開播韓孝珠主演的《W-兩個世界》，9時半播出樂隊朱凌凌主演的自家製劇集《午夜伴廊》，10時播實況娛樂，11時半播《晚吹》系列。朱凌凌成員白只日前接受本報訪問時說：「拍《午夜伴廊》壓力好大，所以成日食消夜，肥咗20磅，差小小就連唔到戲，膝頭哥痛。」<br></p><p>王維基有份</p><p>ViuTV為配合變陣推出多個新節目，除了林雪主持的《林說金曲》外，本月8日開始逢周六晚10時半，播出韋家華監製的《精裝送禮仔》，這是個轉達民意的節目，以十位具香港精神的嘉賓作為送禮物對象，四位主持包括王志安（Otto）、許博文（強尼）、歐偉邦（Pete）及英健朗（小占），收集民意後，根據意見將一份有寓意的禮物送到嘉賓手上。而該十位嘉賓包括李偲嫣、王維基、河國榮、黃夏蕙、宮雪花、深水埗明哥、八両金、盧覓雪及梁思浩。<br>韋家華日前受訪時，說到送禮給李偲嫣原因：「佢係個話題人物，有啲中國人傳統理念，我哋收集民意嗰陣，好多人一講起佢都會講個『雕』（諧音）字，所以我哋雕咗佢個像，好似成個正義女神咁嘅像。」曾自詡「好打得」王維基，則獲贈一個「好打得」的機械人。<br></p><p>要飲酒壯膽</p><p>當日主持送禮給李偲嫣，緊張得要飲酒壯膽，他們覺得李偲嫣之前出寫真集排版差，嚴重改圖，所以決定即場教她擺甫士，並派出Pete和她擺「壁咚」甫士。Pete日前受訪時被問到壁咚感覺，他說：「同我想像中差唔多，都係嗰啲人……即係一啲年輕人未必接受到嗰種類型嘅女人。我都知自己瀨嘢架啦，挨近埋去，見到佢皮膚毛孔上嘅嘢，我忍唔住笑咗囉。所以我嗰吓笑唔係一啲好浪漫、好有戀愛感覺嘅笑容。」<br>採訪：魯吉</p></body></html>