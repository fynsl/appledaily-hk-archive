<html><header><meta charset="utf-8"><title>18歲仔第一次碧咸帶大仔Brooklyn紋身</title></header><body><h1>18歲仔第一次<br>碧咸帶大仔Brooklyn紋身</h1><p>英國萬人迷碧咸（David Beckham）出名鍾意紋身，全身紋咗好多個唔同圖案，而其大仔Brooklyn亦趁剛滿18歲，首次去紋身，碧咸都有喺現場陪住Brooklyn。<br> <br>碧咸於周六帶咗Brooklyn去洛杉磯搵相熟紋身師傅Mark Mahoney，為囝囝於右手前臂紋咗一個碧咸自己都有嘅印第安頭象圖案，過程Brooklyn透過照上分享，仲留言：「謝謝Mark x 與父親的一樣」<br> <br>已經大個仔嘅Brooklyn，一向感情生活豐富，佢早前被指與舊愛「紫天椒」嘉兒莫蕊茲（Chloe Moretz）於網上傳情被指翻撻，日前佢卻被拍到與另一舊愛Sonia Ammar結伴去睇騷。</p></body></html>