<html><header><meta charset="utf-8"><title>自言有小朋友緣40歲Jackeline姐姐：生就咪搞</title></header><body><h1>自言有小朋友緣<br>40歲Jackeline姐姐：生就咪搞</h1><p>今年40歲嘅張潔蓮(Jackeline姐姐)，入行前做幼稚園助教，入行後做兒童節目，離開娛樂圈，做番老本行做幼園教師，同教小朋友烹飪。Jackeline姐姐話，因為自己同小朋友特別有緣：「有時唔到你唔信，試過喺餐廳，坐喺隔籬枱嘅小朋友，成餐飯碌大隻眼望住我，之後問我『姐姐，你食唔食雞翼？我請你食吖』，喺巴士，坐喺對面嘅BB，又會伸隻手嚟撩你傾偈，有時搞到佢哋媽咪都唔好意思。」<br> <br>Jackeline 08年同拍拖13年嘅男友Patrick Lee低調結婚，但婚姻只維持咗幾年就結束。對於自己嘅感情狀況，Jackeline變得避忌，只係話自己有個拍拖6年嘅男友。不過翻查資料，Jackeline現任男友，就係91年參加無綫電視藝訓班出身嘅袁文傑，袁之後過咗亞視，最近返咗娘家拍劇。<br> <br>而自言同小朋友好有緣嘅Jackeline，就話結婚順其自然，對於生BB，佢出奇地耍手擰頭：「教人哋啲仔女，自己會enjoy呢種工作，不過如果自己生，就會好大壓力，唔好搞我。」<br> <br>Hair by：DEEP YU@Beijing Hair Culture<br>場地提供：煤氣烹飪中心</p></body></html>