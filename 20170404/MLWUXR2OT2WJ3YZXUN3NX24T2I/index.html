<html><header><meta charset="utf-8"><title>醫院探完卓林踩落中環吳綺莉精神科求診</title></header><body><h1>醫院探完卓林踩落中環<br>吳綺莉精神科求診</h1><p>吳綺莉日前因女兒吳卓林報警指受言語恐嚇而被捕，獲准保釋外出。由於有報道指成龍兒子房祖名出手，助吳綺莉一筆過購入1,500萬大坑新居，吳綺莉日前在好友翁靜晶陪同下開記者會否認，翁靜晶還爆成龍曾表示：「一毫子都唔會幫你！」上周五，卓林到泰國清邁旅遊散心，豈料前日返港身體不適，即時入住銅鑼灣聖保祿醫院。</p><p>「我個樣似自殺」</p><p>昨日中午時分，吳綺莉駕車離開大坑寓所到醫院探望卓林，戴上口罩的她一臉憔悴。問她卓林情況時，吳綺莉表示：「我冇嘢講，佢都係一個17歲嘅細路女。」卓林情況是否已好轉不用擔心？吳綺莉說：「係！你哋唔好跟住我啦，俾我去處理屋企事。」問她會否澄清卓林自殺傳聞？她說：「我個樣似（自殺）多過佢囉！總之屋企係有啲事。」<br>至於卓林何時出院、是否關係好轉及會否接卓林返家？吳綺莉表示不知道，亦並非她決定。可希望成龍到醫院探望卓林？吳綺莉未有回應，只說：「我𠵱家好想快啲處理我嘅問題。」吳綺莉在醫院逗留個多小時後離開返家，再問卓林身體情況如何？她說：「都話咗佢唔舒服，身體有啲嘢。」之後吳綺莉再駕車到中環睇醫生，疑似是找精神科醫生求助。</p><p>翁靜晶再爆Seed</p><p>此外，有網民質疑主要責任是否真的在成龍身上，翁靜晶在facebook留言：「講到『主副責任』的問題，女方默默面對現實十八年，男方完全地沒有承擔，甚至孩子有困難也不幫助，是違反人倫的做法。」<br>採訪：盧妹、黃曉妍、梁繼光<br>攝影：吳耀輝、陳俊強、羅德光</p></body></html>