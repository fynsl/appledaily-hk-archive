<html><header><meta charset="utf-8"><title>季內第四次泥地夜賽都係揀放頭馬最着數？</title></header><body><h1>季內第四次泥地夜賽<br>都係揀放頭馬最着數？</h1><p>禮拜三晚（5日）舉行今季第四次全泥夜賽，睇番上季同期4月6日之全泥夜賽，前領馬佔盡優勢，全晚竟有七匹頭馬守前三位入直路建功，好似「步步領先」及「福盃滿賞」（均已退役）都係放頭帶到，留得太後好難反先，宜秤先具前速馬之馬匹。<br><br>今戰列陣馬中，角逐第三場四班1650米的「喜得龍」（方嘉柏馬房）近兩仗均是角逐泥地夜賽擺前勝出，贏完等番同類賽事才跑，配雷神莫雷拉下有機會再下一城。<br><br>另外，爭奪第5場四班1200米賽事的「情意相投」（吳定強馬房），是全場唯一贏過泥地夜賽之參戰馬，憑較佳場地性配近期頗旺的田泰安，能可望回復表現。</p></body></html>