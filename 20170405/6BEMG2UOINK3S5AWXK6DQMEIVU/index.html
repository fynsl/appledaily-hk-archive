<html><header><meta charset="utf-8"><title>蔡瀾微博問答日賺10萬人仔吳若希10蚊爆私事</title></header><body><h1>蔡瀾微博問答日賺10萬人仔<br>吳若希10蚊爆私事</h1><p>藝人轉戰內地賺人民幣已不是新鮮事，皆因酬勞比香港高出以倍數計算。不過，要經常往返中港兩地，時間都是成本之一，最近不少藝人都轉攻微博賺快錢，而蔡瀾就是其中一位。</p><p>自己定平民價</p><p>其實，微博最近興起找藝人或名人回答網民問題，一問一答就有錢分，至於每條問題要多少錢，原則上由一班藝人、名人自己定價，只要網民願意付錢，基本上問甚麼都可以。<br>近日蔡瀾、麥玲玲及吳若希等，已經開始玩了兩個月，腹大便便的吳若希，坐在家賺奶粉錢，每條問題定價亦相當平民，只要10元人民幣便可以發問一條，有網民問她私事，如生完何時再生？吳若希也回覆，並說：「最好三年後再生個娃！」<br>現時微博粉絲達970萬的蔡瀾，最近在自己專欄中透露，他在農曆新年開始答網民問題，一夜之間已有兩、三千條問題殺到，以每題他收39元人民幣，一晚便賺過10萬。最難得是網民問的問題極之簡單，包括有人問「長得太胖？怎麼辦？」、「先生，你吃狗肉嗎？」直至最近才有人開始問性事問題，蔡瀾依然有問有答。</p><p>玲玲月收兩萬</p><p>有份玩的麥玲玲就表示：「我都係最近呢個月先開始玩，原則係微博粉絲要有番咁上下人數，咁就會有人邀請你去玩，好似我咁，我set每題問題收138人民幣，之後如果有其他網民想睇我答啲乜，就要畀1蚊先有得睇，到時我同問問題嘅網民，每人都可以得到一半收益。即係話條問題有100個人睇，我就收到額外嘅50蚊。其實都幾好賺，我只係搭吓車或者喺屋企臨瞓前，答幾條問題，一個月就賺咗兩萬幾蚊。」<br>採訪：王梓嫚</p></body></html>