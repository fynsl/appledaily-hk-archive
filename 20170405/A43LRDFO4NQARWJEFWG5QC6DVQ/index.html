<html><header><meta charset="utf-8"><title>【新一代性女？】《脫獨》夢夢：講性事唔使勇氣　可以正經講</title></header><body><h1>【新一代性女？】《脫獨》夢夢：講性事唔使勇氣　可以正經講</h1><p>「（做愛）大家都開心，女仔蝕底咗啲乜？你都可以話，個男仔蝕咗灘精（子）。」</p><p>「最鍾意睇嘅AV情節？幾個男仔服侍一個女仔，大家都鍾意被服侍啩？可能男仔都鍾意幾個女生服侍佢。」<br><br>以上言論，出自一位年輕女生把口。你覺得好爆？「飲食男女，人之大欲存焉。」孔子都話，生存離不開飲食、男女，將性事攤在陽光下談論，其實有乜好驚？<br><br>馮夢哲（夢夢）上年參加ViuTV節目《脫獨工程》，對情事性事嘅直率言論吸引唔少觀眾目光，最近更加喺facebook專頁Good Moaning同版主族長一齊開台，在網絡中同一眾網友談情說性。電視節目播完幾近成季先搵佢訪問，全因佢上星期又有新搞作，幫慈善組織關懷愛滋「性幻想大解放講座及工作坊」做主持，同性治療師齊齊傾「如果成為調理系大師」。<br><br>夢夢本身係性教育導師，專職負責男男情事，談「性」對佢而言實在簡單過飲水。記得節目播出後，有人話佢姣，亦有人撐佢夠真夠大膽，佢卻一笑置之，好評負評一概不理。「我冇特別覺得自己大膽，其實唔需要勇氣先講得。我成日講『性』， 對我來講有乜影響呢？其實係冇。」<br><br>面對大家現實收收埋埋唔敢講，但露事業線、公眾場所gathering、富婆攬小鮮肉卻瀏覽量甚高嘅社會，與其只論有乜juicy爆料，佢就鼓勵大家床笫事正經講，「我聽過有啲人敏感帶喺腋下，拔腋毛時會有高潮。你唔講，其實冇人會知。」除咗要安全，性事要雙方了解再滿足同樣重要，同時做埋issue management，避免破壞雙方關係。「最緊要唔好將AV當成現實。因為真係好多描述強姦嘅情節，女性完全冇話語權。現實中，男仔如果冇詢問之下真係同伴侶實踐呢啲行為，是非常不尊重（註）。女仔應該知道自己有拒絕的權利。」<br><br>正所謂有得食又唔識食，簡直罪大惡極。各位巴打絲打以後想食好啲？以後記得多啲拎出來溝通溝通喇。<br><br>註：《刑事罪行條例》（香港法例第200章）第118(3)條列明，如任何男子與一名女子非法性交，而性交時該女子對此並不同意；及當時他知道該女子並不同意性交，或罔顧該女子是否對此同意，便干犯強姦罪，最高刑罰是終身監禁。<br><br>場地提供：Sally's Toy<br><br>記者：黃樂雯<br>攝影：徐振國<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>