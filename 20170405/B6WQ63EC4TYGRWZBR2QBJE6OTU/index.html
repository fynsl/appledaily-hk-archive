<html><header><meta charset="utf-8"><title>80後業主：上車難靠自己</title></header><body><h1>80後業主：上車難靠自己</h1><p>【本報訊】今時今日，當一房單位都過千萬元，年輕人要買樓，不靠屋企人幫手，都好像很難成事。東涌東環II業主Thomas就是其中之一，他直言，「首期靠自己真係搞唔掂」，由父母支付首期六成共約400萬元，餘款自己就每月用一半人工供樓。</p><p>感謝父母資助首期</p><p>2015年9月，從事Marketing、單身80後的Thomas，在父母資助首期下，以超過700萬元買入新地（016）發展的東涌東環II，一個600餘呎的中層三房單位，呎價1.1萬元左右。他直言，「首期冇屋企人真係搞唔掂，真係好多謝爸爸媽媽幫手」，慨嘆樓價太貴，「上車要靠自己，真係好難」。<br>Thomas憶述，自己由細到大同父母原本在荃灣住一個400至500方呎單位，由於想一齊住大少少，但要買到市區三房要1,000萬元以上，就算由荃灣再搬遠少少都無所謂，決定試抽東環II，第一次入票就抽中，都覺得幾好彩，買到心儀的海景三房單位，現時每月都要用份糧的一半來供樓，估計大約每月最少都要供近一萬元。<br>終於成功當上業主，Thomas直言不是太興奮，要買樓，就要犧牲好多，之前看中了一部車，都要打消購買的念頭，他引用了華人置業（127）非執行主席、青年事務委員會主席劉鳴煒早前的說法，認為要儲到首期，的確要「去少啲旅行，買少啲嘢」。</p><p>自住不怕樓市見頂</p><p>Thomas亦坦言，在香港打工十年，人工多了差不多一倍，但生活質素都不是好了好多，樓價同物價都狂升，現時市場上400萬元以下的樓又越來越少，要儲首期上到車就更耐，儲到了，可能個價又升了。當問到擔不擔心摸頂，他就即時有番自信地話，「買嗰時都俾人話高位啦」，但當時覺得自住就不理得太多，而且相信樓價好硬淨，「升完又係再升」，加上自己日常開支都不算大，所以都叫負擔到，無悔入市。</p></body></html>