<html><header><meta charset="utf-8"><title>【100周年專頁開放】Swarovski水晶版Nikon F　遲來愚人節消息？</title></header><body><h1>【100周年專頁開放】Swarovski水晶版Nikon F　遲來愚人節消息？</h1><p>今年是Nikon成立100周年紀念，廠方一早就準備好全盤慶祝計劃，如在2月底時已在CP+相機展中展示過D5 100周年紀念版同D500 100周年紀念版，另外還有100周年紀念版鏡頭及望遠鏡等等，不過當時就未有詳細資料可以提供。個多月後Nikon終於都開放了100周年紀念專頁，落齊各款100周年紀念產品的內容，其中最令人感興趣是「Nikon 100th Anniversary Crystal Creation Nikon Model I」同「Nikon 100th Anniversary Miniature Nikon F Camera」。</p><p>先講「Nikon 100th Anniversary Miniature Nikon F Camera」，本身用上尖頂設計的Nikon F已是必儲的經典外，今次推出的迷你版，會用上1/2比例，原汁原味重做，相信推出時亦會被熱炒；但至於由Nikon同Swarovski「Nikon 100th Anniversary Crystal Creation Nikon Model I」，外間反應就有分歧，如有網站覺得唔知點解要搞部完全唔用得的水晶版相機，甚至認為是遲來了的愚人節笑話，唔知Nikon死忠又會點睇？雖然今次開放了紀念專頁，不過Nikon仍以「擠牙膏」方式慢慢放料，如100周年紀念產品的發售行情就要等到6月先再公佈。</p><p>資料來源：Nikon, Gizmodo<br>文：布偉倫</p></body></html>