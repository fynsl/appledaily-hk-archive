<html><header><meta charset="utf-8"><title>睇到呆咗？細馬開竅體重?升靚到廐主難以置信？</title></header><body><h1>睇到呆咗？細馬開竅體重?升<br>靚到廐主難以置信？</h1><p>曾隸屬呂健威及賀賢馬房，今季轉投苗禮德的「大爆發」，一度跌至22分淘汰邊緣，但近仗似已開竅，馬如其名般大爆發，近三戰得1冠1亞1第五，上仗泥地一哩更彈甩對手開齋。<br><br>「大爆發」周三晚(5日)將再戰，角逐第四場五班1650米泥地賽，今朝此駒有晒搏殺手影，馬兒操練前後苗禮德都傍到實，該駒由助手內圈踱步時，老苗在欄邊企定定，仔細觀察牠的走勢。操完待馬兒返倉後仍有動靜，苗禮德夫婦、副練余詠詩及「大爆發」出賽騎師祈普敦，又在機坪開大會，研究此駒的出擊戰略，明顯一干人等對今仗高度重視，有極大決心爭取連捷。<br><br>「大爆發」再戰勝途泥地一哩，繼續在最低班五班上陣，毋須負重磅，細馬本身體重喜見上升廿幾磅，養壯了是好事，難怪苗禮德團隊今次顯得殺氣十足。</p></body></html>