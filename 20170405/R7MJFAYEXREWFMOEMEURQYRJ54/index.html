<html><header><meta charset="utf-8"><title>恐嚇女記者「小心俾人摑」莫耶斯道歉</title></header><body><h1>恐嚇女記者「小心俾人摑」<br>莫耶斯道歉</h1><p>在上個月中對新特蘭對般尼場波賽後，「黑貓」主帥莫耶斯發脾氣，叫《BBC》女記者域奇施柏絲（Vicki Sparks）「小心被人摑」，引起軒然大波，莫帥在周一公開說這件事，指十分後悔，而且已經向當事人道歉。<br><br>3月18日新特蘭主場賽和般尼場波賽後，莫耶斯接受域奇施柏絲訪問。施柏絲問他，班主來看球會否覺得大壓力時，莫帥就說：「你有啲唔守規矩喎，你小心啲呀。就算你係女人，都可能被人掌摑。」因為這番說話，莫帥遭到球迷抨擊，要求他下台，更有國會議員要求英格蘭足總跟進這件事，要處罰莫耶斯言語不當。<br><br>在周一的記者會上，莫耶斯說：「我都係衝口而出，我為自己所講嘅嘢感到深切後悔，我絕對唔係啲咁嘅人，我認錯。我已經同《BBC》嘅記者道歉，對方亦都接受咗。」《BBC》發言人說，莫耶斯跟施柏絲之間的問題已經解決，「莫耶斯先生已經同我哋嘅記者道歉，佢都接受咗。」據最新消息，英足總將傳召莫耶斯去問話。</p></body></html>