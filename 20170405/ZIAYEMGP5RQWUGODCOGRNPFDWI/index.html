<html><header><meta charset="utf-8"><title>寶馬逆線行元州街阿伯好彩行得快</title></header><body><h1>寶馬逆線行元州街<br>阿伯好彩行得快</h1><p>清明節假期，又係假日司機出動的日子？有網民「NG YUK MAN」在「小心駕駛」facebook群組上載一段車cam短片，片中見到一架銀色寶馬在深水埗元州街逆線行車，在北河街交界時，不少路人當時正按「綠公仔」燈慢慢橫過馬路，該寶馬險撞到過路的人，有推住手推車的伯伯行過後才驚覺危險，回頭指著該寶馬，其他途人也十分驚訝該寶馬無視交通規則，橫衝直撞，亦有人即場用手機拍片。<br><br>事發位置是元州街與北河街交界，車cam片段顯示該寶馬由桂林街駛入元州街，逆線行車，橫過北河街後再直去行駛至少數十米，片中沒有顯示該寶馬逆線至何時才停車。<br><br>整段元州街(紅色範圍)也是單向行車，全段逾1.6公里，車速限制50公里/小時，元州街由深水埗石硤尾街近大埔道交界起，向西北方延伸，至長沙灣青山道止。有網民嘲諷地指「咁咪唔使停燈位囉！」亦有人不明為何交通燈及路牌全「反轉哂」、地下仲有行車方向箭嘴，都仍繼續行。有人慨嘆「佢個腦都反轉咗」、「家下社會是非癲倒，倒轉行車都好正常」。<br><br>網民留言：<br>Wai Lun Tsang：仲要去嗰下好嘢，啲交通燈同路牌都反轉哂，地下仲有箭嘴！咁都睇唔到！<br>Wai Law：咁咪唔使停燈位囉<br>Hiu Fung：點解呢d人會有牌可以揸車。。。<br>Patrick Chan：佢嗰司機今日放假<br>Li Man Chun：你肯定佢有牌？<br>Chin Chan：見住有人過馬路都照去！<br>Ki Ki Carrie Li：佢個腦都反轉咗<br>Ricky Chan：家下社會是非癲倒，倒轉行車都好正常丫</p></body></html>