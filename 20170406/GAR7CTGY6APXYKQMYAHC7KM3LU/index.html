<html><header><meta charset="utf-8"><title>「Sing之天使」藍莓轉行做sales雪梨教瑜伽殺出血路</title></header><body><h1>「Sing之天使」藍莓轉行做sales<br>雪梨教瑜伽殺出血路</h1><p>齋講郭穎橋你可能唔知邊個，不過話埋畀你知佢係「Sing之天使」嘅菠蘿你一定記得佢係邊個。咁有代表嘅「Sing之天使」o依家又去咗邊呢？<br> <br>藍莓(劉俐)<br>喺《耳分高下》同《美女廚房》都冧莊做「藍莓」嘅劉俐喺大台發展已經算係最好，拍過唔少劇，主要都做演性感角色，不過喺14年離開大台，o依家轉行做sales，仲被影到喺地鐵胸壓打工仔男友。<br> <br>雪梨(林芊妤)<br>原名林婉霞嘅林芊妤(Coffee)，佢最出名嘅就係2014年，佢同富二代「Gathering」一事轟動全城，雖然Coffee因為呢年事被大台炒魷。不過，Coffee因禍得福，o依家仲轉行教瑜伽，早前仲同匯豐銀行總行副總監拍拖o添！<br> <br>香蕉(王淑玲)<br>王淑玲(Vanko)喺08年加入大台，佢仲做過《街坊廚神》主持金剛嘅助手，佢仲拍過唔少劇，不過都係做啲路人嘅角色，不過去到2013年就離開大台。<br> <br>檸檬(李悅彤)<br>李悅彤(Liddy)，原名李婷，事業嚟講唔算出色，不過佢喺2014年被影到同導演彭順喺圓方偷情，仲公然親熱。呢件事曾一度令彭順同李心潔嘅婚姻亮起紅燈，不過最後李心潔都原諒咗老公，仲生咗對孖仔o添！而Liddy就繼續銷聲匿跡。<br> <br>柑桔(陳蕊蕊)<br>33歲嘅陳蕊蕊擁有34F魔鬼身材，大台舞蹈藝員出身，去年4月同金剛因為性格不合分手，之後仲自稱恨拍拖。早前就有傳陳蕊蕊同洗米華愛將余加榮撻着，陳蕊蕊亦承認有與對方聯絡。</p></body></html>