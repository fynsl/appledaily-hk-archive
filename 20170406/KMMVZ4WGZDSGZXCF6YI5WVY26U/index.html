<html><header><meta charset="utf-8"><title>搬往朋友家朱智賢自爆遭阿哥家暴</title></header><body><h1>搬往朋友家<br>朱智賢自爆遭阿哥家暴</h1><p>新一代咪神朱智賢（Ashley）在森美和小儀主持的《千奇百趣特工隊》，跟港姐冠軍馮盈盈一齊做「特務」，活潑可愛的性格，令人留下深刻印象，但昨日朱智賢突然在Instagram自爆遭哥哥家暴。</p><p>「家門不幸」</p><p>朱智賢貼圖留言：「有個咁嘅阿哥真係家門不幸，由細到大成日俾佢打，拳拳到肉，細個咩都唔識，剩係識喊，到大個咗，睇住佢問候阿媽祖宗18代，不知幾想鬧返佢轉頭，不過唔想多管閒事，啲人成日話父母有責任，我覺得佢已經35歲人係成年人，已為人父都唔識做人真係好悲哀！」<br>之後朱智賢續說：「好多時我忍讓係因為唔想爸爸難過，但唔代表我會忍一世，最後我想講，我真係好傷心有個咁嘅阿哥！」最後她留言：「喺度希望天下嘅兄弟姊妹相親相愛，互相尊重。」<br>朱智賢接受傳媒電話訪問，被問到疑似家暴一事，她說：「我𠵱家冇咩，唔方便講咁多。」但承認屋企出現問題跟哥哥有關，她說： 「我同佢冇聯絡，我𠵱家唔喺屋企住。」被問到是不是因此離家出走？她說：「我啱啱去咗朋友屋企住，唔想同佢有正面衝突。」被問到有否受傷？她表示：「我𠵱家OK。」</p><p>爹哋會處理</p><p>當被問到由細到大跟哥哥的關係是否不好時，朱智賢說：「係，我都唔知點解咁，𠵱家爹哋會處理，𠵱家心情唔係咁好。」<br>採訪：非非</p></body></html>