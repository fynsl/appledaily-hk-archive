<html><header><meta charset="utf-8"><title>唔食飯掛住阿Fred？何雁詩煲電話粥笑晒</title></header><body><h1>唔食飯掛住阿Fred？<br>何雁詩煲電話粥笑晒</h1><p>昨日爆出何雁詩無啦啦做咗第三者，係唔知鄭俊弘（阿Fred）有個富家女友Beebs嘅狀況下同鄭俊弘撻著，之後仲畀富家女友Beebs發現，而Beebs同鄭俊弘最後尾分手o添！<br> <br>睇翻報道，指何雁詩同鄭俊弘喺兩個月前撻著，而富家女友Beebs就係上個月底揭發鄭俊弘一腳踏兩船。咁啱喺上月13日《蘋果》就影到素顏嘅何雁詩同疑似係助手嘅女伴現身中環擺花街一間餐廳用膳，不過何雁詩似乎志不在食嘢，佢不時行出餐廳外傾電話，仲講到好開心不時甜笑，十足十同男友情到濃時煲電話粥一樣。<br> <br>傾緊電話嘅何雁詩心情大靚，當日素顏嘅佢見到鏡頭仲主動打招呼，唔知同佢傾電話喎嗰係咪就係鄭俊弘，搞到佢咁鬼開心呢！</p></body></html>