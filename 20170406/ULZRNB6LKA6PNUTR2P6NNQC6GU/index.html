<html><header><meta charset="utf-8"><title>孫慧雪嫁圈外男友兼人母陳宛蔚做「天使」識老公</title></header><body><h1>孫慧雪嫁圈外男友兼人母<br>陳宛蔚做「天使」識老公</h1><p>錢國偉被視為大台綜藝節目嘅王牌監製，而佢嘅節目有一個特色，就係主持人有非常多女助手，就好似《美女廚房》有「粥粉麵飯」、《味分高下》就有「味之天使」、《耳分高下》就有「Sing之天使」，佢哋有唔少成員o依家都變晒做人妻。<br> <br>「飯」孫慧雪<br>第一輯嘅《美女廚房》做「飯」嘅孫慧雪，入行十年不過喺大台都只係做配角。佢喺去年底同拍拖6年嘅圈外男友Edwin結婚，喺今年初仲宣佈陀B 3個月，絕對係幸福人妻。<br> <br>「啤梨」張韋怡<br>《味之天使》嘅「啤梨」張韋怡有份拍唔少電視劇，不過都係戲份非常少嘅角色，而佢喺14年未婚懷孕生咗囝囝，翌年先潘姓男友補擺酒兼幫阿仔擺百日宴。<br> <br>「梳打」賈曉晨<br>06年參加過《美女廚房》做「美少女廚神冠軍」喺翌年仲成為「味之天使」，佢喺2012年同樊少皇拍拖，拍拖3年佢哋仲喺前年結婚。<br> <br>「雜果賓治」陳宛蔚<br>參加過07年港姐嘅陳宛蔚，入到24強落不過就加入大台，仲被安排喺《味分高下》擔任其中一位「味之天使」，因為咁仲識到錢國偉，佢哋嘅緋聞傳到2012年先認拍拖，仲係2015年拉埋天窗。</p></body></html>