<html><header><meta charset="utf-8"><title>西環集中營：羅致光入閣隨時亮紅燈 - 季陶</title></header><body><h1>西環集中營：<br>羅致光入閣隨時亮紅燈 - 季陶</h1><p>林鄭月娥下周日到北京接受任命狀，雖然未有公佈具體行程，但不少政界人士及輿論猜測，林鄭有機會與中央官員討論組班人選問題。有民主派中人認為，林鄭想找民主派背景人士入閣，必定要中央放行，估計林鄭或借今次機會提出有關想法，不過他認為，就算盛傳林鄭想招攬的民主黨成員羅致光屬民主派內溫和人物，要過到北京一關也不易。</p><p>西環勢發功阻撓</p><p>有民主黨中人稱，其實梁振英當選特首後，也有想過找民主派背景人士入閣，但最後除張炳良外，全部無法過關，「唔好話民主派背景人士，當年聽聞連一啲較開明親建制人士，一樣唔批」，他聽聞除了北京對民主派仍不放心外，另一大阻力是來自西環及建制陣營，「對建制派嚟講，佢哋唔想見到民主派入政府，而西環就更加唔使講」，至於北京會否接受羅致光做局長？另一民主派人士形容機會「一半一半」，「羅致光冇錯係民主黨入面溫和、甚至可以話係保守派，但北京始終有人對『民主黨』3個字好反感」，他認為羅致光能否成功入閣，將反映北京對林鄭有多大信任及支持。<br>至於民主黨怎樣看羅致光入閣，有「老鴿」直言，「佢（羅致光）入到政府，我哋唔覺特別高興、亦冇乜特別反感」，據聞在特首選舉後，一眾「老鴿」與自由黨榮譽主席田北俊飯局，席間談及林鄭很大機會找羅做局長，當時一眾「老鴿」認為是「預咗」，但不覺得代表改善與民主黨或民主派關係，始終羅一旦加入政府就須退黨，而且民主黨亦不會因羅是前黨友，對他較其他局長寬容，「林鄭真係要改善同民主派關係，係睇佢全面施政手法，而唔係用一個、兩個民主派人士做局長」。<br><br>季陶<br>周一、三、五刊出</p></body></html>