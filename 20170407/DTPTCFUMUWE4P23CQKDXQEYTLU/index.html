<html><header><meta charset="utf-8"><title>【真●砌機】德國神人奇技　積木砌出Macintosh Classic</title></header><body><h1>【真●砌機】德國神人奇技　積木砌出Macintosh Classic</h1><p>仍有唔少朋友鍾意去黃金、高登「砌電腦」，但這位住在德國柏林的Jannis Hermanns「砌電腦」方式就比較另類，一來他所「砌」的是Mac機，二來他真是用LEGO積木逐塊逐塊去「砌」，而且更有埋畫面，又點到你唔服！Jannis本身是一個程式編寫員，有日忽發奇想諗住用LEGO積木去製作一部Macintosh Classic電腦，就開始分頭訂購顯示用的E-paper屏幕、操作顯示畫面的Raspberry Pi Zero W微型電腦、電源以及所需要的LEGO積木，更將「砌機」心得分享到個人專頁，逐步逐步解釋點樣由零開始「砌」成一部LEGO版Macintosh Classic，如用上LEGO Digital Designer軟件製作電腦外形，怎樣將Raspberry Pi Zero W微型腦接上E-paper屏幕並編寫程式令畫面顯示到時間及經典的「hello」畫面，最後更貼上彩虹Apple Logo貼紙令機款更加像真。要製作一部LEGO版Macintosh Classic其實唔算好貴，Jannis就只用上約102美元（約$792）成本，當然背後的心機先至最矜貴，唔知各位電腦迷又有冇興趣自己「砌」返部LEGO電腦玩下呢？<br><br>資料來源：jann.is<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>