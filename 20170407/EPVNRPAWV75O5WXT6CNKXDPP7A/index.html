<html><header><meta charset="utf-8"><title>《七月與安生》12項提名大包圍曾國祥爭最佳導演「老竇搵我做明燈」</title></header><body><h1>《七月與安生》12項提名大包圍<br>曾國祥爭最佳導演「老竇搵我做明燈」</h1><p>【第36屆香港電影金像獎 之 後日舉行】<br>曾國祥執導電影《七月與安生》於後日舉行的香港金像獎獲12項提名（詳見附表），曾國祥更會角逐新晉導演及最佳導演。有指近年本土電影抬頭，金像獎亦受到影響，曾國祥說：「唔止今年，前幾年都係，一路喺金像獎都有呢股意識，係好事嚟嘅，作為香港觀眾、電影工作者，梗係撐番本土係好應該。𠵱家本土片得番香港人睇，以前日本、台灣都有人睇，𠵱家連中國大陸好多人唔睇，香港觀眾應該支持番。」</p><p>合拍片有助創作</p><p>拍片遊走本土與合拍之間，曾國祥自言沒有take side，他說：「有啲片喺適合內地拍，中國咁大，唔同地方有唔同環境，創作人可以多好多構思，有呢啲選擇對創作人係好。」不過他自言作為香港電影人，一定會在香港拍戲。</p><p>好多導演用心拍</p><p>說到執導手法，曾國祥自言師承陳可辛多過父親曾志偉，又指21歲入行只是死𡃁仔一名，有熱誠但冇知識。曾國祥笑謂：「我同老竇（曾志偉）鍾意嘅嘢唔同，佢鍾意搵我做明燈，有新戲會叫我去睇，我鍾意佢就好擔心，話套戲會死，唔鍾意時佢就好安樂。」他又說：「港片曾經百花齊放，90年代好多粗製濫造作品，到𠵱家又有好多用心拍嘅導演同新導演，所以香港可以講係好幸福。」<br>採訪：何永寧<br>髮型：Ryan Ma of Amour Hair spa &amp; salon<br>化妝：Yannes Lee of NDNCO<br>服裝：Comme Des Garcons</p><p>最佳導演勢均力敵</p><p>曾國祥：《七月與安生》<br>杜琪峯：《三人行》<br>周星馳：《美人魚》<br>黃進：《一念無明》<br>歐文傑、黃偉傑、許學文：《樹大招風》</p><p>《七月與安生》12項提名</p><p>最佳電影<br>最佳導演：曾國祥<br>新晉導演：曾國祥<br>最佳女主角：周冬雨及馬思純<br>最佳編劇：林詠琛、李媛、許伊萌、吳楠<br>最佳攝影：包軒鳴、余靜萍<br>最佳剪接：許宏宇、李點石、周肖林、檀向媛<br>最佳美術指導：翟韜<br>最佳服裝造型設計：吳里璐<br>最佳原創電影音樂：金培達、波多野裕介<br>最佳原創電影歌曲：《（It's Not A Crime）It's Just What We Do》<br>資料來源：香港電影金像獎大會</p></body></html>