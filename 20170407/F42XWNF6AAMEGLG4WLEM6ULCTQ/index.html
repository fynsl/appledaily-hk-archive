<html><header><meta charset="utf-8"><title>鄭俊弘認講大話拖何雁詩公告戀情</title></header><body><h1>鄭俊弘認講大話<br>拖何雁詩公告戀情</h1><p>33歲鄭俊弘（Fred）被爆背未婚妻偷嗒何雁詩（Stephanie），兩人由最初死口不認拍拖，直至前晚拖手斷正短片曝光，「雁鄭」終於要跪低承認戀情，昨日傍晚十指緊扣現身機場，被封賤男的鄭俊弘高調送新歡，對於網友指他是大話精，鄭俊弘尷尬解釋因想保護其他人才低調。</p><p>憑無綫《星夢傳奇》節目彈起的鄭俊弘，被富貴未婚妻beebs的閨蜜向周刊爆料，指他暗交24歲的巨聲幫何雁詩，前日被指小三的何雁詩堅稱只是普通好朋友，被網友封世紀賤男的鄭俊弘，接受無綫獨家訪問強調跟beebs關係已結束，當問到何雁詩被指是小三，他說：「我好抱歉，佢唔係第三者。」然而，昨凌晨兩人十指緊扣到西貢睇樓的短片曝光，被踢爆講大話！</p><p>叫大家錫住愛郎</p><p>經過一晚思量，「雁鄭」昨日傍晚約6時30分拖手高調現身香港機場離境大堂，鄭俊弘親自送何雁詩機兼幫她拖行李篋，他說：「我同Step一直以嚟好好朋友，我哋喺音樂上、生活上觀點好相似，𠵱家多工作機會接觸，我一直對感情好低調，所以之前嗰段感情冇人知，但呢段感情已經終結咗。」<br>問到是否承認之前講大話？鄭俊弘說：「我哋呢段感情剛開始，想珍惜同保護，所以選擇咗唔公開，但噚日一段報道，我一定要企出嚟澄清，希望大家畀啲空間我哋，希望有美麗關係。」對於被影到一齊睇樓，她說：「係，但未諗到咁遠，希望大家畀多啲支持，佢好大工作壓力，我唔喺香港，大家睇住佢。」<br>會否介意被指大話精？鄭俊弘只說：「因為呢啲係想保護其他人，所以我選擇低調處理。」問拖手亮相有否通知公司？何雁詩表示：「佢哋知道。」對於高層何哲圖昨仍指兩人沒拍拖，是否連公司都呃？她尷尬說：「佢都係今日先知，至於大話精呢樣嘢，我哋承認呢幾日講啲誤導大家嘅嘢，保護呢段關係以為最好，但今日企出嚟話畀大家知，係好勇敢。」問鄭俊弘會否承諾好好照顧女方？他只說：「未來嘅嘢未來先算，我哋做好每一日。」反而何雁詩大方說：「有信心嘅，冇信心都唔會今日企出嚟同大家講。」</p><p>形象破產失工作</p><p>跟着鄭俊弘拖手送女友入閘後，問到7月紅館騷是否被取消，他表示不清楚，對於傳奀星陳婉婷曾訛稱大肚逼他公開關係，他否認：「呢啲係炒作，唔再回應，只係喺公司見過。」記者再追問工作有否受影響？擔心形象破產？他全部封嘴。惟有業界人士向《蘋果》爆料，指鄭俊弘偷食曝光，嚇退客戶損失約六位數。<br>採訪：張俊銘、畢紹基<br>攝影：仇志德、陳順禎、孔志豪</p></body></html>