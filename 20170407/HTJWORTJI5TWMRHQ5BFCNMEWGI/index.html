<html><header><meta charset="utf-8"><title>「唔痛可以生多一個」Miki誕大眼仔　花名LuLu</title></header><body><h1>「唔痛可以生多一個」<br>Miki誕大眼仔　花名LuLu</h1><p>現年32歲的「餅碎」楊愛瑾（Miki），去年與永安太子爺郭永淳結婚，同年宣佈有孕，上月30日肚中「慈枯椗」搶閘出世，Miki昨早在Instagram貼出一家三口相，郭永淳單手抱B，非常熟手，BB眼仔睩睩，五官標致，還展示得戚笑容，Miki留言：「我的小東西等不及出來見世界，所以早產了。」Miki更搞笑叫囝囝做LuLu，她指囝囝早產兩周，出世時體重不足6磅，母子平安。</p><p>早產兩星期</p><p>LuLu仔出世一周，對新手媽咪Miki來說，當然手忙腳亂，Miki昨日有空即透過短訊回覆，分享新任媽咪感受：「BB上個禮拜已經出世喇！佢叫Luken，意思係『bringer of light』。」<br>Miki提到LuLu仔出世時情況說：「囝囝喺產房一出世就已經眼仔睩睩周圍望，好似想快啲見到我哋咁。佢出世未夠6磅，醫生話佢身體一切健康，叫我哋唔使擔心。因為BB早咗兩個星期出嚟，上星期朝早突然發現BB有想出嚟嘅先兆，成個人都變得好緊張，孭住走佬袋入到醫院。我一直都好擔心順產究竟係點，好在醫院嘅醫生同護士大家都講解得非常專業，所以過程一切都非常順利，冇我想像中咁痛苦。生完嗰一刻，我仲即刻講笑咁同老公講『咦！可以即刻生多一個喎』！」</p><p>鄧麗欣恨見</p><p>順產的Miki已經出院返家坐月，她也開始忙碌湊B生涯：「𠵱家返到屋企，每日都好忙，好多嘢要學，所以同大家報完喜之後我哋又要繼續努力喇！多謝大家嘅關心。」Miki一索得男，餅碎區文詩昨在電話中說：「探咗BB啦，好恭喜佢哋，好幸福，我探佢哋時BB瞓緊覺。不過都睇到樣子精緻、眼好大，同爸爸媽媽都似樣。」她表示送了實用嬰兒用品作賀禮。<br>另一餅碎鄧麗欣昨也說：「我未探BB呀，好開心，見到BB相好搞笑、好得意，未見過BB一出世對眼咁大，好想見真人。」吳雨霏都讚BB可愛，她同樣忙錄音未探望。<br>採訪：陳杰、皓騫</p></body></html>