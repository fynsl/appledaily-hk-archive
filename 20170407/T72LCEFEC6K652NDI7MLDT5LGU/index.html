<html><header><meta charset="utf-8"><title>97金融風暴失200億大劉：點會唔怕輸</title></header><body><h1>97金融風暴失200億<br>大劉：點會唔怕輸</h1><p>【劉鑾雄講大劉】<br>【連載系列之九　果斷轉型】劉鑾雄（大劉）於40年前由做風扇廠起家，至今財富估計有1,200億，躋身成香港十大富豪，多年來他從商之路經歷過高低起跌，日前他接受本報獨家專訪時坦言：「我絕對唔係一個成功嘅富豪。」</p><p>天文數字買機器</p><p>大劉後生做生意開風扇廠時已見膽識，別人最大的風扇廠用6萬呎廠，他夠膽投資買4、50萬呎廠房：「投資機器先係天文數字，用咗3、400萬成本開間工廠，總投資超過2億幾，高峯期工人約有萬幾人，投資咁大冇回頭路一定要去。」當年大劉的風扇廠一年賺幾億，更是全港唯一一間廠房有美國安全資格，所以定單接不停，令大劉儲得第一桶金，不過經營了6、7年，因純利由每年幾億跌至2、3%純利，他即果斷轉投地產及金融業生意，於96年以超過36億元高價將娛樂行賣給希慎，但於97金融風暴一鋪輸清。<br>染指金融、外國債券的大劉，上落贏錢注碼高達5,000萬到1億美金，他笑言：「我點會唔怕輸啫！你估我打得呀！不過一個人食得鹹魚抵得渴，去賭場賭錢都唔會包贏，贏錢全憑自己經驗判斷！」投資多年，大劉曾於97金融風暴輸200億，不過在08年環球金融海嘯時，把握在雷曼爆煲前急流勇退套現不少資金，之後再大肆出擊獲利，令他贏了400多億。</p><p>「健康係最大財富」</p><p>提到外界指大劉身家被低估時，他表示不敢評論：「我絕對相信頭嗰20個身家係俾人低估咗。」大劉坦言年紀漸大，心境亦有轉變：「中國人有句說話『健康係最大財富』，真係啱嘅，俾你賺幾多嘅錢，但如果過兩日就拜拜，咁又有乜意思？錢有機會就搵，但唔需要刻意，都已經夠食夠着，唔需要去爭做第幾富豪，我要引述好多人講『我心中富有咪得囉！』」<br>採訪：陳月媚<br>攝影：陳俊強</p></body></html>