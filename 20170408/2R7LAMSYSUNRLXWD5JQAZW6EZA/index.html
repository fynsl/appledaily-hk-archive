<html><header><meta charset="utf-8"><title>千嬅遭囝囝收埋手袋</title></header><body><h1>千嬅遭囝囝收埋手袋</h1><p>楊千嬅、何超蓮等前晚在灣仔會展，出席東華三院董事局就職晚宴，千嬅提到復活節期間忙於宣傳電影，只有兩日陪囝囝Torres：「有兩日時間去camping，同屋企人去郊野公園。」問到Torres會否詐型，她笑言：「其實佢知，我一化妝就知道我陪唔到佢，佢會借啲意收埋我啲嘢，收埋我手袋銀包，搵啲Lego擺喺我鞋，主要唔想畀我走。」<br></p><p>問千嬅會否心痛沒時間陪囝囝，她說：「唔會，其實要畀佢知道大人要返工，細路要返學，要教佢。」另外，同場的莊思明對於鄭俊弘與何雁詩突然反口認愛，她說：「其實作為藝人要公開一段戀情要好大勇氣，好多人唔識處理呢啲問題，講同唔講之間好易令人混淆。」<br>採訪、攝影：卓寶花</p></body></html>