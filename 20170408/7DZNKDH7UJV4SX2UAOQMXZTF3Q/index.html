<html><header><meta charset="utf-8"><title>【古怪周邊】結他Pick藍牙鎖匙扣　Android手機用家更着數</title></header><body><h1>【古怪周邊】結他Pick藍牙鎖匙扣　Android手機用家更着數</h1><p>手機用藍牙遙控器本身並唔算太新奇，如這款之前曾在Softbank眾籌平台「+Style」現身的Qmote S，就靠外形同比較全面的功能取悅用家。非常小巧的Qmote S外形有點似加上鎖匙扣的結他Pick，方便扣在銀包或衣物之上無咁易唔見，萬一唔小心唔記得Qmote S藍牙遙控器的下落都唔怕，透過已連接的智能手機就可以令遙控器發出聲響，協助用家尋找。機面雖然只得一個按鈕，但可透過不同按掣數目同長按動作執行多達9種動作，只要事前登錄好指定動作，想要遙控手機播放音樂、調整音量或者進行拍攝都無問題。當然要產品賣得好，iOS同Android平台都要對應，不過睇返Qmote S在兩個平台上所對應的動作，明顯是Android方面較多，如可遙控錄音、擷取手機畫面甚至是開啟相機App影相都得，當然或多或少都跟兩個平台的開放程式有關。講到價錢又唔算貴，剛正式推出市場的Qmote S定價只是3,980日圓（約$278），值得買返個看門口。<br><br>影片： http://bit.ly/2oPwyyi <br><br>資料來源：ITmedia<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>