<html><header><meta charset="utf-8"><title>擅演奸角　離無綫賺人仔駱達華攜妻女返港祭祖　拒回流</title></header><body><h1>擅演奸角　離無綫賺人仔<br>駱達華攜妻女返港祭祖　拒回流</h1><p>【銅鑼灣】現年52歲駱達華，亞視出身，多年後轉投無綫。在電視劇中他以演大奸角及惡人出位。最為人熟悉的電視作品，要數2000年在劇集《陀槍師姐II》中，演患有人格分裂的角色，陰沉背後令人不寒而慄。當中他強姦滕麗名那一集，更成為當年全年收視冠軍。自從駱達華早年離開無綫後，全力在內地拍劇發展，做得有聲有色，他更選擇在上海置業定居。</p><p>帶女兒坐電車</p><p>前日駱達華回到香港在銅鑼灣現身，上午10時許，他手持一袋早餐步行返回下榻酒店，途中經過報紙檔時，他停步留意數本娛樂雜誌封面。回到酒店逗留到下午12時許，跟太太一齊步出酒店，去到就近一間銀行，相信是搞開戶手續。逗留約半個小時後，他們到藥房及便利店購物。去到便利店門口，他又再看娛樂雜誌，似乎頗關心香港娛樂圈中事。兩公婆恩愛地拖手回酒店，路經一檔報紙檔時，駱達華再與老婆一齊研究娛樂雜誌封面。<br>兩夫婦回房逗留半小時後，駱達華夫婦再度外出，今次同行的還有囡囡，他們選擇坐電車漫遊香港。在等候期間駱達華接受訪問，透露此行是遊玩及拜山：「今次返嚟主要係玩，加上始終係中國人，清明節返嚟拜山，同埋阿女要箍牙，遲啲佢會去美國升讀大學，所以咪帶佢返嚟玩吓，因為個女都鍾意香港。」</p><p>「睇有冇好劇本」</p><p>對於先後三次留意香港娛樂新聞，是否意味有意回流返港發展？駱達華說：「睇吓有冇好劇本，睇吓工作性質係好嘅，都係工作一份都OK嘅！」但他肯定不會返港定居，他說：「唔會喇！上面又有屋又有穩定工作。」<br>採訪、攝影：徐錦池</p></body></html>