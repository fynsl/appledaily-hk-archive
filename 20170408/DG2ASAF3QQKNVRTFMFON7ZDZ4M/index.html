<html><header><meta charset="utf-8"><title>黑仔追擊男配　「對手全部係前輩」</title></header><body><h1>黑仔追擊男配　「對手全部係前輩」</h1><p>【香港電影金像獎之明日揭盅】<br> <br>半百姜皓文（黑仔）入行逾30年，由亞視跳入大銀幕，今年終憑電影《樹大招風》角逐明晚舉行的第36屆香港電影金像獎最佳男配角，面對曾志偉、秦沛、吳孟達和廖啟智幾位勁敵，黑仔日前接受訪問時說：「對手強，全部係師兄、前輩，拼落去冇得比，個個都咁好戲。」</p><p>感激老婆</p><p>問黑仔會否覺得這次是遲來的提名？他說：「冇話做得耐年資就畀個獎你，人哋覺你有少少合格，就畀個提名，自己覺得係冇用，要人哋覺得先有用。」得獎與否，黑仔都要感激太太金慧英：「佢歇斯底里支持我演藝事業，佢畀我嘅自由度比導演更大。」<br></p><p>撐本土片</p><p>《樹》片被指有政治隱喻，黑仔卻說：「我冇感覺到，我政治完全係盲，我好後知後覺，係咪政治？畀觀眾定，佢哋睇到乜就講乜。我只係睇古仔，角色啱就拍。」黑仔支持本土電影：「因為我係香港演員，特別有情意結，香港電影業一定要由香港演員撐番起，本土題材特別受時代歡迎，香港電影人係俾題材規限，因為要顧及海外市場，合拍係有原因。我覺得本土電影就係代表香港電影精神。」<br>採訪：陳杰、余傲芝、譚倩宜<br>服裝：Scotch &amp; Soda</p><p>【最佳男配角提名名單】</p><p>姜皓文<br>《樹大招風》<br>曾志偉<br>《一念無明》<br>秦　沛<br>《北京遇上西雅圖之不二情書》<br>吳孟達<br>《導火新聞線》<br>廖啟智<br>《點五步》</p></body></html>