<html><header><meta charset="utf-8"><title>【肚臍好有用】凹凸美醜人人唔同　係咪關醫生手勢事？</title></header><body><h1>【肚臍好有用】凹凸美醜人人唔同　係咪關醫生手勢事？</h1><p>天氣開始熱，又是清涼裝束亮相的時候。在沙灘八卦地望望四周身穿露臍crop top靚女，肚臍修長可人；另一邊廂那手抱嬰孩的肚臍微微外凸，像是一顆鈕扣，為甚麼肚臍有凹凸，人人唔同樣？這次找來婦產科專科醫生靳嘉仁及註冊中醫師譚莉英，為大家解構關於肚臍的四個迷思。</p><p>一、點解肚臍有凹凸？係咪醫生剪臍帶手勢影響？<br>「有人說『醫生你剪靚啲！』其實剪成怎樣，跟後來臍帶脫落後也沒大關係。」靳嘉仁笑說。嬰孩在母體時透過臍帶吸收氧氣及養份，出生後，醫生會在臍帶約四至五吋位置剪斷臍帶，而非直接在肚臍剪斷，然後護士會用臍鉗在離肚臍一至二厘米位置夾緊，待臍帶一至兩星期乾後便自然脫落。靳嘉仁表示，每個人肚臍的外觀、形狀、大小跟遺傳關係最大，「你父母的肚臍如何，就遺傳了給你。」<br><br>二、撩肚臍會肚痛？<br>細個總聽大人講唔好撩肚臍，否則會肚痛肚屙，原來有得解。譚莉英表示，肚臍於中醫而言是一個很重要的位置，「我們經常稱它為五臟六腑之門。」她指出，肚臍裏沒有脂肪的，直接跟腸繫膜和筋膜聯繫，「如果我們以外物刺激，會刺激到腸的臑動，輕則腹瀉、便溏（半液體狀似溏泥），甚至很多氣放出來；嚴重的話，除了刺激腸子，也會影響膀胱，或是婦科系統，令月經失調。」咁嚴重？關於肚臍，真係非誠勿擾。<br><br>三、其實肚臍有冇用？<br>剪斷臍帶之後，我以為肚臍於人類而言已經冇乜大用途，頂多用來穿環裝飾，細問之下先知原來佢好重要！中醫角度，臍是名為神闕的穴位，要驅寒祛邪呢個位就好緊要。「可以在穴位上做艾灸，或者在鄰近穴位，如天樞、關元下針再做艾灸，便可以在皮膚底下做到更佳效果。」譚莉英說。<br>西醫角度，原來都有用。靳嘉仁說：「婦科醫生而言，有時做微創手術，當然想傷口不顯眼、流血少一點，所以婦科醫生做手術時，喜歡清潔好肚臍，把儀器直接在肚臍放進去。傷口癒合後，在肚臍裏動刀也看不出來。」<br><br>四、肚臍可以睇到健康狀況？<br>網上文章流傳，唔同肚臍形狀透露出唔同健康狀況，仲可以睇埋性格，簡直震驚十三億人！講到咁浮誇，當然要問問專家先真。靳嘉仁表示，唔會直接睇到健康狀況咁誇，但肚臍的變化卻值得留意，「如果肚臍形狀變了，例如原本是平肚臍，但變成凸起、肚子也很脹，便表示肚內的壓力大了，最常見的是肚積水。」他續說，「女士來說，當發現月事時肚臍會痛，或是有血水流出，則有可能子宮內膜異位，除了每月來經，肚臍也會流血出來，因為內膜移了位在肚臍而出現。」<br><br>記者：黃樂雯<br>攝影：伍慶泉、徐振國<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>tag:<br></p></body></html>