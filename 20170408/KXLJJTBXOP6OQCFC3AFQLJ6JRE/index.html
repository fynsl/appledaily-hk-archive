<html><header><meta charset="utf-8"><title>至索Body都會輸張曦雯被何雁詩搶混血男友？</title></header><body><h1>至索Body都會輸<br>張曦雯被何雁詩搶混血男友？</h1><p>鄭俊弘「瞞婚」事件繼續發酵，男方被網民鬧爆係賤男，一腳踏兩船；而新歡何雁詩又疑似做第三者，令鄭俊弘與未婚妻Beebs分手。<br><br>昨日再有爆料，指何雁詩已經唔係第一次做小三，對上一個男朋友、日韓混血Wataru都係由「打機女神」12年華姐冠軍張曦雯手上搶番嚟。有指張曦雯同Wataru喺15年初相識，同Wataru約會過，何雁詩明知兩人關係，仲經常到Wataru嘅餐廳打躉食水煙，有硬撬張曦雯對象之嫌。<br><br>昨日張曦雯接受傳媒訪問時煞有介事話﹕「我唔想再討論呢樣嘢，因為都唔關我事。我回應咗，但回應出嚟又唔係我想講嗰樣嘢，所以我寧願唔講，唔想大家誤會。」<br><br>張曦雯承認識得Wataru，但兩人從未拍拖，佢話﹕「冇，冇，係識得。(俾何雁詩搶男友？)一定冇！(o依家同Wataru仲係咪朋友？)正常，唔係好好朋友，唔會有啲乜嘢。」</p></body></html>