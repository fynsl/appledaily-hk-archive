<html><header><meta charset="utf-8"><title>團隊做到頹仍努力諗橋</title></header><body><h1>團隊做到頹仍努力諗橋</h1><p>【難忘一刻】<br>為政治人物擔任攝影師，過程卻是罕有的平實，回想數月間哪刻最難忘？Anthony指自己較遲加入，首次踏足競選辦時，笑言「一打開門見到所有人做到頹晒、死晒」，但仍努力「諗橋」及做好手頭工作，「所有人為咗件事勞心勞力，嗰一刻真係有啲感動」。</p><p>「記得每一個人嘅名」
</p><p>參選特首卻選擇紀實攝影，阿非形容「可睇到佢（曾俊華）對自己嗰個信心，覺得需要一隊人好平實、真實咁記錄佢，就可表達到佢想表達嘅訊息出嚟，係一個大膽嘅嘗試」。<br>獲公眾大讚有親和力並非難事，但做到對內對外口碑一致的政治人物則不能只靠公關。Billy舉例，「佢記得我哋每一個攝影師嘅名，競選後都會主動搵我哋逐個影相」，他最深刻是「阿sir」和家人相處的私人時刻，作為攝影師鮮有看到政治人物這一面。曾俊華的兒子和太太常陪伴在側，令人感到他並非孤軍作戰，「係成個家庭support佢」，當真實接觸這個人物時，「原來佢有溫柔嘅一面、緊張嘅一面……係難忘嘅」。<br>■記者黃翠儀</p></body></html>