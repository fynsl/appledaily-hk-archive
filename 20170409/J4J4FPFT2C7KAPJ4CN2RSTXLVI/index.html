<html><header><meta charset="utf-8"><title>楊岳橋料林鄭「多政策少政治」</title></header><body><h1>楊岳橋料林鄭「多政策少政治」</h1><p>【本報訊】民主思路麥嘉晉舉辦「後梁振英時代論壇」，內容圍繞候任特首林鄭月娥。公民黨黨魁楊岳橋相信，林鄭未來施政會「多政策、少政治」，如她有心應盡快重啟政改；自由黨李梓敬說，林鄭是「薯片2.0」，如她有回應港人訴求，將全力支持她。</p><p>李梓敬：應給予信任
</p><p>林鄭月娥未當選已被標籤為「CY 2.0」。楊岳橋相信，林鄭未必傳承梁振英的治港及用人路線，未來施政會「多政策、少政治」，但林鄭應盡快重啟政改，「林鄭有冇呢個胸襟、勇氣同智慧，喺第一輪諮詢係冇前設，甚至將所有反對8.31嘅言論或港人意見攞畀中央睇？」他強調，需要更長時間觀察林鄭，但目前未見到林鄭與民主派的理念有交接點。<br>李梓敬說，林鄭不是「CY 2.0」，而是「薯片2.0」，因她正在修補與泛民的關係；若林鄭延續梁振英的路線，日後阻力勢必更大，但未來應給予林鄭信任，「要畀時間觀察佢嘅表現，睇佢有冇回應港人訴求，如果做到，會全力支持佢」。李又說，重啟政改會令社會再出現撕裂，香港這幾年已忽略很多基本民生問題，「未來幾年，係咪真係要處理呢啲咁敏感嘅問題呢？」<br>麥嘉晉稱，對林鄭上場持樂觀態度，亦相信她不是「CY 2.0」，認為北京看到「曾俊華效應」，「港人可以接受建制派嘅人做特首，曾俊華都提23條、8.31，但佢有代表港人說話，港人都會支持」，相信林鄭會從中學習。<br>■記者李詠希</p></body></html>