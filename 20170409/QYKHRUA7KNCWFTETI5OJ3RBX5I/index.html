<html><header><meta charset="utf-8"><title>【一周必看】唔儲首期都要去　日本女僕教做Gym請畀趣</title></header><body><h1>【一周必看】<br>唔儲首期都要去　日本女僕教做Gym請畀趣</h1><p>女僕cafe大家可能都有去過，就算無去過，點都會聽過。依家喺日本唔只有女僕cafe，就連健身室都行埋女僕風，簡直就係一班宅男嘅喜訊呀！<br> <br>呢間將會喺今年5月開幕嘅女僕健身室叫「Maid Gym」，位處東京秋葉原。最吸引人去做運動嘅地方，就係呢間gym嘅女僕係會提供一對一服務㗎，真係令人寧舍有心機做運動。聽講呢間女僕健身室入面返工嘅「女僕」都係受過特別訓練，識得教客人點樣正確使用健身器材，同埋喺入面做gym果陣都會提供埋運動飲品，認真係招呼周到呀。！</p></body></html>