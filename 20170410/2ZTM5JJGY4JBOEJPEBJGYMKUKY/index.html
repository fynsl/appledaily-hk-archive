<html><header><meta charset="utf-8"><title>每季600萬置裝繡「JL」大劉鍾情藍T</title></header><body><h1>每季600萬置裝繡「JL」<br>大劉鍾情藍T</h1><p>【劉鑾雄講大劉】<br>【連載系列之十二　低調奢華】富豪劉鑾雄接受本報獨家專訪，今回講到他的衣着，只要稍為有留意其新聞就會發現大劉的衣着貫徹單一，鍾情藍色。夏天多以藍色Polo Tee、西褲，到冬天就轉灰色長袖樽領上衣，再加件機恤外套的「大藍人」打扮。<br>近月因養病關係，大劉衣着再變身，愛以藍色間條睡衣出巡，他表示：「第一，我冇出街，一係返公司，自己地方冇所謂；第二，係醫院，都係瞓喺病床，都係想舒服，好簡單理由。你去睇戲，你唔會專登喺大庭廣眾場合着呢啲衫。」</p><p>會着25蚊T恤</p><p>別以為大劉衣着看似千篇一律，其實都出自法國名牌Hermès訂做。他是愛馬仕Hermès世界級VVIP不是一個秘密，他曾承認花費數億買手袋，其衣服胸口位置均繡上「JL」（大劉英文名Joseph Lau）字樣。坊間有傳他是香港首位富豪獲Hermès度身訂造的待遇，他語氣平淡表示：「誇張咗啲，你有錢畀佢，佢乜都同你做，唔係特別為我做。」<br>大劉曾穿100蚊四件Giordano T恤，但大部份出自Hermès手筆，西裝出自倫敦名牌Savile Row裁縫工匠度身訂做，一條靚料西褲索價26.6萬，一套西裝要150萬埋單，每季置裝費至少5、6百萬，大玩低調奢華。日日同款百穿不厭，大劉說：「係麻煩少少，有啲牌子T恤尺寸唔啱我，我高啲，着起嚟短，叫佢哋長度加多兩、三吋，就番我自己着衫習慣。」</p><p>新衫太多送人</p><p>大劉自言年輕時貪靚姿整：「到𠵱家年紀、心態，最緊要乾淨，所以最舒服係T恤。」最瘋狂時，大劉試過將全新未着過的名牌衣物轉贈別人：「曾經送過超過1,000對新鞋畀人哋，唔係我買嚟送畀人，而係我買買吓儲儲埋冇開嚟着。今日啱啱訂咗一批，因為尺寸肥咗，着唔到，其實可以改，我嫌麻煩，寧願唔改送畀人哋。」<br>採訪：陳月媚</p><p>【Timeline】手機用戶請按此，瀏覽「<a href="http://bit.ly/LAU-timeline?inapp=1%20">傳奇狙擊手劉鑾雄</a> 」: <a href="http://bit.ly/LAU-timeline?inapp=1%20">  http://bit.ly/LAU-timeline </a> <br><iframe src="https://cdn.knightlab.com/libs/timeline3/latest/embed/index.html?source=1b2tFQdxe226fOazf0NvUtPVk9O5zqr7HwhEDYJsOBD8&amp;font=Default&amp;lang=zh-cn&amp;initial_zoom=2&amp;height=780%20" width="100%" height="780" webkitallowfullscreen mozallowfullscreen allowfullscreen frameborder="0"></iframe> <br><br>【話你知】同大劉有關係嘅名人、美女有幾多? 即睇「<a href="http://bit.ly/JosephLau?inapp=1%20">大劉人物關係圖</a> 」: <a href="http://bit.ly/JosephLau?inapp=1%20">  http://bit.ly/JosephLau </a> </p></body></html>