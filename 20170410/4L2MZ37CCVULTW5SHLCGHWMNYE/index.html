<html><header><meta charset="utf-8"><title>秦沛撐女兒寸鄭俊弘：夜晚笑醒</title></header><body><h1>秦沛撐女兒寸鄭俊弘：夜晚笑醒</h1><p>近日認戀何雁詩的鄭俊弘曾被舊愛姜麗文控訴，當年走紅後即飛起她，日前姜文杰代妹出頭，在社交網暗寸「雁鄭」狗男女，昨晚兩兄妹陪爸爸秦沛出席金像獎行紅地毯，由於這幾日都是雁鄭的負面新聞，問秦沛是否很開心？他笑說：「頭先、𠵱家、一陣間都好開心。」身旁的姜麗文即掩嘴笑。<br>秦沛就說：「呢兩日攰啲，因為剛喺外地返來，時差關係，有時夜晚瞓覺都會笑醒。」是否睇到鄭俊弘新聞開心到笑醒？他笑說：「我冇睇佢啲新聞，我係睇金像獎新聞笑醒。男配競爭好緊要，個個有實力。」對於鄭俊弘表示無負姜麗文，她只露出禮貌微笑沒回應，秦沛笑問記者：「你哋想唔想我哋開心啲？」跟住將收音咪交回傳媒，問姜文杰寫「狗男女」是否意有所指？他只說：「多謝多謝。」</p></body></html>