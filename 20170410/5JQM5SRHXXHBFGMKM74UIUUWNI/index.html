<html><header><meta charset="utf-8"><title>【幕後玩家專訪】團隊真心話：落選對阿sir係最好結果</title></header><body><h1>【幕後玩家專訪】<br>團隊真心話：落選對阿sir係最好結果</h1><p>曾俊華競選辦在67日間，成功編織出香港至今最為人津津樂道的競選工程，甚至被形容是「夢想辦」，為他贏得30多年公職生涯的民意高峰。新媒體的戰場要快而準，競選團隊中由三間公司合作組成的「創意及社交媒體部門」，可說是近年最佳示範；最終曾俊華失落特首這份「衰工」，不少港人大感可惜，不過一眾「幕後功臣」卻真情剖白：「落選對阿sir係最好結果！」<br><br>記者：黃翠儀<br><br>創意團隊成員Secret Tour 鍾振傑（Stephen）、Feva Works 柳宇澄（YC）及Photoblog 盧勁業（Alex），坦言合作前從未想過三間公司能如此有默契，當中有些項目由構思到執行，最短時間可能只是十多分鐘以內的事，當初各人如何「埋班」？原來競選辦成員羅永聰（阿聰）分別向他們招手，YC回憶正式合作前，「四個大男人喺間好鬼靚嘅酒店傾咗成晚」，他甚至覺得那一夜猶如「民主BB班」，當日阿聰談到，雖然明知特首選舉是一件千二人的事，但他們卻決定將目光放在全港七百多萬港人身上，「佢話唯有咁先可以令巿民成為成件事嘅主角」，繼而迫使對手就一定要就此作出反應，不能視民意如無物。最後團隊中各人政治光譜雖有差異，但曾俊華的信念及團結香港人的目標，成為凝聚一眾成員的「最大公因數」，而團結不能解決所有問題，「但團結係第一步」。<br><br>加入競選團隊後，眾人長期在競選辦最靠出的「細路仔房」內開會，雖然執行細節上各有分工，但每個項目的構思可謂「你中有我，我中有你」，屬於整個團隊的成果。團隊自稱為「細路仔」，而競選辦中一些資深前政務官員等則被稱為「大人」，Stephen笑言「我哋團隊真係做到we同connect」，他直言「唔係我哋做得特別好，其實我哋都係講人話咋嘛」，但因有一個讓他們自由發揮的領袖，「你成日聽到林鄭點點點，好少話林鄭及其團隊，相反呢段日子會成日聽到曾俊華及其團隊，係一個『we』字嚟嘅」。而「connect」亦能代表香港久違的「黃藍」及兩代人破冰，他指自己在競選辦中認識了「藍營」朋友，發現其實雙方有不少共通點；「老和幼」亦有聯繫，例如年輕人提出新穎的活動建議，前輩們就指正執行上有何困難。<br><br>競選期間，曾俊華一直掛在口邊的「一個人邊可能識晒所有嘢」、「相信一個人，不如相信每一個人」，似乎在團隊中真的能辦到。Stephen形容，「我哋Day 1 present成個campaign，同宜家出到嚟嘅嘢有9成係一樣」，能獲得「老闆」如此信任，即使在廣告界中亦不常見，若只論工作環境「簡直係天堂啦」，YC亦笑言這段日子「好似返緊教會」。<br><br>和「阿sir」相處多日，團隊透露他就如曾太所言愛說冷笑話，例如立法會議員黃碧雲生日，曾生就說了一句「Oh！Have a big one！」也許這種幽默並非人人明白，但卻悄悄地拉近眾人關係。<br><br>3月26日選舉旅程告終，有人灑淚痛斥小圈子選舉的荒謬，有人感嘆制度不變萬事休矣，縱然掌聲歡呼聲悅耳，惟一夜過後香港其實仍未見曙光。當日團隊成員亦有到點票現場，Alex指事前已有心理準備，所以未感到太大落差，現時處於「沉澱階段」，究竟這一場美夢對香港有何影響，要下結論還是言之尚早。<br><br>不過選舉過後，團隊和「阿sir」的關係未有劃上句號，YC笑言「我哋已經冇利用價值」，但還是會相約去看電影、用膳。眾人坦言「落選對阿sir嚟講係最好結果」，YC提到臨近投票日，商台DJ森美祈禱時直言「為阿sir好就希望阿sir選唔到，但為香港好呢就希望阿sir選到」，當時他們亦有同樣感受。選舉結果雖然令成員們失望，但同時又為曾生鬆一口氣，希望他好好享受退休生活，「最希望佢遠離政治」。Alex形容，「佢係一個令你好想親近嘅人，但係咁多人都想親近佢又唔想令佢好攰」，所以每一、兩個月能見一見面已經很好。</p></body></html>