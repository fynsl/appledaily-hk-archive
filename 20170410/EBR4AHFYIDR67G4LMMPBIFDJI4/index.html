<html><header><meta charset="utf-8"><title>【馮仁昭四圍超】張震孭女行山成頭汗</title></header><body><h1>【馮仁昭四圍超】<br>張震孭女行山成頭汗</h1><p>張震喺13年同女友莊雯如結婚之後，生咗囡囡張源原，𠵱家已經兩歲。有女萬事足嘅張震，雖然不時要四圍飛拍戲，但佢一有時間就會陪寶貝女同老婆享受天倫樂。<br>噚日張震一家三口去行山，仲將啲相放上微博。見張震孭住BB行山架載囡囡，而囡囡就學爸爸戴住副黑超好可愛，雖然囡囡都有落地行，但睇相見張震都搞到滿頭大汗。<br>撰文：馮仁昭</p></body></html>