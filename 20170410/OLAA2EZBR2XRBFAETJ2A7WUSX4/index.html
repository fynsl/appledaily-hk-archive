<html><header><meta charset="utf-8"><title>經濟客艙：買新界上車盤輸在起跑線 - Captain Cool</title></header><body><h1>經濟客艙：<br>買新界上車盤輸在起跑線 - Captain Cool</h1><p>人生最難堪嘅moment，係想買層樓，但發覺無論儲錢儲幾耐都係唔夠畀首期。喺扭曲樓市掙扎求存嘅港人，不足500呎嘅上車盤，無論九龍或新界入場費隨時過千萬。就好似大陸近排好興咁講，讀完北大清華又如何？畢業後依舊買唔起北京學區房。香港嘅大學畢業生，拎得萬零蚊月薪，連北角維港頌一呎都負擔唔起。<br>樓市扭曲，似乎打破咗「港島樓一定貴」嘅定律。無論係北角維港頌抑或係荃灣柏傲灣，兩個新盤呎價成兩萬三蚊，首期都要四百幾萬。住港島或住新界，買咗樓，未必代表攀上社會財富嘅楷梯。有報道話，月入三萬嘅香港家庭，扣除小朋友、生活同雜費開支，約每月剩低三、四千蚊。如果需要供養父母，家用都未必夠畀。<br>不過，如果每日要去中環、灣仔或者尖沙嘴嘅打工仔，北角上車盤似乎着數多啲啲。特別正值搏殺期，一小時生活圈令打工仔可以每日偷回時間，極速恢復精神再返工，呢點同住新界地區無法相比。例如每日OT到八、九點後收工，返到屋企仲可以食個飯，或者去跑吓步甚至睇齣戲再進修都得，但住偏遠地點就要用多兩粒鐘搭車，一年365日計，又浪費咗700幾粒鐘，相對嚟講每日出門口已經輸在起跑線，付出更加多喎。<br><br>Captain Cool<br> https://www.facebook.com/seeforcaptain/ <br>本欄逢周一刊出</p></body></html>