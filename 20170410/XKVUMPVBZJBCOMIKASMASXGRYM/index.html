<html><header><meta charset="utf-8"><title>會幫祥嫂籌建伶王紀念館兆尊論3紅顏：嗰啲係我老闆</title></header><body><h1>會幫祥嫂籌建伶王紀念館<br>兆尊論3紅顏：嗰啲係我老闆</h1><p>鄧兆尊、梁烈唯（唯唯）、曾淑雅（Jumbo）、董嘉儀（大埔Lulu）及陳健朗等日前於大角嘴拍攝網絡電影《失業皇帝2017》，劇情講述面對大集團逼遷，眾人穿上「血衫」抵抗。老闆向展邦亦特地到場探班，他表示一直很尊敬叔父向華勝，應將他的電影延續，展邦說：「睇新聞見到住籠屋嘅人好辛苦，我就諗起叔叔呢部《失業皇帝》，好貼合我哋想拍嘅題目。」</p><p>「跟官咁耐知性格」</p><p>兆尊相隔八年再拍戲，他說：「𠵱家啲後生仔sharp醒，拍得特別快。」問到他的3位紅顏知己會否到場探班？兆尊笑說：「嗰啲係我老闆嚟㗎！佢哋好少嚟探班，唔知呀！可能夜啲啦！」到時會否請媽咪祥嫂睇首映？他表示這部戲只會在網上收看，自己亦不會教祥嫂上網睇：「後輩唔可以教前輩嘢㗎，要平輩教。」至於祥嫂要建「伶王新馬師曾藝術紀念館」，到時可會去參觀？兆尊謂：「嘩！你話參觀呀，梗係幫手啦，呢啲嘢要等祥嫂安排，你唔可以衝出去㗎！唔可以太過主動，跟官咁耐知官性格。」</p><p>唯唯獲提點戒囂張</p><p>在戲中飾演大集團二世祖的唯唯，因過於好勝而得罪人，及後因事故淪落住板間房，情節跟他被封為「負皮王」的打擊相似。<br>唯唯直言不明白觀眾為何不喜歡他：「嗰時好唔開心，不過如果我冇經歷過，就唔會成長得咁快，可能當時唔係有心，但有時不自覺嘅態度、講嘢嘅語氣，令人覺得我好囂張。老婆成日都提我要低調、謙虛。」他坦言那次教訓非常深刻，感激在失意時有林盛斌及家人支持，他說：「經歷咗咁多，事業返番正軌，更加要努力。」此外，Jumbo表示戲中飾演社工，和唯唯有感情戲。<br>採訪：黃曉妍<br>攝影：仇志德</p></body></html>