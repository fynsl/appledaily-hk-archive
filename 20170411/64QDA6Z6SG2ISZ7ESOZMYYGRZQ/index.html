<html><header><meta charset="utf-8"><title>大劉講換腎當時有人應徵做傍友</title></header><body><h1>大劉講換腎<br>當時有人應徵做傍友</h1><p>【劉鑾雄講大劉】<br>【連載系列之十三　健康要緊】劉鑾雄身為超級富豪，不時有人想向他攞着數，今回大劉接受本報專訪時，便講到早前接受換腎手術期間，遇到的光怪陸離事。大劉說：「嗰次換腎，竟然有人同我講，你死咗啲錢都帶唔走，叫我捐7,800萬加拿大紙（約4.5億港元），去加拿大一間佛堂。我心諗，第一，我有仔女；第二，我喺香港都好多善事可以做啦，但竟然叫我捐7,800萬加拿大紙，你聽見好唔好笑？」</p><p>匯錢謝好友</p><p>原來當日更有人日日在大劉公司及灣仔福臨門等他，為的是求職及應徵做「傍友」。大劉說：「不知幾多人寫信嚟，或者阿媽帶埋個女嚟，想我去照顧佢個女喎！」說罷他作一個「冇你咁好氣」表情，然後說：「望都唔敢望，聽都唔想聽，莫講唔敢有貪念，有都唔夠膽，點知你係咪捉黃腳雞㗎！」<br>大劉坦言接受換腎手術前命懸一線，差兩天不做，生命便有危險，那段時間，他安排了後事：「覺得身邊有邊啲人要照顧，咁就盡量做啦。」於是，他分別匯了數百萬美元給美國兩位曾經照顧過自己的好友，「我同我老婆（甘比）講，話就算我唔喺度，有邊啲人搵你幫手，你都要幫。」包括大劉發迹前一起開廠的拍檔，大劉說：「佢曾周轉過兩、三次嘅錢幫手出糧，唔係捱過嗰兩、三次，可能間廠已經執咗笠。」</p><p>陪家人重要</p><p>手術後的大劉表示現時會以健康及家人為重：「我𠵱家用多啲時間陪屋企人，多過我去搵錢。因為無論我搵多幾多，或者我搵少幾多，我都唔會使得到㗎喇。」現時他每日最少抽一次血，監察身體狀況，在家亦會有傭人24小時看護。<br>採訪：陳月媚</p><p>【Timeline】手機用戶請按此，瀏覽「<a href="http://bit.ly/LAU-timeline?inapp=1%20">傳奇狙擊手劉鑾雄</a> 」: <a href="http://bit.ly/LAU-timeline?inapp=1%20">  http://bit.ly/LAU-timeline </a> <br><iframe src="https://cdn.knightlab.com/libs/timeline3/latest/embed/index.html?source=1b2tFQdxe226fOazf0NvUtPVk9O5zqr7HwhEDYJsOBD8&amp;font=Default&amp;lang=zh-cn&amp;initial_zoom=2&amp;height=780%20" width="100%" height="780" webkitallowfullscreen mozallowfullscreen allowfullscreen frameborder="0"></iframe> <br><br><br>【話你知】同大劉有關係嘅名人、美女有幾多? 即睇「<a href="http://bit.ly/JosephLau?inapp=1%20">大劉人物關係圖</a> 」: <a href="http://bit.ly/JosephLau?inapp=1%20">  http://bit.ly/JosephLau </a> </p></body></html>