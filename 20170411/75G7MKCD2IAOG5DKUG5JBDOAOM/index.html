<html><header><meta charset="utf-8"><title>網民批志偉台上寸爆姜皓文：佢鼓勵我，鼓勵得好好</title></header><body><h1>網民批志偉台上寸爆<br>姜皓文：佢鼓勵我，鼓勵得好好</h1><p>喺前晚嘅金像獎，曾志偉就喺擊敗咗秦沛、吳孟達、姜皓文同廖啟志，成為咗最佳男配角，不過好多網民就話其實姜皓文喺《樹大招風》嘅表現好好，佢先應該攞男配咁話。<br> <br>而當晚曾志偉喺台上講感言嘅時候，先話秦沛、吳孟達同廖啟志係好強嘅對手，網民就話佢點解唔提姜皓文，之後就同黑仔講咗番說話：「黑仔，比心機，我1部撼你26部，跟住就係你喇，知唔知啊？」有網民就指曾志偉係寸緊黑仔咁多套都攞唔到，同樣都有網民就話呢個係志偉鼓勵緊黑仔。<br> <br>而《蘋果》就問過黑仔點睇志偉嘅呢番說話，佢就話：「冇咩喎，佢鼓勵我，我同志偉好熟好熟好熟，佢當我後輩，語氣嘅嘢係咁，冇事冇事冇事發生，佢鼓勵我，鼓勵得好好，佢攞獎我好開心，第一我貼中咗，哈哈，同埋佢應得嘅，賽果非常靚仔，我...下次啦，我梗有機會撼番佢嘅，佢實至名歸，多謝晒。」黑仔同志偉咁好朋友，睇嚟都只係講下笑嘅。而志偉就未有回覆。</p></body></html>