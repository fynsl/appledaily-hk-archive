<html><header><meta charset="utf-8"><title>【勒索軟件新玩法】唔要贖金　逼你打機攞高分</title></header><body><h1>【勒索軟件新玩法】唔要贖金　逼你打機攞高分</h1><p>可能有唔少朋友都聽過Ransomware（勒索軟件）這個名稱，只要一感染到這種惡意程式的話，程式就會自動鎖上及加密電腦內的所有檔案，受害人要支付贖金先能解鎖。不過世上並唔係所有黑客都會透過勒索軟件求財，近期就流出一款新型勒索軟件Rensenware，要解鎖電腦係唔需要畀錢，反而係要受害人打機，拎到足夠分數就能解鎖。可能大家話打機有幾難，不過當被Rensenware鎖上電腦資料後，一定要玩一款幾年前推出的日本直向射擊遊戲《Undefined Fantastic Object》（《東方星蓮船》），並且要在LUNATIC最高難度中取得2億分先能夠解鎖，甚至連Rensenware創作者都做唔到這個成績，相信好多唔太喜歡打機的朋友，寧願支付贖金好過坐在電腦前受折磨。但點解Rensenware創作者要設計出咁變態的勒索招數？原來創作者最初用意只是想開玩笑，但點知意外流出，其後已上載了一套工具能繞過Rensenware勒索軟件並鄭重道歉，唔知意外中招而被逼打機的朋友又受唔受落呢？<br><br>影片：<br> https://youtu.be/mRAktl0lNpY <br> https://youtu.be/4H2eVxy5keM <br><br>資料來源：Motherboard, Security Spyware<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>