<html><header><meta charset="utf-8"><title>【蝕賣是常識】Nintendo Switch主機有冇得賺？</title></header><body><h1>【蝕賣是常識】Nintendo Switch主機有冇得賺？</h1><p>根據以往慣例，新家用遊戲主機推出時幾乎都係蝕住賣，最經典要數到2005年Sony推出PlayStation 3時，每部遊戲主機要補貼300美元，咁Nintendo Switch主機又使唔使蝕？任天堂早前已話過從Nintendo Switch推出第一日開始已經有得賺，經過日本科技公司Fomalhaut解構Nintendo Switch製作成本，證明任天堂並無講大話，不過就賺得好少！經調查所得每部Nintendo Switch主機製作成本約為257美元，而市場建議零售價是299美元，即是話每部遊戲主機可賺約42美元（約$326）。睇落都好似賺唔少，不過當中未計如宣傳費、人工等大筆開支，真正有幾多落袋就只有任天堂自己先知。不過任天堂並唔係單靠賣遊戲主機賺錢，當其他遊戲廠商推出Nintendo Switch遊戲時都會收取約售價5份1的版權費用，基本上只有遊戲主機越賣得多，更多遊戲公司推出Nintendo Switch平台遊戲，雪球自然會越滾越大。<br><br>資料來源：Nintendo Today<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>