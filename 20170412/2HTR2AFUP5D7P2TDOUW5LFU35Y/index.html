<html><header><meta charset="utf-8"><title>村屋築愛巢鄭俊弘變賤男何雁詩睇雙人床搬新竇</title></header><body><h1>村屋築愛巢鄭俊弘變賤男<br>何雁詩睇雙人床搬新竇</h1><p>33歲鄭俊弘近日被未婚妻beebs爆佢劈腿「巨聲幫」何雁詩，鄭俊弘疑一腳踏兩船，上周四何雁詩去大陸拍劇，同鄭俊弘拖實現身香港機場，承認戀情，聲稱兩段感情冇重疊，強調何雁詩唔係第三者，有指何雁詩本來想放棄呢段感情，不過最終都係決定兩個人一條心去面對。<br> <br>昨日有周刊指，佢哋未爆出戀情前，已經喺西貢搵村屋築愛巢，何雁詩更一個人去買5呎雙人床同啲家品，似乎已計劃同居，據知何雁詩家住大埔滌濤山，一年前同好姊妹陳瀅搬咗去九龍站上蓋屋苑單位，如果想同鄭俊弘過二人世界當然要搵新竇，有傳何雁詩睇中咗一個千幾呎嘅屋，月租3萬幾，不過鄭俊弘收入暫時負擔唔嚟，佢哋就改為揀7百幾呎嘅普通村屋，出事後鄭俊弘被封「世紀賤男」，之後疑被公司雪藏。</p></body></html>