<html><header><meta charset="utf-8"><title>【馮仁昭四圍超】阿B傷腳入院縫三針</title></header><body><h1>【馮仁昭四圍超】<br>阿B傷腳入院縫三針</h1><p>鍾鎮濤（阿B）老婆范姜噚日喺社交網貼老公身處悉尼醫院嘅相，阿B瞓喺病床表情痛楚，左小腿傷口血肉模糊，而范姜就好肉緊攬實老公。<br>范姜電話回應：「佢影相爬上石頭，點知跌落嚟，傷口好長好深，好似見到骨，所以送醫院，縫咗三針，縫完check咗冇乜事就走。」今次阿B去悉尼表演，囡囡都有同行，噚日朝早已經返港。<br>撰文：馮仁昭</p></body></html>