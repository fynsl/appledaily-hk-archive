<html><header><meta charset="utf-8"><title>零缺點！超級暖男朴寶劍被封綜藝嘉賓王</title></header><body><h1>零缺點！<br>超級暖男朴寶劍被封綜藝嘉賓王</h1><p>韓劇《雲畫的月光》男星朴寶劍一向被同行激讚係零缺點男星，加上佢待人接物都係超級暖男，唔少同佢合作過嘅前輩都對佢有讚冇彈，而佢除咗深受同行歡迎外，亦都深得綜藝節目歡迎。<br> <br>早前朴寶劍先後為三大韓國綜藝節目演出，當中包括SBS嘅《Running Man》、MBC《無限挑戰》同埋KBS嘅《兩天一夜》，呢三個綜藝節目都有唔少粉絲，當中《無限挑戰》和《兩天一夜》亦有收視保證，但係朴寶劍都獲三大節目力邀做嘉賓。<br> <br>當中去年朴寶劍邊拍緊《雲畫》之餘，亦抽空上咗《兩天一夜》，而且佢又兩度出演《RM》，加埋佢日前出演「國民節目」《無限挑戰》，可見佢真係深受各綜藝節目歡迎，堪稱綜藝嘉賓王。</p></body></html>