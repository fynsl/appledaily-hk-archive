<html><header><meta charset="utf-8"><title>老公陪產剪臍帶翠翠開刀勁震　誕7磅半B仔</title></header><body><h1>老公陪產剪臍帶<br>翠翠開刀勁震　誕7磅半B仔</h1><p>今年35歲的葉翠翠昨日一索得男，為建築師老公周曉東誕下7磅半重「小王子」，原來預產期在五月初，兒子提早面世。昨日榮升靚媽行列的翠翠，即刻在網上報喜：「小王子已來到我們的家庭了，一切平安！比預期的早了一些出世，他有7磅半，十分活躍手舞足蹈，樣子和我老公一樣，圓圓的小臉，十分可愛。生產的時候，非常緊張，整個人都在顫抖，但第一眼望見小王子的時候十分奇妙，知道一切的努力都是絕對值得的！」</p><p>兒子似老公</p><p>翠翠接受本報訪問時說：「其實預4月尾5月頭生，咁BB搶閘，噚晚（前晚）入咗醫院，今日（昨日）醫生同我開刀，因為頭仔未轉落去，好似坐喺度咁，所以都一定要開刀。BB磅重有7磅半都開心晒，開刀期間好緊張係咁震，之前見啲人生BB話感動會喊，又影相咁，但自己親身經歷係緊張到乜都唔知。」<br>老公周曉東十分緊張，全程陪伴一齊入產房，翠翠說：「老公好好呀！全程陪住我同鼓勵我，有剪臍帶，覺得要紀念一定要剪！」BB似邊個呢？她說：「一生出嚟自己未睇到，不過老公好開心話『嘩！真係好似我呀！』，我等姑娘抹乾淨俾我睇，都真係好似我老公嘅，佢好開心！」</p><p>遲些餵人奶</p><p>因為開刀，翠翠指遲少少開始試餵人奶，問她會否即刻追多個？翠翠說：「生緊嗰時同老公講，本來諗住生兩、三個，但𠵱家都係唔好喇！不過，都係嗰時因為太緊張先咁講，真係諗住生兩、三個嘅！」<br>採訪：小米</p></body></html>