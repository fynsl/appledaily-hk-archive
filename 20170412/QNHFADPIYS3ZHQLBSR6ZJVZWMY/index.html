<html><header><meta charset="utf-8"><title>沈月倒模邱淑貞冇得輸霆鋒同囝囝又型又愛車</title></header><body><h1>沈月倒模邱淑貞冇得輸<br>霆鋒同囝囝又型又愛車</h1><p>袁詠儀(靚靚)同張智霖嘅囝囝魔童，話咁快都已經10歲大喇！魔童盡得爸爸媽媽優良基因，年紀少少已經係靚仔一名；唔單止夠靚仔呀，眼大大十足靚靚喺《金枝玉葉》入面反串時個樣o添呀！其實圈中都有好多餅印星二代㗎，去相！<br> <br>邱淑貞 沈月<br>第一個要數嘅，就緊係近期曝光甚多嘅邱淑貞囡囡沈月啦！o依家15歲嘅沈月婷婷玉立，又識得打扮。而且佢盡得媽咪邱淑貞嘅真傳，樣子甜美，身材又好，絕對係唔少宅男嘅女神。<br> <br>譚詠麟 譚曉風<br>譚校長囝囝譚曉風，眨吓眼就已經大個仔，其實早年已經報道過佢成績優異係十優狀元，而且入讀英國牛津大學，真係不得了！除咗成績好，曉風相貌仲好似校長後生時o添！<br> <br>羅敏莊 陳禛<br>4歲大嘅陳禛表情多多，眼仔碌碌，而且經常面帶笑容，實在討人喜歡！除咗夠可愛，陳禛同媽咪羅敏莊成個餅印咁，真係唔怕會走失！<br> <br>謝霆鋒 謝振軒 謝振南<br>霆鋒係靚仔又夠型就眾所周知，其實佢囝囝謝振軒（Lucas）、謝振南（Quintus）都盡得佢真傳，不單止十足餅印都係靚仔，而且興趣都一樣鍾意玩車！所以話，有啲嘢係打風都打唔甩嘅！</p></body></html>