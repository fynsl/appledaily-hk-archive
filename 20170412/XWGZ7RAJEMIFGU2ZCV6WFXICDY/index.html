<html><header><meta charset="utf-8"><title>張嘉兒帶女探黎諾懿B仔「小春雞」一出世被靚女圍</title></header><body><h1>張嘉兒帶女探黎諾懿B仔「小春雞」<br>一出世被靚女圍</h1><p>5億女婿黎諾懿前日就榮升做老竇，老婆李潔瑩（Nicole）提早生咗6.6磅嘅「小春雞」，黎諾懿接受傳媒訪問時就話覺得囝囝個樣似老婆Nicole多啲，不過唔緊要啦，最重要係BB能夠快高長大，健康成長。<br> <br>昨日黎諾懿嘅好朋友張嘉兒同岑杏賢就約埋一齊去探「小春雞」，去年做咗人母嘅張嘉兒仲帶埋半歲嘅囡囡Leora睇BB，睇到剛出世嘅「小春雞」，就好感觸咁話：「見番一日大嘅BB感覺好感動，好有感觸。恭喜晒神之馬壯同Nicole 嘅小春雞，希望佢快高長大，健康快樂同埋愛回家。」 ​見到張嘉兒同岑杏賢亦母愛大發咁抱住小春雞添！<br> <br>而初為人父嘅黎諾懿，昨日凌晨就喺微博上載咗一段小春雞嘅短片，片中見到小春雞嘅喊聲好響亮，仲留言話：「小春雞降臨世上的第一天」，再貼咗好多隻雞仔貼圖。</p></body></html>