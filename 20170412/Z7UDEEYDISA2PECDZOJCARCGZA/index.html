<html><header><meta charset="utf-8"><title>茜利妹求婚收雞髀</title></header><body><h1>茜利妹求婚收雞髀</h1><p>現年45歲前商台DJ茜利妹再婚，大前日嫁43歲鐘錶雜誌行政總編Steven Ho，昨日她在電話笑說：「啲人話我老公似任達華，梗係開心啦。」兩人於05年認識，5年後才撻着，三年前茜利妹的父親患癌，男友一直在身邊扶持，覺得他可以共患難，今年11月就七年，她說：「我哋有心避過七年之癢。」</p><p>問到男友怎樣求婚？茜利妹說：「完全冇跪地、surprise，舊年10月某個晚上，我哋喺屋企食飯，佢問有冇興趣結婚，我話有喎，佢夾隻雞髀畀我：『結婚食隻雞髀。』其實唔係秘婚，低調啫。」她又否認奉子成婚：「我哋諗住唔生，所以浪漫宣言係講二十年後，60幾歲點照顧大家，哈哈哈。」<br>採訪：皓騫</p></body></html>