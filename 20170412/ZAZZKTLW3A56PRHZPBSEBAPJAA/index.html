<html><header><meta charset="utf-8"><title>亞冠盃大勢︰恒大患恐日症讓唔起前鋒 - 咖喱</title></header><body><h1>亞冠盃大勢︰<br>恒大患恐日症讓唔起前鋒 - 咖喱</h1><p>亞冠盃G組榜首FC廣州（恒大）周三作客川崎前鋒，雖然恒大牌面較高又陣容完整，但今季客績令人失望，而且近年鬥日聯球隊處下風，故前鋒受讓平/半博下盤。（球賽編號：星期三2；now670台今日6:00pm直播） </p><p>恒大上輪聯賽主場出戰廣州打吡，僅靠郜林完場前建功，以2:2逼和廣州富力，險保一分。恒大近期狀態不穩，尤其後防漏洞多，踏入三月後，他們踢六場，每場都有失球。恒大今場只有徐新缺陣，儘管陣容幾乎「夫添」，但作客表現低迷，今季兩場作客僅一和一負。再者，據內地傳媒統計，恒大近期患上「恐日症」，近五次對日聯球隊不勝，只得三和兩負。至於前鋒上輪亞冠盃作客廣州，靠小林悠末段入球追平1:1，大大增強信心及士氣；今仗主場擺陣，有力搶分。前鋒的主場相當硬淨，最近四仗保持不敗。<br>同日E組的蒙通聯主場對蔚山現代（球賽編號：星期三9；now670台今日8:30pm直播），主隊受讓平/半撐下盤。蒙軍上場聯賽作客以4:1大破薩穆柏肯聯，狀態理想，而且主場六連勝。在今屆分組賽，蒙軍三戰一勝兩和不敗，相信今迎現代坐和望贏。<br>文︰咖喱</p></body></html>