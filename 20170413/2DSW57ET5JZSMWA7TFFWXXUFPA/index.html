<html><header><meta charset="utf-8"><title>【馮仁昭四圍超】胡楓探病癒炳哥</title></header><body><h1>【馮仁昭四圍超】<br>胡楓探病癒炳哥</h1><p>胡楓（修哥）噚日去到何文田出席「第七屆香港義工獎」頒獎禮，修哥表示經常抽時間出席義工活動，令老友記開心，亦令佢有成功感。<br>修哥兩日前相約老友譚炳文食飯，指炳哥身體狀況好好，大家唔使擔心。譚炳文早前接受訪問時表示，心痛好友李香琴𠵱家唔認得人，修哥話：「當然會心痛，如果換轉係你唔認得我，我個心都會好唔安樂。」<br>撰文：馮仁昭</p></body></html>