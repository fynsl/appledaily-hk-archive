<html><header><meta charset="utf-8"><title>【馮仁昭四圍超】劉翔幫基仔行騷</title></header><body><h1>【馮仁昭四圍超】<br>劉翔幫基仔行騷</h1><p>古巨基（右）旗下品牌日前喺上海舉行時裝騷，請到好友劉翔處男行貓步，着粉紅色biker加駱駝色oversized毛領毛袖大褸嘅劉翔，睇落有啲似大灰熊！<br>由於首次行騷，劉翔綵排時好緊張，基仔就教佢耍酷挺胸，出場時觀眾驚喜尖叫，兩人仲一齊謝幕，基仔話：「一直覺得劉翔嘅身形係頂尖模特兒標準，唔行騷就太浪費。」<br>撰文：馮仁昭</p></body></html>