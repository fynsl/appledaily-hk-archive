<html><header><meta charset="utf-8"><title>霍啟剛話囝囝等住做大佬郭晶晶月內再做媽咪</title></header><body><h1>霍啟剛話囝囝等住做大佬<br>郭晶晶月內再做媽咪</h1><p>霍英東長孫霍啟剛與「跳水國寶」郭晶晶育有3歲多兒子霍中曦（Lawrence），去年已傳出郭晶晶再度懷孕，二人於11月出席樂施毅行者活動時否認，不過已漏口風。而晶晶上月出席推廣母乳活動時身穿T恤，並刻意以活動宣傳牌遮肚。</p><p>五人陪月團</p><p>晶晶日前被影到和霍啟剛帶囝囝去數碼港艾美酒店參加生日派對，當時晶晶穿黑色鬆身衣服，腳踏平底鞋，腹大如籮。她全程小心翼翼，大部份時間都坐在一旁休息，其間更未有戒口，西瓜、凍飲統統放入口。據知，晶晶預產期在今個月，霍家上下嚴陣以待，已請定五人陪月團，並跟生第一胎時一樣，鎖定在養和醫院自然分娩。<br>內地傳媒更有消息指晶晶今胎陀女，連同大仔湊成一個「好」字。本報昨致電霍啟剛，問晶晶即將生B一事，他匆匆說：「多謝。」之後以短訊回覆：「其實好多朋友都唔知！不管是囝囝或囡囡都一樣咁開心，但係冇第一次做爸爸咁緊張，始終我哋兩個都有經驗嘛。最開心就係Lawrence，每日都等住做哥哥！」他更在微博貼了一幅囝囝錫晶晶肚子的照片，指他每日攬媽媽，一點嫉妒心都沒有。</p><p>歡迎生三個</p><p>身在外地公幹的準爺爺霍震霆，聽到記者賀他抱孫，他即笑笑口。問到內地傳媒指晶晶今胎生女，他未有否認繼續笑，問是否抱男孫、女孫都沒所謂？他說：「梗係啦。」並透露已開始為BB想中文名，有指霍家傳統要生夠三個，他說：「歡迎，不過要等佢哋決定。」<br>此外，台灣組合S.H.E成員陳嘉樺（Ella）和丈夫賴斯翔結婚4年多，昨日誕下男嬰「勁寶」，Ella經理人說：「謝謝大家的關心，Ella已順利生產，母子均安。」<br>採訪：唐如</p></body></html>