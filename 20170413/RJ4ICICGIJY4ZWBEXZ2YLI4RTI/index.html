<html><header><meta charset="utf-8"><title>智取大市：<br>有乜股票陪你放假 - 晉佳</title></header><body><h1>智取大市：<br>有乜股票陪你放假 - 晉佳</h1><p>指數由牛皮變日跌、日升，剩番一日就放復活節假，雖然估向上機會大啲，但復活節假期流流長，買貨都不宜太過狠勁，因為窄幅上落反而風險偏高，方向隨時出現，長假期美股向下插的話，想沽都冇得沽。<br>濠賭股近排強，何家兩隻賭股新濠（200）及澳博（880）特別強，確實令人出乎意料之外，未知係追落後定有後着，反正周二跌市佢哋唔跌，周三朝早港股牛皮佢哋就升，即係話仲會繼續強落去。所以，能夠陪住大家開開心心度過復活節嘅股份，呢兩隻股有貨喺手不妨照hold，但由於累積升幅已多，現階段先衝就控制注碼。<br>其他能夠陪住大家過節嘅股份，可以數埋瑞聲科技（2018），睇好理由之前提過恕不詳述，而近日股價偏強，有良好基本因素墊底，亦可留過節。<br><br>晉佳<br> http://fb.com/advanceguy1 </p></body></html>