<html><header><meta charset="utf-8"><title>【Google新搞作】AutoDraw幫你認　一筆過畫靚波鞋</title></header><body><h1>【Google新搞作】AutoDraw幫你認　一筆過畫靚波鞋</h1><p>幾年前《Draw Something》手機App曾經爆紅，當時先發現大家都好有大師畢加索的風範；如果大家想轉下畫風，唔再畢加索的話，新推出的Google AutoDraw就相當好用。</p><p>AutoDraw最聰明的地方在於能夠估到各位大師所畫的畫，例如只簡單地畫下一條L型線加兩個圓圈，AutoDraw就可以估到係單車，還在畫面上方提供十幾款相似圖案可供選擇，以後要畫到人人識睇的圖畫都超容易。雖然話AutoDraw背後是用上神經網絡算法及機器學習技術，去推敲用家所畫的圖案，不過機器始終是機器，如果系統估唔到大家想要畫的圖案，千萬唔好懷疑自己的天份，應該係AutoDraw太蠢吧！AutoDraw目前只推出網頁版，但無論用手機、平板或電腦登入都可免費任玩，趁搭車時玩下都幾過癮。<br><br>網址： http://www.autodraw.com <br><br>資料來源：AutoDraw<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>