<html><header><meta charset="utf-8"><title>【港女大件事】Yen升穿7.1算　幾時唱最抵？</title></header><body><h1>【港女大件事】<br>Yen升穿7.1算　幾時唱最抵？</h1><p>日本賞櫻季節，仲有北海道未開花，要部署去日本亦可以7月大減價時出發掃平貨。不過，平貨未必有得你掃了，皆因日圓滙價上升，今早已突破7.1算，平yen一去不返。由年初6.6算升至目前7.14水平，升幅已達8%。<br> <br>截至本港晚上7時，日圓滙價徘徊五個月低位，報109.06，跌0.03%；每百日圓兌港元則見7.1294，升0.02%。今早美元兌日圓報108.84，繼昨日跌0.5%，今早再跌近0.2%，110關口已明顯跌破。每百日圓兌港元則見7.1405，為近5個月新高。<br> <br>根據每百日圓兌港元走勢顯示，3月底至4月初期間，日圓曾於7算徘徊，但近兩日「爆邊」，日圓已明顯進入升勢。<br> <br>呢個moment換唔換定啲yen好？由於日圓強勢已確認，相信較佳情況已經係回落至7算支持位畀你換，但所謂較佳情況亦有能慳2%左右，但日圓強起上嚟，暫時睇唔到目標價，7.5？7.8？難以估計。如果為可能慳到的2%，而有機會捱更貴、更貴嘅yen，似乎不值博，所以依圖直說，建議閣下早唱早享受。</p></body></html>