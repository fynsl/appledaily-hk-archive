<html><header><meta charset="utf-8"><title>【VR新玩法】360度日本賞櫻　唔使出門口</title></header><body><h1>【VR新玩法】360度日本賞櫻　唔使出門口</h1><p>相信好多朋友近日一打開facebook，就會被Friend子鋪天蓋地的櫻花洗版，真係多多「葡萄」都唔夠派。不過對於冇假、冇錢仲要屈在公司OT的朋友來講又唔使太灰心，家下只需安坐在屋企（或辦公室），就可以隨時開啟隨意門飛到日本賞櫻，但當然只是隔住個芒睇！日本weathernews最近就提供「お花見VR」服務，只要用上Google Cardboard配合手機等VR裝置，就可以「親臨」多個日本賞櫻名所360度賞櫻，唔使同人逼，又唔怕唔好天，而且睇幾耐都得！目前網站已上載十多個日本賞櫻名所的櫻花VR影片，如人氣極高的東京上野恩賜公園、千鳥之淵綠道以及目黑川的夜櫻都有得睇，網站每個星期都會上載不同的地方的新VR影片，如近兩星期會主攻東京及京都櫻花名所，4月底會上載北陸影片，5月初就輪到東北及北海道，大家記得Bookmark定網址之後慢慢睇啦！</p><p>網址： https://weathernews.jp/s/sakura/vr/ <br><br>【上野恩賜公園】： https://youtu.be/qClEMVG2V8w <br>【千鳥之淵】： https://youtu.be/xFTBPXroHYE <br>【目黑川夜櫻】： https://youtu.be/0QRyh6fiRLc <br><br>資料來源：weathernews.jp<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>