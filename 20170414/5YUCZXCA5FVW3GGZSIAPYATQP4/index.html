<html><header><meta charset="utf-8"><title>【嫌唔夠貴氣？】鉑金版Galaxy S8　開價$22,800超奢華</title></header><body><h1>【嫌唔夠貴氣？】鉑金版Galaxy S8　開價$22,800超奢華</h1><p>雖然香港Samsung仍未正式為Galaxy S8定價，但以韓國定價935,000韓元（約$6,382）及美國定價750美元（$5,828）作參考，售價都唔慌平。如果大家嫌Galaxy S8仍然未夠「貴」的話，不如考慮英國公司Truly Exquisite特製的「尊貴版」Galaxy S8，最低入手價只不過2,250英鎊（約$21,830)！「尊貴版」Galaxy S8共設有3種採用唔同物料製造機身邊框的版本，最平竟然是開價2,250英鎊（約$21,830）的24K黃金版，其次是18K玫瑰金版，開價2,300英鎊（約$22,315），而最貴是定價2,350英鎊（約$22,800）的鉑金版。如果是Galaxy S8+又貴幾多？出奇地只是每款加多100英鎊（約$970）就得。不過講得明是「尊貴版」，製作方面係需要時間，現時預訂的話最快都要到5月22日先收貨，唔可以在Galaxy S8上市第一日就拎出街「威威」，不過好在現時預訂會送上包括Samsung Gear VR、無線充電器、珍藏木製展示箱、24K流電充電器及皮革卡套，總值都超過600英鎊（約$5,821）。<br><br>資料來源：Android Authority<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>