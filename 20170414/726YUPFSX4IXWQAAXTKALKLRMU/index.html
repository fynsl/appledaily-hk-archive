<html><header><meta charset="utf-8"><title>陳美詩拍旅遊特輯炒車孫耀威為女友炮轟無綫</title></header><body><h1>陳美詩拍旅遊特輯炒車<br>孫耀威為女友炮轟無綫</h1><p>44歲嘅孫耀威1992年入行至今，身邊不乏女伴，當中包括：鄭家榆、應采兒、楊秀惠等，直至08年，孫耀威幫大台拍《Click入黃金屋》識咗同劇嘅陳美詩，之後仲拍埋拖，一拍就拍咗8年。而陳美詩喺2013年同大台約滿之後就專心做孫耀威背後嘅女人，拍拖多年非常恩愛，不時被影到同男友拍拖返教會，男友開舖做老闆陳美詩幫男友做助手，早前佢哋仲孖公仔現身馬場。<br>不過講到佢哋嘅恩愛事件，不得不提2011年陳美詩同朱慧敏去冲繩為無綫拍攝旅遊特輯，自駕時因為天雨路滑跣胎發生車禍，汽車失事翻側，而事件發生之後，男友孫耀威即刻喺微博炮轟無綫刻薄，而女友事後亦都好冧咁話男友man。</p></body></html>