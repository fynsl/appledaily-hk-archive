<html><header><meta charset="utf-8"><title>Torres嗌悶想要細妹43歲千嬅雪卵準備生？</title></header><body><h1>Torres嗌悶想要細妹<br>43歲千嬅雪卵準備生？</h1><p>楊千嬅2009年同丁子高結婚，2012年生咗囝囝Torres，近年演「春嬌」一角，同張志明喺電影中嘅感情，成為觀眾嘅集體回憶，嚟緊4月尾上映第三集《春嬌救志明》，喺劇中千嬅玩「護士仔」制服誘惑，情挑余文樂床戰，千嬅爆床戰似足MMA咁激，有傳床戰被cut走唔少shot，昨日有周刊指，千嬅拍床戲前冇同老公講，搞到丁子高嬲嬲兼離家，去朋友屋企打機打通宵，千千嬅仲爆喊。之不過千嬅拍戲咁多年，又唔係第一次拍床戲，丁生又點會咁小器?!<br> <br>另有報道就話43歲千嬅因為囝囝Torres喺屋企成日嗌悶，想要一個妹妹，但係千嬅一向工作忙，最快要明年先造人，據知佢哋去年開始不時外遊放鬆一下， 不過試過半年都未得，加上年紀越大，盛傳有朋友向千嬅提議雪卵，本來千嬅抗拒，不過女人生育時間有限期，據報道稱千嬅早前搵咗「不育聖手」何永超醫生幫手，而丁子高亦多做運動，注意健康，睇吓會唔會「一擊即中」。</p></body></html>