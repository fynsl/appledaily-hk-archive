<html><header><meta charset="utf-8"><title>張兆輝同前世情人　西貢賞夜色</title></header><body><h1>張兆輝同前世情人　西貢賞夜色</h1><p>【爆相爆片】現年54歲的張兆輝，是導演杜琪峯御用演員之一，他近日回巢返無綫與46歲陳松伶合作拍劇。曝光率增加自然多人認得，本報讀者張小姐透過《蘋果》爆相爆片，指大前日見到張兆輝跟一名妙齡少女親熱同行。<br>張小姐透露本周一傍晚在西貢見到張兆輝，身邊還有一位穿短裙的少女，她說：「見到張兆輝喺西貢碼頭拖住個女仔沿住海邊行，中間佢哋都好親熱，又攬腰又拖住好親密，仲見到張兆輝攬到實陪個女仔睇海。」</p><p>「一直都係咁癡纏」</p><p>張小姐起初以為是張兆輝跟太太，但年紀相差太遠：「我以為佢哋係拍戲，但係睇真啲附近又冇攝影機，之後見佢哋入咗去一間海鮮店，不過見到人多就耷低頭，跟住有fans截住男嘅影合照，女嘅好識做行開，好似好避忌咁！」<br>張兆輝太太接受訪問時笑着回應，直言是美麗的誤會：「哈哈哈，咁都有得爆，嗰個女仔係阿女嚟㗎！嗰晚大仔有啲同學喺英國嚟咗香港，我哋咪一家人去咗西貢食飯，佢哋兩父女不嬲啲感情都好好，成日出街都會手拖手，一直都係咁癡纏！」其舉動更印證女兒就是父親的前世情人。<br>撰文：唐心悠</p></body></html>