<html><header><meta charset="utf-8"><title>九巴抽獎頭獎中咗冇人攞係咪你呀</title></header><body><h1>九巴抽獎頭獎中咗冇人攞<br>係咪你呀</h1><p>有獎都無人要？費清真係估唔到，香港人咁鐘意買六合彩，但有獎抽竟然唔拎獎。九巴及龍運巴士去年12月1日至今年2月28日期間，推出共三次「九巴‧龍運大抽獎」活動，只要你用八達通搭過九巴或龍運，就會自動「被抽獎」。2月份最後一輪抽獎已經完成，但仲有部分獎品包括頭獎，價值兩萬蚊嘅旅遊禮券，仲未被領取。喂！領獎截止日期係本周五，快啲check吓得獎者係咪你啦，唔好蝕呀！<br><br>仲有Dyson電風扇、Dyson電風筒、Le Creuset廚具套裝、高麗參、Sony Mobile Xperia X Compact電話等，得獎者都未領獎。領獎截止日期為本月15日，如果係指定日期前仍未領獎，將作棄權論。費清唔係幸運兒，但都為得獎者好緊張，大家快啲上去九巴網頁  http://bit.ly/2o6h4W5  ，用八達通號碼check吓自己有冇中獎喇。（括弧號碼唔需要填寫）<br><br>再提提各位幸運兒，「每月大獎」頭獎至十獎嘅得獎者，須於本月15日或之前，係辦公時間致電3406 7448查詢領獎安排。至於獲得十一獎至二十二獎嘅八達通卡持有人，須於本月15日或之前，持中獎嘅八達通卡，前往九龍尖沙咀碼頭巴士總站之九巴顧客服務中心領取獎品。<br><br>費清＃要生計，也要生活＃毋忘初衷 </p></body></html>