<html><header><meta charset="utf-8"><title>心痛故友羅兆輝染不良嗜好大劉敬重彤叔：唔係擦佢鞋</title></header><body><h1>心痛故友羅兆輝染不良嗜好<br>大劉敬重彤叔：唔係擦佢鞋</h1><p>【劉鑾雄講大劉】<br>【連載系列之十六　莫逆之交】商場如戰場，劉鑾雄（大劉）於過去40多年的「戰場」上，仍認識到不少知心好友，去年離世的新世界創辦人鄭裕彤，兩人由「鋤Dee會」到合作做生意，大劉都視對方為良師益友，大讚彤叔做人一流，教曉他收斂硬頸及大脾氣的性格。而另一位故友羅兆輝，大劉亦感慨對方生前染上惡習。</p><p>在商界打滾40多年的劉鑾雄，由風扇廠起家到成為上市公司主席，都盡顯強勢一面，除了凝聚財富，亦結交了不少知心好友。大劉日前接受本報獨家專訪，提及重視友情，做生意學懂「得人因果千年記」的人生宗旨，對有需要的朋友他會義不容辭，莫問回報。<br></p><p>學識收斂脾氣</p><p>大劉的深交必定是與他年紀相差20多年的新世界創辦人鄭裕彤。去年彤叔過世，當時病重的大劉亦堅持撐枴杖送好友最後一程。二人是富豪「鋤Dee會」的活躍分子，高𥧌期曾與其他富豪如楊受成、恒大地產主席許家印，以及中渝置地主席張松橋等，一周聚首4、5次，在灣仔皇朝會、遊艇上、大劉或彤叔家中開Dee局。專訪中，大劉對「彤哥」非常敬重：「佢做人一流、一流！講真我以前啲脾氣又硬頸，又炮仗頭，又臭檔，佢影響我好大喺脾氣嗰處，收斂咗好多係脾氣，真係我良師益友，唔係擦佢鞋。做生意，佢比較小心啲，穩陣啲，對我大影響就冇，不過都會向佢學習。」大劉除與彤叔是Dee腳，二人更於01年合資收購經營日資SOGO百貨銅鑼灣店，04年將公司分拆上市，並以「久光」之名拓展內地百貨業。<br></p><p>至於有神童輝之稱的羅兆輝亦是大劉痛惜的好友，02年面上長了巨型毒瘡的羅兆輝大鬧巴黎，大劉就委託當時還是記者身份去採訪的甘比代為照顧，大劉說：「嚴格嚟講唔想講太多，佢主要缺點係鍾意索嘢，當一個人索嘢，你個思想唔清晰，唔理智，呢樣先最『擇使』。」最終，羅兆輝於11年在東莞悄然離世。<br></p><p>借10億幫朋友
</p><p>大劉重視友情，現今他依然與相識30多年的廠家朋友飯敍交流做人心得，對經濟有難關的舊友更會義不容辭出手，他自言多年來，已前後借出超過10億給朋友。早前，大劉得悉一位在加拿大相識40年、已失聯絡的朋友中風，知道他一家陷財困，於是用了兩個星期聯絡對方，並滙了500萬加幣（約2,900萬港元）給他們買物業及投資：「我個人幫得到我係幫人，同埋我好信一個命理，你有就自然識搵番，你冇嘅話，慳埋啲錢就始終都進貢畀法蘭西。」<br>採訪：陳月媚<br>攝影：陳俊強</p><p>【Timeline】手機用戶請按此，瀏覽「<a href="http://bit.ly/LAU-timeline?inapp=1%20">傳奇狙擊手劉鑾雄</a> 」: <a href="http://bit.ly/LAU-timeline?inapp=1%20">  http://bit.ly/LAU-timeline </a> <br><iframe src="https://cdn.knightlab.com/libs/timeline3/latest/embed/index.html?source=1b2tFQdxe226fOazf0NvUtPVk9O5zqr7HwhEDYJsOBD8&amp;font=Default&amp;lang=zh-cn&amp;initial_zoom=2&amp;height=780%20" width="100%" height="780" webkitallowfullscreen mozallowfullscreen allowfullscreen frameborder="0"></iframe> <br><br><br><br>【話你知】同大劉有關係嘅名人、美女有幾多? 即睇「<a href="http://bit.ly/JosephLau?inapp=1%20">大劉人物關係圖</a> 」: <a href="http://bit.ly/JosephLau?inapp=1%20">  http://bit.ly/JosephLau </a> </p></body></html>