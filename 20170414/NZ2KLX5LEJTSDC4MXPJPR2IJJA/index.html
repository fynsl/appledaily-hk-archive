<html><header><meta charset="utf-8"><title>隔牆有耳：周日全港行走　免費坐福兔的士 - 李八方</title></header><body><h1>隔牆有耳：<br>周日全港行走　免費坐福兔的士 - 李八方</h1><p>復活節如果唔外出旅遊，留港周圍去都係一樂也。八方發現，星群的士仲喺呢個開心節日送大禮，等大家安心坐一程「霸王車」。<br>點樣先可以享用到呢個優惠？咁就要睇下大家同呢架的士，有冇緣份嘞！皆因呢架車身貼有「復活兔福」貼紙嘅專車SynC（圖），16號即係嚟緊嘅星期日，會朝10晚10喺全港各區行走，市民只需要喺街上招手截車，就有機會免費坐車遊走港九新界，當然必須係法定的士可行駛範圍啦！搭完兔福SynC後，影相po上佢哋嘅facebook仲有驚喜㖭，而星群的士旗下70幾架多用途的士同40架特選的士，復活期間都會如常服務，詳情可睇睇呢個網頁： https://www.facebook.com/syncab/ 。</p></body></html>