<html><header><meta charset="utf-8"><title>【提早講拜拜】下個iOS更新　iPhone 5/5C將無得留低</title></header><body><h1>【提早講拜拜】下個iOS更新　iPhone 5/5C將無得留低</h1><p>還記得iOS 10.3上架只有一星期，Apple就臨急臨忙推出更新版iOS 10.3.1，主要原因是只用上32-bit處理器的iPhone 5/5C唔能夠無線更新，近日有傳Apple唔等9月iOS 11上場，在不久未來將iPhone 5/5C剔出最新版本iOS的支援名單。外間原先估計要到iOS 11上場，先會將升級的最低硬件要求提升至iPhone 5s或以上機種，不過從最新iOS 10.3.2的Beta版本只支援到64-bit處理器所見，iPhone 5/5C好有機會在下一輪更新中被踢走，提早講拜拜。不過亦有知情人士表示iOS 10.3.2都仍可以支援到32-bit處理器，不過點講都好，iPhone 5/5C好快就無得再更新，iPhone 5/5C機主睇怕都要諗定換iPhone 7s抑或傳聞中的iPhone 8好了。<br><br>資料來源：Gizmodo<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>文：布偉倫</p></body></html>