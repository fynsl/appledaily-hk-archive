<html><header><meta charset="utf-8"><title>嘆子硬頸　無悔為事業疏忽兒女大劉想鳴煒接班：佢從來冇提要分身家</title></header><body><h1>嘆子硬頸　無悔為事業疏忽兒女<br>大劉想鳴煒接班：佢從來冇提要分身家</h1><p>【劉鑾雄講大劉】<br>【連載系列之十七　看重兒子】劉鑾雄（大劉）去年底因身體關係，將資產逐步轉移，主力分配給太太陳凱韻（甘比）及所生的一對子女，以及長子劉鳴煒，大劉直言二人從未要求「分身家」。眾子女中，大劉對長子鳴煒尤其看重，希望他可接手做華置接班人，大劉說：「我當然希望佢有做生意興趣，可以接手我啲金融投資生意。」</p><p>現年65歲的劉鑾雄坐擁逾1,200億身家，位居香港四大富豪之列，更有外界指他的資產被低估，估計真實身家達2,000億。去年11月，大劉親證接受了換腎手術，他就陸續開始將大量資產物業及現金分給長子劉鳴煒及太太甘比。<br></p><p>父子翻版</p><p>大劉日前接受本報獨家專訪，親自拆解此事：「有一樣嘢，真係講真，我個大仔，或者甘比，從來冇喺我面前提要分身家，或者要攞啲乜攞啲物。係我自己諗吓諗吓，都覺得應該點做先係對我最有利、或者係最理想嘅呢？佢哋冇提過，唔似得有啲，一早就虎視眈眈，你一瞓低一斷氣，兩腳伸直就嚟料。」<br></p><p>眾子女中，長子鳴煒獲大劉分配最多資產，其實外表強勢的大劉一向都最看重對方，不過兒子從小跟母親寶詠琴生活，長大後生活方式亦與大劉南轅北轍，關係疏離，連大劉也曾透露兒子不愛聽他意見，亦拒絕同住，近年關係才有改善。其實大劉非常痛錫長子，父子更是翻版，都是從小與母親關係最好，大家都是炮仗頸性格。<br>鳴煒在大劉心中評價相當高，大劉在訪問時透露：「佢人嘅性格品行一流，唯一缺點係硬頸啲。」<br></p><p>「唔好信人」
</p><p>記者笑二人性格相似，大劉說：「我同佢最唔同係我比較好彩啲，我有試過遇到好低潮。我同佢一樣咁硬頸，但當你遇到低潮，你一定要馬死落地行，點硬頸都冇用。佢4歲嗰陣，我已經同佢講，第一記住唔好信人，第二都係記住唔好信人，第三都係記住唔好信人，我相信個仔都聽我講嘅！」<br></p><p>劉鳴煒雖辭任了華置CEO一職，但仍出任主席，問到大劉會否想兒子成為未來接班人，他表示：「第一，我真係唔知道佢有冇興趣；第二，太多長遠計劃有時未必如你所願，所以有時……今日我都唔想講太多，即係有時……唔係你想點就點㗎。親生仔親生女都未必聽自己話啦，我當然希望佢有做生意興趣，可以接手我啲金融投資生意。」<br>對於早年為事業拼搏，令到少陪家人與子女疏離，大劉說：「都冇得後悔㗎！為咗搵食冇辦法。顧得掂啲仔女，可能過幾年就冇（機會），咁嗰陣時點呢？揸兜做乞兒呀？人嘅嘢邊個唔知阿媽係女人啦！」<br>採訪：陳月媚<br>攝影：陳俊強</p><p>【Timeline】手機用戶請按此，瀏覽「<a href="http://bit.ly/LAU-timeline?inapp=1%20">傳奇狙擊手劉鑾雄</a> 」: <a href="http://bit.ly/LAU-timeline?inapp=1%20">  http://bit.ly/LAU-timeline </a> <br><iframe src="https://cdn.knightlab.com/libs/timeline3/latest/embed/index.html?source=1b2tFQdxe226fOazf0NvUtPVk9O5zqr7HwhEDYJsOBD8&amp;font=Default&amp;lang=zh-cn&amp;initial_zoom=2&amp;height=780%20" width="100%" height="780" webkitallowfullscreen mozallowfullscreen allowfullscreen frameborder="0"></iframe> <br><br><br><br>【話你知】同大劉有關係嘅名人、美女有幾多? 即睇「<a href="http://bit.ly/JosephLau?inapp=1%20">大劉人物關係圖</a> 」: <a href="http://bit.ly/JosephLau?inapp=1%20">  http://bit.ly/JosephLau </a> </p></body></html>