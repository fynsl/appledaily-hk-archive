<html><header><meta charset="utf-8"><title>接妻兒出院 黎諾懿笑囝囝小春雞射程遠</title></header><body><h1>接妻兒出院 <br>黎諾懿笑囝囝小春雞射程遠</h1><p>現年36歲的「5億駙馬」黎諾懿，本周一獲太太李潔瑩（Nicole）為他在跑馬地養和剖腹誕下6.6磅囝囝「小春雞」，昨日兩公婆帶着囝囝出院返家團聚。</p><p>頭髮多眉毛密</p><p>昨午3時許，黎諾懿接Nicole出院，他負責抱着小春雞，小春雞五官標致，頭髮多，眉毛也濃密，黎諾懿說：「護士話囝囝頭髮多，所以每日都set唔同造型，護士仲話囝囝抱出街，係人都認到佢係馬壯（劇集《愛．回家》角色）個仔。」他雖然覺得囝囝長得像自己，但其實也似太太：「似老婆好，男生女相靚仔啲。」<br>黎諾懿表示跟老婆有共識，暫時為囝囝中文名揀好最後一個字，他說：「用個『睿』字，中間嘅字仲要諗，再交畀師傅揀，希望下周可以完成，英文名會等中文名改好夾番，英文我只識A到Z，我改囝囝做『小春雞』，你哋都知我文化水平有幾多，英文名交畀太太改。」<br></p><p>自嘲好似智障
</p><p>新手爸爸黎諾懿自爆學懂了掃風和換片，小春雞前日更「斟茶」給老竇，黎諾懿說：「噚日換片，佢終於『斟茶』畀我，我打開尿片，一條水柱射出嚟，射中我，又射中囝囝自己臉同身，佢好有料到，冇諗到一個小朋友力量咁勁，我冇佢咁有射程，太太都話我應該用嘢墊住囝囝塊臉。」他表示當時手忙腳亂未有拍片，並指這五日學湊B，結果一樣都學不好，自嘲似智障。<br>黎諾懿透露下周復工再拍無綫節目《馬家開飯》，下月7日開新劇，其間會爭取時間陪老婆坐月兼湊仔：「我今日終於成功抱住佢瞓唔喊，我今日抱佢落𨋢時，都同佢講要畀吓面，落到去唔好喊，否則記者朋友以為我好生手，估唔到囝囝好合作。」<br>採訪：曹家誠　<br>攝影：陳俊強</p></body></html>