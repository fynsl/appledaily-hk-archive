<html><header><meta charset="utf-8"><title>C朗背女友暗撻天氣女郎</title></header><body><h1>C朗背女友暗撻天氣女郎</h1><p>皇家馬德里球星基斯坦奴朗拿度（C朗）已經有公開嘅女友Georgina Rodriguez，不過據葡萄牙小報《Correio da Manha》爆料，C朗最喺社交平台似乎睇中咗一位身材勁吸睛嘅阿根廷天氣女郎。<br><br>《Correio da Manha》係一份經常報道C朗私生活嘅小報，亦因為咁佢哋雙方關係並唔好，舊年葡萄牙贏冠軍嘅歐洲國家盃期間，C朗就試過將一個《Correio da Manha》記者嘅咪掉咗落河。之不過，《Correio da Manha》當然唔會因為咁就唔報C朗嘅嘢啦，佢哋最近就爆料，話C朗喺網上like咗好多Maria Sol Perez嘅靚相，似乎係睇中咗對方。咁Maria Sol Perez係邊個呢？其實佢係一位模特兒同埋喺阿根廷頻道《TYC Sports》報天氣，23歲嘅Maria Sol Perez網上人氣都好勁㗎，佢嘅個人Instagram有接近85萬追隨者。</p></body></html>