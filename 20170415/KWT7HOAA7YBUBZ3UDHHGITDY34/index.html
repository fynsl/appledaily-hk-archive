<html><header><meta charset="utf-8"><title>後生嗰陣係Rock友何哲圖由廟街Sales做到CEO</title></header><body><h1>後生嗰陣係Rock友<br>何哲圖由廟街Sales做到CEO</h1><p>提起何哲圖呢個名，大家都會諗起星夢老闆，佢英文名叫Herman，當年亦都係唔少樂壇頒獎禮出現嘅常客，因此佢除咗係星夢老闆，仲做過幾大唱片公司高層，又係無綫高層余詠珊老公，佢亦係80年代嘅著名DJ，當年嘅佢原來搖滾狂迷。<br><br>Herman曾經接受訪問時講過喺年輕時喺男拔高材生，升讀中六學校安排佢入精英班兼做管弦樂團領袖，不過佢冇興趣，仲隻身飛到英國為「聽音樂」，佢話：「我鍾意Rock，覺得香港冇嘢聽，決定去英國聽歌。」佢亦係去到當地先至搵學校，當時Herman住喺遠離倫敦嘅埠仔，為咗睇音樂演出，就算佢扭傷膝頭行唔到，都照搵同學抬上火車，去倫敦聽表演。Herman仲話自己個性放縱、仲曾經醉生夢死過。<br><br>不過佢就讀社會學及心理學嗰陣，學位未完成因為家庭經濟出問題，所以返咗香港，喺廟街唱片店做Sales，仲有part-time寫樂評。冇耐仲畀無綫睇中，做音樂節目資料搜集，佢話自己專攝位播偏鋒音樂MV，喺80年代中，佢仲被邀請去唱片公司打造中文歌手，喺幾間大唱片公司做過高層，幾位天后葉蒨文、林憶蓮、彭羚佢都有份參與創造佢哋嘅音樂路。<br><br>Herman喺1998年試過退休，不過有日行過HMV，又決定回到樂壇，佢話：「暢銷榜上頭兩名係麥兜，我覺得好慘，唱片業再做不出音樂咩？所以即刻有衝動入返呢行。我想話俾大家聽，音樂可以幾感人，趁我仲有用。最好所有人都唔好退休，齊齊貢獻音樂圈。</p></body></html>