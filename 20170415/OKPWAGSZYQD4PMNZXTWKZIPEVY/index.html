<html><header><meta charset="utf-8"><title>長假期營地逼爆  「好似難民潮」</title></header><body><h1>長假期營地逼爆  「好似難民潮」</h1><p>【本報訊】一連4日復活節長假期昨日開始，不少人選擇趁機外遊，但亦有人留港露營。西貢灣仔半島兩個營地昨午人山人海」，有露營常客抱怨人多破壞寧靜。</p><p>露營常客嘆：唔使再嚟</p><p>西貢灣仔半島因交通便利，有船直達，一向是露營熱門地點。昨午約1時半左右，近碼頭的南營地已經爆滿，距碼頭5分鐘路程、較大的西營地亦有逾20個營幕，並陸續有人抵達霸位。<br>Terrence昨第二次帶同3歲半及1歲半兒子露營，稱平日接觸的都是電視、手機等科技產品，難得有假期應出來走動，「郁動多啲接觸大自然」。鄭先生及女朋友等一行9個人亦趁假期紮營，認為當地設施好，「起碼唔係旱廁」。<br>馮小姐一家五口昨首次露營，「趁4日假嚟玩吓，𠵱家興吖嘛」，認為平日生活在石屎森林，「嚟郊外都幾好」。她早上約10時到達南營區，「但好多人都早過我」，比預期中多人，形容是「好似外國難民潮咁」。<br>露營常客陳先生昨午約12時到達，計劃住兩晚，認為昨天比平日多六至七成人，亦因常駐的南營地無位置只能移師到西營地紮營。他稱喜歡紮營因感覺「較hea」，亦可釣魚，「不過𠵱家搞搞吓咁多人，下次放假都可以唔使再嚟。」<br>■記者佘錦洪</p></body></html>