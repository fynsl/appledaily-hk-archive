<html><header><meta charset="utf-8"><title>飽受愛將摧殘唏噓扯煙何哲圖單拖蒲旺角</title></header><body><h1>飽受愛將摧殘唏噓扯煙<br>何哲圖單拖蒲旺角</h1><p>【爆相爆片】鄭俊弘備受星夢娛樂力捧，近日因搭上何雁詩而狠撇未婚妻導致形象插水。身為二人唱片公司老闆的何哲圖，早前已因吳若希未婚大肚要暫別娛樂圈，而被一鑊蹺起，加上鄭俊弘疑似劈腿，被封世紀賤男，何哲圖自然更頭痕，又難怪日前被目睹在街上憔悴煲煙。</p><p>讀者Karen向本報「爆相爆片」報料，指日前在旺角發現何哲圖一個人欷歔遊旺角。Karen日前說：「佢拎住個環保袋喺信和行出嚟，個樣好憔悴，之後行咗去隔籬馬會，出嚟嗰陣見佢邊行邊望住馬路，但又唔係想截車，唔知佢想點。」Karen指當時何哲圖在街上企足兩分鐘後，便過對面馬路站在垃圾桶旁煲煙，Karen說：「佢好似好唔自在咁，扯咗兩啖就急急腳走人。」<br>採訪：浩洋</p></body></html>