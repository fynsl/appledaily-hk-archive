<html><header><meta charset="utf-8"><title>孖秀姑搞Party志偉醉賀生日：今晚瞓馬房</title></header><body><h1>孖秀姑搞Party<br>志偉醉賀生日：今晚瞓馬房</h1><p>曾志偉剛在香港電影金像獎頒獎禮中憑電影《一念無明》奪得最佳男配角，昨日是他的64歲生日，跟他同日出生61歲的黃杏秀，昨晚一齊在跑馬地馬會會所設宴慶祝。到賀的嘉賓包括殼王陳國強夫婦、梁靖琪（Toby）、湯盈盈、狄波拉跟鬍鬚Kong、袁潔瑩、蘇玉華、顧紀筠及丈夫、元彪等。</p><p>「阿倫叫我自己搵」</p><p>傍晚6時50分左右主人家曾志偉到場，提起生日願望，他說：「所有朋友都身體健康，好耐冇同秀姑一齊搞生日會，近年佢鍾意同啲朋友出埠，難得有咁嘅機會一齊搞，加上我早前贏（過千萬）馬，咪請朋友一次過擺十零二十圍開心。」直言不醉無歸的志偉說：「都應該會醉，好在噚晚有慈善宴隔一隔，都預咗抬走或者今晚瞓馬房囉，都未試過。」志偉透露譚詠麟在邀請之列但出了埠，志偉說：「佢又話買咗生日禮物喎，但係叫我自己搵，好似遊戲節目咁。」曾國祥跟女友王敏奕拍拖到場，他說今朝拜阿爺時已送禮物，他說：「醉就梗，不過已經有進步，遲過我醉。」</p><p>「禮金捐畀高飛仔」</p><p>秀姑跟陳百祥（阿叻）接受訪問時已飲到面紅紅，阿叻還當眾吻賀秀姑。秀姑表示相隔4、5年再跟志偉搞生日很開心，她說：「所有禮金會捐畀高飛個仔，佢（高飛）係（明星足球隊）中堅成員，所以要做啲事幫手。」阿叻表示與阿倫及志偉一早講好，今次自己人更加要幫忙。<br>稍後佘詩曼跟郭少芸一齊到場，兩人表示與朋友多年來跟志偉出埠，由Toby親手把照片做成相集。另外，范姜昨日下午在社交網上貼出跟志偉慶祝生日的照片，除老公鍾鎮濤外，到賀的還有葉童夫婦、邱淑貞及老公沈嘉偉、杜德偉及張學友等。<br>採訪：曹家誠<br>攝影：陳俊強</p></body></html>