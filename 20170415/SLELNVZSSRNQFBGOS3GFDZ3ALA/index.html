<html><header><meta charset="utf-8"><title>熊黛林返娘家老公gel洋蔥頭網民問「身高不夠頭髮來湊」</title></header><body><h1>熊黛林返娘家老公gel洋蔥頭<br>網民問「身高不夠頭髮來湊」</h1><p>人妻熊黛林自從同郭可盈胞弟郭可頌結婚，一直恨生B，平日除咗工作，佢都樂做好太太，見佢微博不時貼出入廚相，有時就放閃po出同老公嘅合照晒恩愛，近日熊黛林返咗娘家南京!熊黛林昨午喺微博貼出合照，相中見熊黛林喺一間麵舖門口留影，原來佢同老公去咗食麵支持老友，未知係唔係熊黛林太肚餓，佢搞笑咁叫啲網民唔好問佢點解冇貼碗麵嘅相，「嘻嘻！我忘了，吃完了才想起來，桌子上只剩下幾個空碗了」。<br>之但係有網民就將焦點放咗喺郭可頌嘅髮型上，見佢拍埋身高1.78米嘅熊黛林身邊，要gel高個髮型好似「洋蔥」咁，迎合熊黛林嘅身高，網民紛紛留言「身高不夠頭髮來湊」、「哈哈哈!你老公的髮型，我是服氣的」等。不過亦有人讚熊黛林同郭可頌好有夫妻相，更指企喺老公身邊嘅熊黛林幾靚，散發甜美嘅笑容，希望佢哋永遠幸福。</p></body></html>