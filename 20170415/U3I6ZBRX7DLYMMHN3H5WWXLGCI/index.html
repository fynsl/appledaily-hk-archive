<html><header><meta charset="utf-8"><title>15萬買起李慧詩......架車</title></header><body><h1>15萬買起李慧詩......架車</h1><p>平時就成日介紹運動員，今次就同大家介紹下佢哋嘅單車同埋價錢。唔同嘅項目用唔同種類嘅單車，總共有三款。<br><br>首先係大組場地單車賽用嘅單車，單車嘅前轆後轆、手靶，每個配件都好講究，淨係一個轆碟或柱轆都要幾萬，香港隊架車大約七萬至八萬左右。<br><br>第二款係計時賽單車，最大嘅分別喺個前轆同計時手靶度。<br><br>而最後一款短距離單車就最貴，亦即係李慧詩比賽嗰款單車，李慧詩做一個短距離運動，佢嘅單車強度會較高，材料會較實淨，層數比較多同硬，仲會厚身啲重啲。淨係個車架都要六萬，加埋前後轆同其他零件，成架車盛惠15萬。<br><br>留意返，專業車手先要咁貴嘅，一般人想入門嘅話，大約五千元都已經買到。想知有咩選擇？去片！</p></body></html>