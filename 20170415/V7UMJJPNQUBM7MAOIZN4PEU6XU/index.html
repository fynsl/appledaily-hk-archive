<html><header><meta charset="utf-8"><title>【不知葵司是誰】恒大最後警告　巴塞出手打救保連奴？ </title></header><body><h1>【不知葵司是誰】<br>恒大最後警告　巴塞出手打救保連奴？ </h1><p>上回提要，話說效力廣州恒大嘅巴西中場荷西保連奴，早前因為同日本AV女優葵司合作拍攝博彩公司廣告，有外國傳媒報道指佢有可能俾中國當局驅逐出境咁大 鑊，搞到保連奴嗱嗱臨發聲明劃清界線。不過，內地傳媒報道，恒大即時了解事件後，對保連奴未有向球會「備案」，而且未有查明代言業務性質下私自接廣告作出 嚴厲批評，並要求保連奴承諾唔會再犯。<br><br>保連奴相信唔使被逐出境咁羞家，但巴西傳媒咁啱喺呢個時候報道指，繼拜仁慕尼黑有意接洽呢位 28歲巴西國腳後，今次輪到巴塞隆拿表示有興趣，仲講到一隊想佢做恩尼斯達接班人，一隊想佢填補沙比阿朗素來季退役後嘅空缺，話就話保連奴近排喺巴西國家 隊「開竅」頻頻入波，但要同呢兩位中場大師比較，又未免太過抬舉啩？</p></body></html>