<html><header><meta charset="utf-8"><title>為網店做生招牌試新裝城嫂Moka狂練「影后」甫士</title></header><body><h1>為網店做生招牌試新裝<br>城嫂Moka狂練「影后」甫士</h1><p>天王郭富城盛傳喺今個月同已註冊登記結婚嘅女友方媛（Moka）擺喜酒，男方昨日飛咗去飛去北京，出席北京電影節，城嫂呢？社交平台冇特別動靜，唔知係咪做咗跟得夫人上北京，定係乖乖哋籌備佢同城城嗰場低調嘅婚禮。<br> <br>睇番Moka個微博，待嫁嘅佢仍然好有事業心，努力為自己間網店拉生意，更親自着上新裝示範，不過……細心睇吓啲相，啲style咁相像嘅……一味畀個背脊大家睇，但又唔見得係大露背，定係件衫後面有咩特別設計或cutting，何解呢？<br> <br>有指Moka今次係雙喜臨門，日前現身香港機場時，又鬆身衫又話梅咁孕味勁濃，唔通係城嫂想用個背脊嚟呃視線遮孕肚？<br> <br>睇真啲，其實Moka都有正面相，只係相對地少啲，背面相比較多，但張正面相，髮色有啲唔一樣，話係早前影落嘅都講得通。唔知Moka呢批「影後」照，係咪要嚟襯番影帝城城呢？……（Sorry，爛gag一個…）<br> <br>至於城城呢，近日佢就去咗北京出席北京電影節，昨晚就現身星?娛樂搞嘅一個大型party，《西遊記：女兒國》嘅殺青酒會，現身嘅仲有馮紹峰、趙麗穎、小沈陽、羅仲謙等等，有傳城城今個月中就會結婚，唔知係唔係因為咁，所以當晚特別容光煥發呢？</p></body></html>