<html><header><meta charset="utf-8"><title>經紀唔落盤轉做KOL賺佣金靠吸like</title></header><body><h1>經紀唔落盤轉做KOL<br>賺佣金靠吸like</h1><p>從前買股票，你會搵經紀落盤；不過今時今日，落盤？手機電腦一按即買，快過你打電話，坊間更有不少人認為，經紀是「夕陽行業」。「經紀有存在價值，但應該變晒做KOL。」民眾證券行政總裁潘康海認為，香港的經紀行業，是時候要有一個翻天覆地的改革。<br><br>民眾金融科技（279）旗下民眾證券，去年底突打入散戶零售市場，更香港首推網上開戶服務，潘康海強調，網上開戶只是第一步，「香港嘅Fintech實在太落後，下一步會係令經紀更人性化。」<br><br>民眾將推出全新「社交x經紀業務」平台，經紀的工作，不再是人人都做到的落盤工作，而是主力於平台上經營自己的帳號，「好似每個經紀都喺平台上有微博，有人專分析細價股，有人係講大價股，或者有啲經紀唔鍾意寫文章，只係做Trade，咁佢可以成個Portfolio放出嚟。經紀做嘅嘢好簡單，佢最緊要受歡迎。」一言敞之，就是全部經紀變KOL，佣金賺幾多，不再按交易宗數逐單計，而是以Follower人數決定。<br><br>潘康海笑言，民眾不單可以捧「股神」，更樂意造「燈神」。「如果有啲經紀長年Portfolio都唔好，係燈神嚟嘅，啲客可以倒轉做，佢沽乜我買乜，佢買乜我沽乜。」<br><br>民眾今次度新橋，潘康海坦言，一切源於呢行太悶，「客戶增長速度慢，大家就鬥佣平。財經消息每份報紙越來越似，呢份抄嗰份，大家得到嘅資訊好接近。」<br><br>他認為，要突圍而出，就不能一味鬥快鬥平，而是經紀可以為客戶提供專業意見，幫你睇住個市。他強調，民眾的經紀不用為搵客及銷售操心，此部分工作由公司一力承擔，「以前一開市，經紀就不停打電話，要佢睇市睇Portfolio好難，一個經紀Serve二百個客，已經係極限，但新平台下，一個經紀可同時服務一萬個、一千個客。」<br><br>民眾新平台下，客戶自己個盤自己落，但可隨時向已追蹤經紀發文字或語音短訊，經紀亦可即時回覆。他預期，全新平台可於今年六月至九月推出，目前經紀團隊已有十多人，亦陸逐有經紀加入，亦希望有新血加入行業。<br><br>民眾秏人力物業，搞全球首個將炒股微博與經紀業務結合的平台，潘康海坦言，「其實我哋可以就咁做M&amp;A，搞收購，一個月賺幾百萬到幾千萬其實唔難，但我哋唔係要睇呢一刻賺幾多，而係個Model將來會好值錢。好多老行尊都覺得條橋唔得，但佢哋越覺得唔得，我就越要試。」<br><br>記者：倪敏慧<br>攝影：黃耀興</p></body></html>