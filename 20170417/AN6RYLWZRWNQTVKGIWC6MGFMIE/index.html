<html><header><meta charset="utf-8"><title>藝人轉行做中醫Regen@前HotCha針灸初體驗</title></header><body><h1>藝人轉行做中醫<br>Regen@前HotCha針灸初體驗</h1><p>星光幫出身贏過季軍現年26歲嘅蔡梓銘，喺亞視期間，已經考到中文大學中醫系，依家仲正式行醫。<br><br>其實圈中除咗蔡梓銘之外，都仲有藝人轉咗去行醫，好似無綫「新聞之花」 黃德如 ，佢喺01年嘅時候，喺港大中醫學院讀中醫，六年後正式成為註冊中醫，之後就同做呼吸系統專科醫生簕老公梁宗存夫妻檔拍住上，一齊效力一個醫療中心。<br><br>63歲嘅歐陽佩珊係郭鋒太太，1975年加入麗的電視，到咗78年就加入無綫，代表作就係《神鵰俠侶》嘅黃蓉，到咗1989年就返到亞視拍劇。直到1993年，歐陽佩珊息影，去咗學中醫，成為咗氣功針灸師，依家仲喺香港開班授徒。<br><br>今年28歲嘅張惠雅（Regen），其實依家都係讀緊中醫課程，至於讀完之後會唔會做中醫呢，佢之前就講過話都幾好，又話都有幫爸爸針灸。不過對佢嚟講，讀中醫都好難，因為入面好多文言文同古文，所以都係大挑戰。</p></body></html>