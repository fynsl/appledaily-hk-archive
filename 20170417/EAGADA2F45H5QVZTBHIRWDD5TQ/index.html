<html><header><meta charset="utf-8"><title>田北辰：與葉劉組黨無深思熟慮</title></header><body><h1>田北辰：與葉劉組黨無深思熟慮</h1><p>【本報訊】田北辰政治上第二段婚姻再度分手收場，有別於2010年退出自由黨，田與葉劉淑儀今次「分後」火花四濺。田坦承「再婚」前未經深思熟慮，透露因新東立法會選舉要找「外援」而不在內揀蟀感心灰意冷，點名指如公民力量譚領律是人選，葉劉卻極力推薦容海恩，大嘆：「我連揀第三個partner（拍檔）都冇input（參與）」。<br>葉劉2010年還未加入行會時，在反對將強拍門檻降低一役表現勇猛，令田北辰認為她會「向選票說不」，一年後締結良緣合組新民黨。隨着葉劉加入行會要與政府同一陣線，近年與中聯辦關係越來越密切，令他狠心斬纜。<br>是自己變心還是情人變樣？田坦言組黨時不知道對方是否已經想選特首，而加入行會對參選特首有幫助，亦須與中央關係密切，「我諗佢個人內心真係冇變，因為佢有一個理想，令佢必要變」，只能以未夠深思熟慮形容這場政治第二春。<br>葉劉在特首選舉後明言新民黨要擔當「開明建制派」，有否想過再給雙方一次機會？田直言不認為對方會改變，「個西人（葉劉競選辦總新聞主任Mark Pinkstone）出嚟講嘅可能佢（葉劉）心裏頭感受到嘅嘢（指中聯辦干預選舉），佢都劃清界線，就住就住，你就住啲乜呢？點解要就住？（或者）佢可能都仲有計劃。」</p><p>新東揀蟀被拒　意興闌珊</p><p>田重申「分手」沒有對或錯，只是雙方對事件有不同看法。至於葉劉說他退黨是因為「男人要多啲空間」，他笑言不明白退黨與性別有關。除了一簽多行封頂等政策及立場定位上的分歧，田北辰透露尚有一事令他意興闌珊，指去年新界東立法會選舉，他當時力撐在與新民黨合併的公民力量中揀蟀，「我係撐喺佢哋入面揀個人出嚟，不過我輸咗，我說服唔到個黨。我真係唔相信公民力量入面咁多人、咁多後生仔，冇一個我哋可以栽培，要去請外援？呢個亦係其中一件我好冇癮嘅嘢。」<br>新民黨最終由缺地區實戰經驗的大律師容海恩戰新東，外界盛傳容獲中聯辦推薦，田只稱：「我冇嘢係針對Eunice（容），我唔知Eunice背景係點，總之葉太推薦佢啦」，繼而強調他日若退休，亦會在自己的團隊揀蟀：「我哋入面咁多人，都揀唔到個人，要搵外面嘅人？你諗吓心情會係點，呢啲真係大是大非」。<br>他連新東出戰代表亦有心水，就是排在容海恩名單第二的西貢區議員譚領律，「我幾欣賞佢，個樣幾好吖」，可惜最終也要外求，「呢啲咁嘅嘢會令到我真係……」。<br>■記者陳雪玲</p></body></html>