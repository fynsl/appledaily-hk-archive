<html><header><meta charset="utf-8"><title>【一周必看】濱崎步自拍晒腰　執到暖風機變形</title></header><body><h1>【一周必看】<br>濱崎步自拍晒腰　執到暖風機變形</h1><p>日本女歌手濱崎步早前亮相《Music Station》特備節目時，被指五官相當唔自然，網民認為步姐個鼻明顯變高、笑容繃緊，硬膠程度又再升級，嚇壞唔少觀眾。<br><br>雖然步姐經常透過Instagram公開近況，但係步姐當然只以最靚一面示人，影得唔靚唔po，網民都驚訝步姐嘅Ig相可以同真實容貌差咁遠，似乎有欺詐成份。<br><br>網民仲發現一張步姐早前所影嘅自拍照，拍到佢身材豐滿仲有纖腰，不過細睇之下，就被相中嘅暖風機出賣，個暖風機明顯畀佢執到拉長咗，而佢身後嘅門口亦長到唔合比例。有網民試圖將張相還原，發現經步姐咁樣一執，就可以由原本嘅1.57米執到變1.7米嘅模特兒身材。</p></body></html>