<html><header><meta charset="utf-8"><title>望站「鹹淡水交界」　助建制泛民溝通</title></header><body><h1>望站「鹹淡水交界」　助建制泛民溝通</h1><p>【本報訊】田北辰在建制派未至於如哥哥田北俊般被認定是「壞孩子」，但未有凡事對政府Say Yes也算異類。田北辰坦言這條從政路不易走，但認為建制光譜廣闊，與民主派亦不是非敵即友，希望站於「鹹淡水交界」，以中間路線配合地區工作殺出血路，「我希望幾年之後可以證實，你哋形容嘅幻想（即獨立中間派），係可以成為事實嘅夢想。」</p><p>着力民生地區工作</p><p>自由黨、民主思路、新思維等相繼提出中間路線，上屆立會選舉卻證明此路線吸票力有限，地區直選全數敗北。田不認為是路線及立場問題，反駁指：「你睇中中間間嘅人，有幾多個做實事做地區工作？」，「你諗起我阿哥（田北俊），除咗政治之外諗起乜？」，強調政治議題飄忽，若做好民生、地區工作，從政者至少儲到基本盤，有足夠籌碼拼勁。<br>沒有了政黨包袱，他指可多作建制派與民主派的橋樑，認為不同政策議題也可跨黨派合作，以民主派牽頭搞跨黨派聯署促擱置小三TSA為例，「我真係莫名奇妙，唔係要求取消或叫佢（局長）下台，只係約見面啫，老實講，應該個個簽啦，點知都有幾個大黨冇簽」，坦言要將兩陣營拉近需時醞釀。<br>對於葉劉曾指他對政黨功能了解不足，田以美國總統特朗普為例指：「特朗普對政黨認知度係零，公職都冇做過就去做總統……我唔知將來世界點，我只知世界變緊，全世界都係，傳統政黨方法係咪work（有效）呢？」<br>■記者陳雪玲</p></body></html>