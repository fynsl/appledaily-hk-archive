<html><header><meta charset="utf-8"><title>回收新丁「港人棄電視嫌唔夠大」每周收千件舊電器　復修贈基層</title></header><body><h1>回收新丁「港人棄電視嫌唔夠大」<br>每周收千件舊電器　復修贈基層</h1><p>【本報訊】香港人平均每日棄置逾190噸舊電器，電視機最冤枉，「唔係因為壞，係因為唔夠大」；雪櫃更無辜，「覺得肉酸就換咗佢」。謝東海每周回收千件舊電器，部份復修後轉贈基層家庭，其餘轉廢為材。他是回收新丁，本是電器老手，昔日月賣萬部電視機，出口到外國，今天變成電子垃圾，「我向同事講，我嚟還嘅。因為以前賣太多，𠵱家嚟收番」。<br>記者：王家文</p><p>走進屯門環保園工場，上百計卡板積滿舊電器，6呎高3門雪櫃、專業吸塵機、全自動洗衣機，還有名牌音響、多功能電飯煲等，可填滿幾個籃球場。工場每周接收千件舊電器。本港每年棄置逾7萬噸舊電器，就算工場回收得多，也不及港人棄掉得快。</p><p>社工轉介　每月捐230件</p><p>謝東海是歐綠保綜合環保公司項目主管。公司去年與政府簽約，回收舊電器，透過除毒、拆解及循環再造等工序，轉廢為材如鋁、銅和膠等；部份電器經復修後轉贈有需要市民，每月捐出約230件舊電器，受助人需經社工轉介，大多是劏房戶和貧窮長者，也有單親媽媽和殘疾家庭，每次可選取4件電器。<br>「去做家訪先發現，有啲情況真係比想像中更差。」他去過深水埗一間劏房，住上兩母女，僅得一張床、摺枱和兩張凳，家徒四壁，但只要了風扇和電視，「我問佢點解唔要多啲，佢話夠啦」。另一個四人家庭，女兒念名校，父母為照顧癱瘓的兒子，只好辭工領綜援，「有時見到呢啲情況都唔識講，只可以同佢哋講，有乜需要，同我哋講」。<br>工場有塊白板寫上每月最受歡迎排行榜，首5位是電視機、雪櫃、洗衣機、風扇和電飯煲。謝東海說，約四成舊電視機能復修，但近年越收越大，最大達60吋，「通常扔電視機嘅人，唔係因為壞，係因為唔夠大」。劏房戶用不着，只夠位放20多吋；雪櫃也一樣，試過連門口也擠不進，惟有轉贈社福機構或食物銀行。電器維修師傅黎德滿醫好不少舊電器，部份只有很少毛病，如電視機壞按鈕，可能因老化影響導電，清洗積塵便可，再不就換個按鈕。<br>市民如有舊電器包括洗衣機、冷氣機和電腦等，可聯絡歐綠保安排免費上門回收，熱線：2676 8888。</p></body></html>