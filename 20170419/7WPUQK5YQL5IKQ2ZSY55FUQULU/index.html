<html><header><meta charset="utf-8"><title>【馮仁昭四圍超】澀谷拖手冇避忌G.E.M.認戀JW舊愛</title></header><body><h1>【馮仁昭四圍超】澀谷拖手冇避忌<br>G.E.M.認戀JW舊愛</h1><p>鄧紫棋（G.E.M.）同新造型師Mark Ngai、亦即王灝兒（JW）舊愛，喺日本澀谷街頭手拖手行街被撞到，噚日有內地網民影到佢哋嘅拖手相。戴住cap帽露出招牌紅色長髮、着迷彩大褸嘅G.E.M.同Mark匆忙過馬路，但角度影到G.E.M.條腿又粗又短。</p><p>緊張腿粗幾倍</p><p>仲喺日本玩緊嘅G.E.M.，噚日回覆新戀情時冇否認拍拖，反而係關心張相嘅質素，佢話：「我都知我自己腿粗，但呢張相影到我比現實粗好多倍呀！上年我已經決定咗直至到結婚之前，都唔會講感情狀況，因為太大壓力喇。外界會有好多唔同嘅聲音，我又要用精力去處理外界畀我嘅壓力，不如留番啲精力放喺我愛嗰個人身上仲好啦，可能等到我結婚先會話畀大家知。」<br>G.E.M.同台灣歌手林宥嘉分手後，曾經同馮允謙、內地男星華晨宇傳過緋聞。上年1月，G.E.M.同Mark已傳拍拖，不過當時Mark同JW仲係情侶，而G.E.M.當時同JW又係好姊妹，被指硬搶閨蜜男友，佢哋就否認。<br>撰文：馮仁昭</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>