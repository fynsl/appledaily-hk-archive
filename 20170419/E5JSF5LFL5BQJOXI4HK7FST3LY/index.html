<html><header><meta charset="utf-8"><title>雲妮莎夏芝絲1個月瘦10磅</title></header><body><h1>雲妮莎夏芝絲1個月瘦10磅</h1><p>美國28歲女星雲妮莎夏芝絲（Vanessa Hudgens）近來越來越fit，最近去Coachella音樂節狂騷纖瘦身材。佢日前喺健身雜誌《Women's Health》分享減肥秘訣，唔使捱餓1個月都可以瘦10磅。<br><br>雲妮莎表示佢會食高脂肪食品，而唔食澱粉質。佢話：「我哋一直以為脂肪就唔好，但佢哋有好多好處，係力量嘅來源。」雲妮莎話當佢跟從「高脂肪，零澱粉質」餐單時，一個月可以瘦10磅，對於佢呢個5呎1吋嘅女仔來講，真係輕咗唔少。<br><br>雲妮莎早餐會食雞蛋、半個牛油果及煙肉；午餐食沙律、雞肉、半個牛油果；晚餐會食三文魚或牛排配蔬菜。<br><br>除咗要食得好之外，運動都好重要，佢最愛踩單車，亦會一星期做三日yoga。</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>