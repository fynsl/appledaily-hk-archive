<html><header><meta charset="utf-8"><title>【似足花灑頭】16鏡頭怪相機L16　就快出貨</title></header><body><h1>【似足花灑頭】16鏡頭怪相機L16　就快出貨</h1><p>大家認知的數碼相機都是得一個鏡頭，就算現時興起的雙鏡手機都只是將兩個鏡頭並排在一起，但如果有部相機有16個鏡頭，大家又點睇呢？<br><br>Light在2015年曾經發起眾籌為一部機身尺寸跟一部輕巧數碼相機差不多的數碼相機L16集資，最特別之處當然是它一如花灑蓮蓬頭裝上16個鏡頭，外觀絕對怪相，但每支鏡頭都獨當一面，當中設有5個28mm f/2廣角鏡頭、5個70mm f/2中焦鏡頭再加6個150mm f/2.4遠攝鏡頭，最大好處是能夠組合5,200萬像素數碼影像，遠勝現時一般數碼相機。<br><br>不過就算功能幾強都好，正常人一睇就會知外形出晒事，尤其當2015年短暫曝光後就銷聲匿迹，大家以為這件「劃時代設計」數碼相機已經石沉大海，點知近期L16又再度現身，開發公司Light並表示已進入最後生產階段，希望趕及今年7月14日交貨期，並且交出L16拍攝樣本，一睇質素又確實幾唔錯。不過L16定價都幾貴，達到1,700美元（約13,215港元），而且暫時唔接新定單，想訂的話要等Light完成手頭定單先得。</p><p>資料來源：Slashgear<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>