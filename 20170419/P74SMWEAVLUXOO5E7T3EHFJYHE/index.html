<html><header><meta charset="utf-8"><title>方力申戀「宅男女神」陳瀅拍拖三個月？</title></header><body><h1>方力申戀「宅男女神」陳瀅<br>拍拖三個月？</h1><p>37歲方力申自從同拍拖10年嘅鄧麗欣(Stephy)分手，一直同唔少異性傳出緋聞，不過盛傳小方之前對舊愛念念不忘，可惜翻撻無望。<br> <br>昨日有周刊指，小方似乎同「宅男女神」陳瀅(Jeannie)有發展空間，話晒陳瀅去年7月認與賭王仔何猷亨分手，陳瀅回復單身，好友糖妹都出力為佢做紅娘，三個月前幫陳瀅同小方穿針引線，據報道講日前小方同陳瀅去咗老蘭酒吧密會，二人逗留兩粒鐘，為咗保護戀情，佢哋都搵咗「電燈膽」糖妹做煙幕，小方同陳瀅不知幾好傾，陳瀅亦主動放電，身邊嘅友人都好識do各自玩手機，冇打擾佢哋兩個，又刻意前後腳走人。<br> <br>報道又稱張繼聰都有為小方出力，開party一定預埋小方，早前仲約咗啲大台小花喺張繼聰屋企聚會，當時陳瀅都在場，據知係陳瀅先對小方有好感，初入行嗰陣，陳瀅都講過第二任男友同小方幾似樣，似乎幾鍾意「陽光男孩」，唔怪之得咁快撻得著喇!<br> <br>而小方回應《蘋果》講到事件：「其實嗰晚同4、5個朋友去飲嘢，有男有女，當中有陳瀅同糖妹，因為係朋友，喺中環蘭桂坊飲嘢，都冇乜嘢話避唔避忌。」</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>