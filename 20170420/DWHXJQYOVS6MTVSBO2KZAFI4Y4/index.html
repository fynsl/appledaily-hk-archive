<html><header><meta charset="utf-8"><title>八両仔形象百變冬菇頭到飄逸長髮都試過</title></header><body><h1>八両仔形象百變<br>冬菇頭到飄逸長髮都試過</h1><p>正所謂，有其父必有其子，八両金強勁嘅DNA遺傳晒俾八両仔。八両仔最近每次跟住爸爸出席活動，都有轉下造型，但都掩蓋唔到，佢同爸爸倒模一樣嘅外貌。<br><br>故事要由95年講起，八両金老婆八両菜誕下麟兒，不過一場金融風暴，吹散咗呢一家人，八両仔自此之後，跟隨爸爸生活至今。細細個嘅八両仔，充滿童真，仲俾爸爸打造成自己翻版，梳住招牌冬菇頭長大，睇落去好可愛。<br><br>大個咗之後，八両仔擺脫咗冬菇頭，試過好多造型，好似skin head、剷青留陰等等咩都試過，有時出嚟活動見到佢兩父子，八両金仲會幫八両仔梳頭。上年八両仔再進取啲，索性留咗一頭長髮，仲好柔順飄逸添！不過八両金就講過頂唔順阿仔呢個髮型，最好都係變番冬菇頭。聽爸爸話嘅八両仔，最近剪咗頭髮，仲染金埋，成個look似足方皓玟。</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>