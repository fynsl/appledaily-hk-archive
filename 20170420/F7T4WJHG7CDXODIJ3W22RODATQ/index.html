<html><header><meta charset="utf-8"><title>妻子提出離婚　賊王不情願</title></header><body><h1>妻子提出離婚　賊王不情願</h1><p>【本報訊】與「賊王」葉繼歡相識了15年、多年來一直積極為在囚人士爭取權益的街工立法會議員梁耀忠（圖），對於葉繼歡因為患癌而病逝的消息感到非常意外，「大半年前曾經去探過佢，當時都冇講佢患癌，唔知道係咪佢自己都唔知，可能知道嘅時候已經好後期」。<br>街工立法會議員梁耀忠表示，過去每年最少會到監獄中探望葉繼歡一次，大半年前是二人最後一次見面的時候。梁耀忠指出，葉繼歡當時無論健康、情緒都未見有任何異樣，「當時佢同我講到兩樣嘢，一係佢要求囚犯有權睇中醫嘅官司，而另一樣嘢就係佢老婆提出離婚」。梁耀忠稱葉繼歡偶爾會提及其妻子及女兒，「佢當然係唔想離婚」。</p><p>梁耀忠：佢冇乜講械劫案</p><p>葉繼歡在赤柱監獄服刑期間，為了爭取囚友能夠使用暖水杯，找上多年來一直積極爭取為囚犯改善待遇的梁耀忠，二人亦因此而認識。梁耀忠形容，葉繼歡鮮有提及過去所干犯的械劫案，而且對於自己要坐監41年也不太執着，「冇乜點講起，佢主要係針對喺監獄嘅生活情況」。<br>梁耀忠從政以來多次關注囚犯人權問題，最為人熟悉的是於1996年協助一批無刑期的青年謀殺犯爭取確實刑期，過程及後更加被改編成電影《等候董建華發落》。<br>■記者佘錦洪</p></body></html>