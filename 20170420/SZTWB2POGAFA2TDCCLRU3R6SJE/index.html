<html><header><meta charset="utf-8"><title>傳搭上樂易玲仔裕美：我當佢係細佬</title></header><body><h1>傳搭上樂易玲仔<br>裕美：我當佢係細佬</h1><p>裕美、鍾鎮濤（B哥）及陳友等前晚在又一城出席電影《天堂小屋》首映禮，去年被爆背結婚三年老公林恩浩，與黃子恆搞婚外情的28歲裕美，離婚後曾搬到好友王君馨的將軍澳寓所暫住，但早前已搬回公屋和媽咪同住，她說：「人生有咗經歷，應該返去陪媽咪，我對生活模式係冇咩要求，幾大間屋都係瞓一張床，我有煮飯做家務。」她指搬走和王君馨要結婚無關，認為對方謹守上帝指引，未婚不同居的堅持實屬難得。說到這方面，問裕美是否無法堅守？她即說：「哎！家家有本難念的經，有口難言，過去有啲事做得唔好，所以經歷婚姻失敗，從中學習。我等待王君馨介紹男仔我識，擇偶條件一定要係基督徒。」</p><p>露台好多人</p><p>言猶在耳等識男仔的裕美，卻被周刊拍到和樂易玲幼子Ryan談心，昨日周刊報道指大Ryan八年的裕美，上周五（14日）出席曾志偉的生日會，而樂小姐就帶同兩子到場，其間Ryan和裕美行出露台聊天，Ryan還捉着裕美的手貼住自己的手，之後更疑似偷吻裕美，而樂易玲則黑面。裕美昨日回覆本報謂：「我哋只不過出去露台傾偈，好多人喺出面食煙，經理人、同事都係附近。啲相係借位，唔係有啲咩關係。同埋佢細我咁多，我當佢係細佬，佢當我姐姐，樂小姐都有一齊傾偈，講到有嘢，唔係囉！朋友箒！」</p><p>否認被摸手</p><p>裕美又否認和Ryan有親暱舉動，她說：「邊度有錫面同摸手呀？我覺得嗰個角度借得太過誇張囉！根本冇啲咁嘅事，佢拎個電話出嚟開instagram分享吓佢嘅作品，跟住又話影到摸我隻手，唔係啩？同埋樂小姐冇黑面，佢好nice，同我哋傾偈，嗰日全部人都好開心。」<br>採訪、攝影：曹家誠</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>