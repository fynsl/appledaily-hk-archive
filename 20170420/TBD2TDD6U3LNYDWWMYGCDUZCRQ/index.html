<html><header><meta charset="utf-8"><title>戀情浮面　拍拖遊中環李澤楷揸舊波子　甜蜜蜜接郭嘉文</title></header><body><h1>戀情浮面　拍拖遊中環<br>李澤楷揸舊波子　甜蜜蜜接郭嘉文</h1><p>【爆相爆片】現年50歲的富豪筍盤李澤楷坐擁逾340億元身家，自六年前跟舊愛梁洛施分手後，「楷女郎」停不了地排隊上場，去年情人節孖24歲港姐季軍郭嘉文蜜遊日本後，郭嘉文忽然富貴一炮過買逾億豪宅，日前更獲李澤楷紆尊降貴做柴可夫，揸舊波子甜蜜蜜接送拍拖遊中環，李澤楷被問到戀情浮面，他大方回覆：「今個周末難得可以不需要外地工作。」</p><p>在《福布斯》2017年香港富豪榜排名第15位的「小小超」李澤楷，自從跟梁洛施各走各路後，做回無腳雀仔的他不愁寂寞，身邊「楷女郎」車輪轉，先後被天水圍小花梁雯影、名媛葉梁美蘭的中歐混血姪女梁芳、銀行小花齊蔭女圍繞，去年情人節又有新任「楷女郎」上場，就是2015年港姐季軍郭嘉文，兩人被讀者「爆相爆片」影到遊東京玩模型車，想不到事隔一年多，日前兩人再被讀者「爆相爆片」，不過今次是坐跑車出巡中環。</p><p>違例停路邊</p><p>當日約中午12時許，讀者林先生在中環畢打街見到李澤楷，林先生說：「我喺中建大廈門外見到佢，因為嗰度前面係的士站，我見到有架車停喺雙黃線，覺得好奇怪，望吓原來係李澤楷，等咗大約15分鐘，就見到郭嘉文上車，然後一支箭離去。」平日有司機接載兼保鑣貼身保護的李澤楷，這天竟然紆尊降貴做柴可夫，駕駛一輛2009年出廠、價值186萬元的Porsche 911 Targa 4S媾女戰車，想不到身為超級富豪的他，代步座駕已有八年歷史之久。<br>獨個兒坐在駕駛座位的李澤楷，雖然違例泊車停在路邊等人，但就停車熄匙校低車窗，從相片所見，李澤楷等人期間表現得好有耐性，在車內不停篤手機打發時間，大約15分鐘後，着牛仔裙襯白波鞋的郭嘉文現身，露出一雙又長又白的腿，不知是否低調關係，李澤楷沒有落車幫女士開車門，而是郭嘉文自己開門坐在李澤楷身旁，表現乖巧。</p><p>回覆度周末</p><p>《蘋果》記者向李澤楷求證是否拍拖？他以短訊回覆：「今個周末難得可以不需要外地工作，you have a good evening ! Richard P.S. switching phone off now.」言下之意，李澤楷難得不用開工又在香港，就約郭嘉文甜蜜過二人世界，更講明要熄電話避打擾，似乎兩人戀情開始浮面了。<br>年紀比李澤楷年輕26年的郭嘉文，自從認識富豪筍盤後似一夜富貴，上月底被揭一炮過購入價值逾億的九龍塘逸瓏天池屋豪宅，由李澤楷愛將李智康代表買家簽訂臨時買賣合約，早前更有報道指郭嘉文已約滿無綫，身形又較以前圓潤。不過，郭嘉文當日現身中環時，從背後看卻未見有發福迹象。<br>採訪：皓騫</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>