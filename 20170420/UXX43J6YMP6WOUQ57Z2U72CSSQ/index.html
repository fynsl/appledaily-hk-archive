<html><header><meta charset="utf-8"><title>【潮玩傻瓜機】Lomography即棄相機　必搶紫色負片版</title></header><body><h1>【潮玩傻瓜機】Lomography即棄相機　必搶紫色負片版</h1><p>唔好以為即棄相機只係為貪方便的遊客而設，近年都吸引唔少潮人、文青玩返即開即用的即棄相機，近期連Lomography都推出3款Simple Use即棄傻瓜機，百幾元就玩得到！Lomography Simple Use機身大體上同其他同類即棄相機差唔多，同樣即開即用，亦內置閃光燈，方便在室內使用。當然這3款即棄傻瓜機由Lomography設計，玩味自然是首要考慮條件，最特別是要閃光燈前面加入黃、洋紅同青色濾片，唔同組合可撞出唔同色彩效果，效果非常特別。3款Simple Use即棄相機最大唔同係所配的菲林，黑白菲林版及彩色負片版都係賣$128，唯獨LomoChrome紫色負片賣$168，不過就算賣貴$40都一定要揀紫色負片版，一來紫色相片效果超迷人外，二來35mm LomoChrome紫色負片一早就缺貨，想買來配LC-A影相都唔得，趁現時LomoChrome紫色負片版Simple Use即棄相機有存貨就好搶啦！<br><br>資料來源：Lomography<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>