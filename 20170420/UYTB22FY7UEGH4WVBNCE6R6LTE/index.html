<html><header><meta charset="utf-8"><title>面油多　可遺傳油性皮膚易發炎</title></header><body><h1>面油多　可遺傳<br>油性皮膚易發炎</h1><p>【本報訊】面油多令不少女士感到煩惱，究竟是油性皮膚作怪抑或是皮膚太乾引致出油？皮膚科醫生指，臨床上油性皮膚的人較易受脂溢性皮膚炎、暗瘡等問題困擾，半日不洗面額頭已「出好多油」，通常屬油性皮膚，建議要勤洗面及小心護理皮膚，有助預防各種皮膚問題。上班族常睡眠不足或嗜吃刺激辛辣食物，也會刺激面油分泌旺盛。<br>記者：梁麗兒<br><br>養和醫院皮膚科主任、皮膚科專科醫生陳俊彥指出，皮膚分泌面油屬正常現象，面油所含的皮脂質，對皮膚有滋潤及保護作用，可免因皮膚乾燥引致患濕疹或敏感症。面油多見於油脂分泌腺較發達的位置，如「T字位」即額頭眉心、兩邊鼻翼或鼻邊的皮膚。<br>陳指，面油增加的原因很多，包括遺傳基因致面油過多，如家人都有面油多的困擾。另外，春夏的和暖與炎熱天氣，也會刺激面油分泌。日常情緒太緊張、休息不足「唔夠瞓」，亦可令油脂分泌過盛。進食辛辣、刺激性食物如麻辣米線時，神經系統受到刺激，反射作用下油脂腺亦會分泌過盛。</p><p>每日至少洗兩次面</p><p>臨床上要分辨是否油性皮膚，陳稱，籠統來說，若半日唔洗面，額頭好多油通常都是油性皮膚。同時可觀察有否油性皮膚常見的問題，包括脂溢性皮膚炎及多暗瘡，「油性皮膚人士臨床常見因呢兩個問題求醫，求診時都會油光滿面，或滿面爆瘡」。面油過盛可滋生大量真菌，令皮膚有免疫反應過敏及發炎，造成脂溢性皮膚炎，常見症狀包括鼻翼或鼻邊皮膚變紅、痕癢或脫皮，以及頭部容易痕癢或脫皮。另外，當油脂分泌過盛積聚毛孔，可助長細菌滋生，形成暗瘡。<br>油性皮膚人士要勤洗面清潔面部油脂，陳建議每日至少洗面兩次，尤其運動或炎熱出汗後。洗面時可使用清潔性高的洗面膏，例如鹼性偏高、含微量維他命A或果酸，或列明可減少暗瘡、去油脂配方的洗面產品。</p><p>可搽乳液及護膚藥膏</p><p>礙於油脂流失會令皮膚容易敏感和患濕疹，故洗面後，最好輕塗護膚膏，份量約兩粒黃豆般大塗勻整個面部作保護，也可揀質地較爽的產品，如lotion（乳液）或含藥膏性質的護膚膏如雪花膏，避免揀凡士林或油劑產品，建議揀選添加劑或香料較少的產品，預防毛孔堵塞。<br>陳指，若不方便勤洗面，可使用面油紙，建議使用時輕輕印走面油已足夠，毋須大力擠壓皮膚。<br>多面油人士使用任何護膚產品，一旦出現皮膚太繃緊、紅腫及痕癢等不良反應要停用。另外，吃太多碳水化合物、甜食或辛辣刺激性食物，包括朱古力，都可誘發或加劇暗瘡問題，多面油人士要留意。</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>