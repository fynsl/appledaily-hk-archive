<html><header><meta charset="utf-8"><title>朱晨麗租15萬栢舍郭羨妮有四小強護身</title></header><body><h1>朱晨麗租15萬栢舍<br>郭羨妮有四小強護身</h1><p>選港姐被指係入娛圈捷徑，但當中有唔少港姐出身嘅佳麗，喺大台捱騾仔搵萬零蚊之餘，衣食住行忽然離奇十級跳，收入與支出變成一個平行空間，究竟憑乜富泰？至今依然係一個謎！<br><br>好似11年度港姐冠軍朱晨麗，前年被指喺無綫月薪僅得15,000元，但竟然出入有司機七人車接送，全身名牌，仲試過坐頭等機位歐遊，而且又由將軍澳寓所搬到當時月租15萬嘅金鐘太古廣場栢舍服務式住宅，再用700萬購入將軍澳The Parkside。有指佢由「麻雀變鳳凰」，全靠泊到「殼王」陳國強碼頭，舊年另傳佢同張玉珊百億舊愛劉紀明有戀事，所以變得富貴，仲喺淺水灣開畫廊。<br><br>而99年港姐冠軍郭羨妮，就喺07年被指搭上殼王，有指佢旋即脫離拍劇捱日子生涯，Benz跑車兼進駐西貢獨立屋豪宅，更喺電影《臥虎》中擔任第一女主角，拍戲又有「四小強」保鑣貼身護駕，富貴氣焰迫人來。不過，有指郭羨妮嘅女王生活只維持短短6個月，之後就打返原形，重過平民生活，現已成為人妻人母。</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>