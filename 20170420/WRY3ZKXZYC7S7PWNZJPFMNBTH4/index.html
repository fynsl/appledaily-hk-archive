<html><header><meta charset="utf-8"><title>【巨型來來曱甴屋？】點解小強鍾意住PS4？</title></header><body><h1>【巨型來來曱甴屋？】點解小強鍾意住PS4？</h1><p>機器用得多都會壞，大家又知唔知道壞PS4的最大原因係咩？香港方面暫時就無資料，但據紐約曼哈頓遊戲機維修店XCubicle所講，壞PS4原因除了有銀仔卡在碟盤等「合理」原因外，原來曱甴將PS4主機變成「酒店」齊齊入住都係其中一個主因，每星期都幾乎有這款曱甴屋壞機，店舖更會額外收取25美元（約$194）作為「曱甴附加費」。但點解曱甴都鍾意PS4呢？店舖分析因為當地大多數遊戲主機都是橫放在地上，而且機內又暖又好瞓，令到曱甴好鍾意從機底的通風位爬入機內長住。照計Xbox One機身比PS4大，房間更舒適，點計撼唔贏PS4？店舖補充PS4由於採用內置火牛關係，酒店內暖氣供氣充足，而且當地PS4好賣過Xbox One，PS4變成曱甴酒店的機會亦自然較高。<br><br>至於修理方面，只要拆開PS4主機外殼，再用上超音速清潔器將機內消毒再嵌回主機就可以，只要忍得到打開機殼後見到一大班「小強」同你「Say Hello」，維修費其實幾好賺。如果唔想你屋企部PS4變成曱甴酒店可以點做？第一要將PS4主機放在通風位置，第二是將部遊戲主機放在較高位置，第三亦是最重要的是保持家居清潔。<br><br>影片： https://youtu.be/3fExaccW91o <br><br>資料來源：Kotaku<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>