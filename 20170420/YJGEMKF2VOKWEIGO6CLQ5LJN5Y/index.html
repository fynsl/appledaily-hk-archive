<html><header><meta charset="utf-8"><title>何啟南娶妻即飛羅馬</title></header><body><h1>何啟南娶妻即飛羅馬</h1><p>無綫50歲「反派王」何啟南，上月與41歲圈外女友楊穎靜到尖沙嘴婚姻註冊處入紙準備結婚，兩人昨日拉埋天窗，由何啟南父母證婚，吳啟華、林國斌、黃澤鋒、胡渭康等圈中人到賀。</p><p>新郎何啟南昨日在電話說：「今日喺尖沙嘴文化中心簽紙，簡簡單單咁啦！」簽紙一刻可有感動到喊？他說：「冇，在心中啦，但係開心嘅！今晚唔會同屋企人食飯，遲啲先，因為我哋今晚飛，去布拉格同羅馬度蜜月。」黃澤鋒則說：「真係恭喜，廿幾年朋友，大家有番咁上下年紀，都係時候結婚，唔結婚做乜鬼箒。」<br>採訪：魯吉</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>