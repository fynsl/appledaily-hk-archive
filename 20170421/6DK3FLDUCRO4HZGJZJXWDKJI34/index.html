<html><header><meta charset="utf-8"><title>【炒賣存貨】傳迷你紅白機將停產　改以迷你超任接力</title></header><body><h1>【炒賣存貨】傳迷你紅白機將停產　改以迷你超任接力</h1><p>明明迷你版紅白機好好賣，日前突然傳出Nintendo唔再生產迷你版紅白機同迷你版灰機，唔少人更即時炒賣存貨。正當一眾機迷仍然一頭霧水之時，有消息傳出原來Nintendo將會用另一件產品取代迷你版紅白機／灰機，答案就是迷你版超任（SNES mini）。最初Nintendo推出內置多款遊戲的迷你版紅白機／灰機時並無明示產品會一直推出，好有測試水溫的味道，但點知市場非常受落，令到Nintendo要增加生產線去滿足市場需求。但按目前情況去睇，生產新主機Nintendo Switch的逼切性明顯較生產迷你版紅白機／灰機為大，所以停產都並非唔合理；而待這幾個月Nintendo Switch生產高峰期過去，再去生產迷你版超任，亦明顯符合市場需要。據報迷你版超任將會在今年聖誕節前推出，同去年同時期推出迷你版紅白機／灰機策略相同。雖然Nintendo仍未就有關報道作出回應，不過好多機迷都已開始估緊到底迷你版超任會內置哪些遊戲了。<br><br>資料來源：Eurogamer<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>