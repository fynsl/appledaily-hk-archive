<html><header><meta charset="utf-8"><title>「解決撕裂要從源頭着手」</title></header><body><h1>「解決撕裂要從源頭着手」</h1><p>【本報訊】民主黨主席胡志偉日前曾提出「特赦和解論」，曾健超坦言在獄中亦有留意有關新聞，「唔係好明白或者同意佢嘅講法」，質疑「大和解」是否有必要，「我知道社會係撕裂嘅，但要解決社會撕裂，一定係要從源頭着手；政府唔畀、或者中國共產黨唔畀普選我哋，呢個就係撕裂嘅源頭」。</p><p>指特赦七警難伸張公義</p><p>他重申，參與公民抗命的人都願意承擔刑責，而七警的罪行並非單純執行政治任務，因為他們明確犯了傷人罪行，不能以特赦處理。他又指，七警案是雨傘運動中「絕無僅有」能將濫用暴力警員繩之以法的案例，「仍然有好多在逃、未負佢哋刑責或者未需要找數嘅人，我諗法治精神同伸張公義更加重要，大和解唔會係我呢個階段應該諗嘅嘢」。<br>民主黨昨晚中委會亦討論胡志偉的「特赦和解論」，日前已就此致歉並收回言論的胡志偉昨稱，其主席任期仍有一年半，「點都要向黨有個清晰交代，唔可以當件事好似冇發生過」，又指會繼續出席建制派下月的飯局，認為只須以平常心面對，「大家喺立法會都成日會見到啦，冇乜特別」。他並指民主黨立法會黨團決定，傾向6月4日後、即6月中至林鄭上任期間才與林鄭會面。<br>■記者紀靜雯、林俊謙</p></body></html>