<html><header><meta charset="utf-8"><title>扭計要勁食吳若希挺巨肚　逼電車嗲男友</title></header><body><h1>扭計要勁食<br>吳若希挺巨肚　逼電車嗲男友</h1><p>【爆相爆片】下月便25歲的吳若希，去年撻着澳門闊少男友何兆鴻（Alex），同年底便未婚懷孕，為了安胎即停工，下月就是預產期，肚大如籮的吳若希活躍網上，不時在社交網站發佈孕記，還替囡囡改英文名Giselle。<br>本報讀者羅小姐日前透過《蘋果》「爆相爆片」，分享了戴着口罩素顏的吳若希孖男友Alex坐叮叮遊電車河，羅小姐日前在電話中說：「禮拜三（19日）傍晚大約6點半，我喺金鐘上車，已經見到佢同男友坐喺度，電車係去筲箕灣，吳若希幾乎全程都係耷低頭撳手機。」</p><p>唔識路周圍望</p><p>從相中看到，大肚吳若希都潮用名牌Chanel斜孭袋，不過懷有９個月身孕的她肚子越來越大，名牌手袋都遮不了，戴了口罩的她低頭時頭髮披面，身邊的Alex左手拿着相機，一家「三」口溫馨遊電車河，Alex右手緊握扶手，雙腿夾實。羅小姐續說：「見到佢男友周圍望，好似唔清楚地方，吳若希同佢講『灣仔』，之後又好嗲咁同男友講：『哦，好吖！』，架車多人幾迫，唔見佢哋有親密行為，都有啲人眼望望。」</p><p>攝期７月開騷</p><p>吳若希前晚在facebook發大肚婆牢騷：「我不開心……因為我想剪腳趾甲，但是我剪了10分鐘，還沒有剪完，然後我又突然發現我餓了，我好想好想吃格仔餅，兩塊！多奶！多醬！還有蛋撻！還有魚蛋，辣的！」大肚婆召喚，不知Alex可有立即行動做外賣仔？<br>此外，有意產後復出的吳若希，有傳她會頂上鄭俊弘的７月紅館檔期騷，其實計算日子，她產後坐月，時間啱啱好。早前挺住巨肚的吳若希，抽空返公司與星夢高層何哲圖吹水密密斟，空穴來風，未必無因。<br>採訪：皓騫</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>