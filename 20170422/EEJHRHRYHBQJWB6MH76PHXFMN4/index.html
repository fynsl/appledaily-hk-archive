<html><header><meta charset="utf-8"><title>想舉家行善幫人　洗米嫂：老公好忙</title></header><body><h1>想舉家行善幫人　<br>洗米嫂：老公好忙</h1><p>仁愛堂董事局交代就職典禮昨日在尖沙嘴洲際酒店舉行，榮升第七副主席的洗米嫂陳慧玲（Heidi），以一身波點套裝現身，她說：「我都想繼續參與，都會帶仔女做多啲善事，都想教佢哋幫多啲人，因為𠵱家太幸福啦，去探訪窮嘅地方，例如兒童院嘅時候都唔係咁明白。」</p><p>聽到「老公」笑笑口</p><p>洗米嫂表示會帶女兒去探訪，兒子周柏豪還未有機會去，問到Heidi老公周焯華有冇一齊去探訪？洗米嫂聽到「老公」的稱號，完全不抗拒，還笑笑口說：「佢好忙，好多嘢做。」問他們最近是否更多溝通，她笑而不答，然後叫記者問回有關慈善的事。至於會不會一家人做善事？洗米嫂覺得可以考慮，她說：「𠵱家都係以我個人嘅名義比較多，但係如果有啲係物資嘅活動，都可以一家人試吓。」<br></p><p>陳細潔無暇拍拖</p><p>另外，應屆保良局主席陳細潔，帶同總理鄧宣宏雁現身，她說：「𠵱家非常忙碌，忙到公司都冇返，要靠家姐負責晒。」陳細潔任主席好忙，她笑指每日二十四小時都不夠用，所以更加冇時間想拍拖，而同行的鄧太大讚陳細潔冇架子。<br>採訪、攝影：盧妹</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>