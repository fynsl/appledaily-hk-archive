<html><header><meta charset="utf-8"><title>樹大招歡 - 陳也</title></header><body><h1>樹大招歡 - 陳也</h1><p>街坊點睇賊王這一生？<br>1，葉繼歡「成名」時，梁振英都唔知喺邊！（fact check的確係咁，假如梁振英當時已經有權，肯定邀功，說自己收到堅料，一早部署警力，進擊西環！）<br>2，據賊王指出，那個經典蒙面手持AK47在街頭紮行馬的人，不是他。這樣啊，這個真槍王，是誰？在哪？（替身當真身，經典就係經典，九十年代最重要的風雲定格，非此照莫屬。）<br>3，永遠的MK，由葉繼歡一槍定音。（擲磚燒車的後輩，相形見……柒。）<br>4，賊王曾經爆料，指當日在西環遇到兩個警員，即刻用槍指住佢哋個頭，其中一個懇求別開槍，因為他有一個女兒。賊王心軟，因為自己都有一個女，接下來跟他們講，不如各行各路各自食大茶飯，當做無見過對方。正當賊王一行上車，賊王殿後，轉身時一警員拔槍射向他的腰背，「對方無守承諾！」（唉，一警又好，七警又好，點會講個信字呢，葉繼歡出獄得早的話，去到龍和道暗角，一樣被打殘，半身不遂！）<br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>