<html><header><meta charset="utf-8"><title>多謝Elsa拉近囝囝距離千嬅投入Torres世界</title></header><body><h1>多謝Elsa拉近囝囝距離<br>千嬅投入Torres世界</h1><p>千嬅日前帶咗囝囝Torres去迪士尼，其實今年千嬅同迪士尼好有緣，佢先喺2月俾人翻舊賬，拎番一段15年嘅訪問片段嚟講，話Torres鍾意《魔雪奇緣》入面嘅Elsa，好肉酸又唔准玩等等。<br> <br>雖然係舊事重提，不過千嬅都好有耐性，喺facebook到回應網民批評，承認自己唔識得了解孩子，怕小朋友選擇錯誤，結果係「造成愚昧無知的憂慮」。人係會成長嘅，隨住Torres返學，千嬅慢慢投入到Torres嘅世界，有所得著，千嬅：「終於因為他喜歡Elsa，認識了所有公主系列，培養了?讀興趣，因為煮飯仔，他學懂造Brownie，今年吃到他親手做給我的蛋糕。」<br> <br>Elsa令到千嬅成長，拉近咗同囝囝嘅距離，相隔一個月，《美女與野獸》真人版上映，就見到千嬅嘅進步。呢套電影，因為涉及同性戀內容，受到好多批評，甚至要求迪士尼唔好上映，而千嬅出席活動時表示電影創作空間好大：「同性戀電影有好多，我o依家都係教佢基本性教育，尊重男女嘅構念。我嘅角色只可以輔導同灌輸價值觀，將來條路就佢自己行。」</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>