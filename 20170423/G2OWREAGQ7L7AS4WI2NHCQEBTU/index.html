<html><header><meta charset="utf-8"><title>祖兒4年後嫁師兄</title></header><body><h1>祖兒4年後嫁師兄</h1><p>容祖兒前晚到中環出席LV活動，36歲的她跟男友劉浩龍（師兄）感情穩定，被問到結婚會否學郭富城般低調？祖兒說：「最緊要兩個人開心，高調又好低調又好，都冇所謂，自己想40歲前結婚，但唔會係今年。」至於跟「鷹眼」謝洛美維拿（Jeremy Renner）傳緋聞的謝婷婷，堅稱冇拍拖仍是選擇中，惟同場的父親謝賢卻鬼馬說：「叫佢快啲結婚呀，咁老，仲唔嫁做咩？」問謝賢是否認識Jeremy？謝賢反問：「邊個嚟㗎？」<br>此外，人妻周汶錡生完細仔後，坐完月現身，着無袖衫襯高衩裙露bra邊，她說：「因為餵人奶，所以都冇減肥，但磅數同生之前冇乜分別。」<br>採訪：羅慧敏<br>攝影：沈健程</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>