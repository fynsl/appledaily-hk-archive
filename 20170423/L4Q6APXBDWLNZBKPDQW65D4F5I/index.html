<html><header><meta charset="utf-8"><title>黃大鈞踢爆揸電車玩手機車長即被炒！</title></header><body><h1>黃大鈞踢爆揸電車玩手機<br>車長即被炒！</h1><p>無綫新聞前主播黃大鈞在上周一（17/4）在facebook上載一段短片，稱乘搭電車時看到一名車長於行車時，一邊單手操作儀器，一邊使用智能手機，並以手寫輸入法打字發送訊息，不時要低頭查看手機，不顧路面情況。黃大鈞斥車長行為不負責任，「一邊揸電車一邊打message，唔通個司機問緊路？」。<br><br>事隔數天後，有網民在fb專頁「香港電車迷」上透露，被拍攝的電車車長因在行車途中擅用手機已被解僱。黃大均轉發有關帖文，澄清並無向電車公司投訴，不過對司機違解僱不感到可惜，亦不會後悔把片段上載到網絡，「始終揸車玩手機，即係攞乘客及其他道路使用者嘅命仔嚟玩」。有網民力撐黃大鈞，「成車人條命在車長手」，理應向電車公司投訴。惟有網民認為應給予對方機會，直接遭解僱是罰得太重，亦有人稱應以其他方法更正車長行為，不應進行網絡公審，「又唔一定下下拍片之後就放上網，依家車長飯碗冇左，個心都唔安樂喇」。<br><br>電車公司發言人指，確認涉事司機現時已非電車公司員工，但基於私隱問題不便披露更多細節，強調公司所作的決定均按員工相關指引及守則處理。<br><br>【網民咁睇】<br>Lee Kk：個車長係唔啱架喇，不過仲有方法去更正果位車長既，又唔一定下下拍片之後就放上網，依家車長飯碗冇左，個心都唔安樂喇<br>關錫健：可能電車路線大多數直來直往，間中轉吓彎，路線咁多年無大改變，司機按本子辦事，做三十六，唔做也三十六，玩吓機，解吓悶囉！<br><br>AshaRoy Hui：X你份工係會影響到人地安全， 甚至係有人命係手，玩電話就梗係唔X得啦~ 咁都仲有得拗架?<br>Ann Wong：有冇搞錯呀！成車人嘅生命呀！舉報佢啦</p></body></html>