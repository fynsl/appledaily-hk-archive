<html><header><meta charset="utf-8"><title>羅孝勇捱車撞飛彈4米</title></header><body><h1>羅孝勇捱車撞飛彈4米</h1><p>羅孝勇前日下午在旺角染布房街過馬路時，被一輛衝紅燈的私家車撞到飛彈幾米，隨即被送往廣華醫院，幸好經診治後情況穩定，只是腰部脊椎有骨折。昨午他轉往聖德肋撒醫院，而住在澳洲的羅媽媽收到消息後，即刻坐機返港。</p><p>羅孝勇由羅媽媽推輪椅接受訪問，形容是不幸中的大幸：「嗰吓好驚嚇，成個人被架車撞，飛起咗3、4米，嗰時都唔知自己點樣撞，總之就撞到個頭，然後瞓咗落地，當時感覺好唔真實、好戲劇性。被撞後唔敢郁，好多途人幫手，有人幫手擔遮，有人幫手報警。」女友王丹妮當時亦同行，他說：「佢有少少擦傷，因為我行佢前少少，所以食到正囉！」<br>採訪：王連連、小米<br>攝影：陳順禎</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>