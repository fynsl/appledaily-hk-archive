<html><header><meta charset="utf-8"><title>英國重遇前度崔碧珈堅拒閃婚</title></header><body><h1>英國重遇前度<br>崔碧珈堅拒閃婚</h1><p>眼前嘅崔碧珈（Anita）係一個健談、開朗嘅女生，但Anita就話自己係一個好情緒化嘅人，只係外表看不出。她說：「我係雙子座，性格都好雙子座，有時會有兩個我，我有時講嘢會好認真咁，因為唔想俾人覺得自己係玩玩下嘅人。」<br><br>Anita又爆讀書時曾患情緒病：「讀中學時特別大壓力，個人好易唔開心，唔開心就會推晒書枱啲嘢落地！」早年，Anita曾被《蘋果》影到壓力爆煲致荷爾蒙失調，最終肥腫難分要停工休息。她承認入行後曾經對自己很嚴苛，後來才醒覺這樣下去，將會失去所有東西。Anita：「嗰時要拍電影《辣警霸王花》，有須要鍛鍊體能，我就開始做運動，然後由跑三公里都跑唔到，到啱啱我參加馬拉松跑半馬，我覺得運動咗可以令到自己放鬆，亦可以訓練到自己唔放棄嘅精神。」<br><br>感情方面，Anita早前出席活動自爆英國見過「前度」，對方更表明願意娶她。不過，Anita指目前會寄情工作，閃婚一定不會發生喺佢身上：「我做嘢一向跟理性，唔會憑感覺，即使當年由英國返嚟香港，本來只係留一星期，到最後入娛樂圈都有經過深思。」<br> <br>採訪：鄉奈仁<br>影片：廖達燊<br>場地：Eight Kwai Fong</p><p>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>