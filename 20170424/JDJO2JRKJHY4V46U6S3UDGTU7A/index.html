<html><header><meta charset="utf-8"><title>【好友哀悼】楊證樺：佢教我揸槍</title></header><body><h1>【好友哀悼】楊證樺：佢教我揸槍</h1><p>無綫資深藝人曾守明死訊震驚娛圈，他生前人緣甚好，眾人對他猝逝感惋惜。</p><p>楊證樺：</p><p>佢係輔警，我哋之前一齊拍《飛虎》，佢係我哋顧問，教我正確揸槍手法，我哋又交流揸電單車。</p><p>沈卓盈：</p><p>我哋喺《公公出宮》扮夫妻，劇情交代佢成日打我，佢就住打，同呢位前輩合作好開心，希望佢一路好走。</p><p>林淑敏：</p><p>一齊拍《全職沒女》，佢開朗又抵得諗，同佢開工冇話遲到早退，佢個人好好。</p><p>黃澤鋒：</p><p>上次見大約兩星期前，佢仲勸我唔好吃肥肉，對心臟唔好。</p><p>鄧英敏：</p><p>識咗幾十年，佢好顧家同勤力，生死老天都安排咗。</p><p>胡杏兒：</p><p>12年拍《衝上雲霄II》，只要有你在，我們就不會有冷場。</p><p>麥長青：</p><p>守明師兄，太突然了！30年前是你的親切笑容把我迎入TVB的，謝謝你！更謝謝你為觀眾留下的回憶！</p><p>樊亦敏：</p><p>我開心同呢位前輩合作過，佢係好nice嘅人，樂觀有笑容。<br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>