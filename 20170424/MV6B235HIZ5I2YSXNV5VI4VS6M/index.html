<html><header><meta charset="utf-8"><title>麥明詩：佢會教我呢啲新人</title></header><body><h1>麥明詩：佢會教我呢啲新人</h1><p>曾守明前年做過心臟手術，康復後近日參演無綫台慶劇《誇世代》，卻成他的遺作，據知其戲份已完成。同劇的麥明詩昨日大讚曾守明肯教新人：「食飯嗰陣佢會分享好多故事畀我哋，又試過同我解釋做輔警點幫到佢演警察，會教我呢啲新人走位同睇位，仲教過我點揸槍。」<br>龔嘉欣亦與曾守明合作過兩次，她說：「佢做輔警，有次我撞車，佢連續幾日畀意見我，教我點做。」蔣家旻與曾守明在《誇》劇有不少對手戲，她回憶生病獲對方窩心慰問：「佢好好人，嗰日見我面青口唇白，第二日開廠就主動關心。佢拍《誇》劇時冇之前咁瘦，以為佢好番。」<br>陳松伶於播映中的《全職沒女》跟曾守明合作，她說：「好難過，宣傳嗰日，完咗一齊午飯，仲有合照，估唔到係最後一張相，太突然。」與曾守明拍《飛虎II》的馬德鐘昨說：「佢做過輔警，我做過警察，大家槍械上交流好多，佢係一位專業演員，非常守時，人亦開朗。」<br>採訪：非非、嵐山、王梓嫚<br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>