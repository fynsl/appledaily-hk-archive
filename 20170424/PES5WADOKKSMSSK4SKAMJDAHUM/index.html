<html><header><meta charset="utf-8"><title>坤哥問邊度有「女平」　網民寸「睇你要咩質素」</title></header><body><h1>坤哥問邊度有「女平」　網民寸「睇你要咩質素」</h1><p>吳業坤真係好識搶鏡，唔知有心定無意，成日網上自創「坤哥潮語錄」，繼佢早前語出驚人喺Instagram留言：「工作累了，要食好西。」，其後坤哥明明去嘆海南雞飯，佢又留言話：「食個海車雞再開工。」<br><br>坤哥昨日又喺fb發功：「有無d停車場係免費或者女平㗎」，網友爭相問佢想要女定想要停車場，有網友仲反問「女 = 停車場」，仲揶揄佢「泊平女」。錯字無極限嘅坤哥，其後發覺又打錯字，即刻改做「有無d月租年租一輩子租停車場係免費或者好平㗎，P.s 打錯字」。再之後，佢貼出一封手寫嘅悔過書：「我只是在個人facebook打錯了速成，我不是故意的，只是我真的手殘和腦殘，對不起，敬請原諒。」<br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>