<html><header><meta charset="utf-8"><title>《誇世代》開拍爆搶人潮　何雁詩情緒病辭演</title></header><body><h1>《誇世代》開拍爆搶人潮　何雁詩情緒病辭演</h1><p>大台曾勵珍擸盡小生花旦視帝視后拍嘅重頭劇《誇世代》，拍劇以嚟，是非不絕，先有曾勵珍，劉家豪同梅小青同一時間拍重頭劇，繼而爆出內鬥。事緣《誇》劇男主角之一嘅陳豪，原本應承回巢嘅劉家豪拍《溏心風暴3》，但有傳曾勵珍出手，最後成功撬走陳豪，仲搵埋歐陽震華、田蕊妮仲有江美儀等人拍《誇》，「搶人潮」搞到外強中乾，最後梅小青套劇更要搵嚟大批外援周秀娜、劉心悠、羅霖同張慧儀拍《深宮計》。<br><br>之後就有何雁詩因情緒病而辭演《誇世代》，但何雁詩辭演呢段時間，拍嘅戲份都係集中晒喺佢身上，廠期都有晒，但何雁詩稱病，監製惟有放行，臨時臨急搵蔣家旻頂何雁詩個角色。<br><br>緊貼「蘋果VR」熱潮，打開雙眼隨意門，讓「蘋果VR」陪您探索新世界： https://goo.gl/b5RQAB <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>