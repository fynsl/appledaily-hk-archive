<html><header><meta charset="utf-8"><title>【電腦巡場】GoPro八爪魚吸盤腳架　秤得起38磅鐵枱</title></header><body><h1>【電腦巡場】GoPro八爪魚吸盤腳架　秤得起38磅鐵枱</h1><p>攝影發燒友應該聽過JOBY大名，話說佢係最早推出八爪魚腳架的相機周邊產品商之一。最近腦場就新返了一款專為GoPro同運動型相機設計的JOBY Suction Cup &amp; GorillaPod Arm（JB01329），設計好簡單，使用了五節的八爪魚腳架，再加一個吸盤就成事了，盛惠$180。覺得貴？你或者會更不堪地說，去電子產品連鎖店隨時可買相機附送類似產品！不過由呢間廠出品的八爪魚腳架，絕非如大家眼見咁簡單，記者試過以呢隻八爪魚腳架，以小小一個吸盤之力，將17kg（約38磅）重的大鐵枱舉起！</p><p>萬試萬靈嗎？老實，測試過程中都試過失敗，不過是因為八爪魚的球狀關節位脫鈎，而與鐵枱連接的工業級強度吸盤，在測試過程中從未脫落過。大家要細心留意兩者的分別！吸盤位沒有脫落，代表它絕對能承受到17kg重量；至於球狀關節位脫落，只代表扣在上方的相機插位，並未能承受17kg重量，不過須知它只標示可對應GoPro及運動型相機，所以絕非結構出現問題，球狀關節主要是用作承受相機重量。<br><br>查詢：ZETA（深水埗福華街146-152黃金電腦商場地舖55號） <br><br>記者：朱崇德<br>攝影：劉永發<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>