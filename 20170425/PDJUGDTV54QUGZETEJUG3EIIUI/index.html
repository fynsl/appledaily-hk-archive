<html><header><meta charset="utf-8"><title>提早出院團聚　爆朱玲玲最開心啟剛晶晶添大隻8磅B女</title></header><body><h1>提早出院團聚　爆朱玲玲最開心<br>啟剛晶晶添大隻8磅B女</h1><p>中國前跳水皇后郭晶晶，13年為霍啟剛誕下囝囝霍中曦後，日前再順利誕下8磅巨B女。昨日啟剛到醫院接郭晶晶和囡囡出院，之後在微博大晒大仔錫妹妹面珠的溫馨照。啟剛昨日指最開心是媽咪朱玲玲：「今次多咗呢個孫女，幫佢圓咗夢想。」霍震霆亦開心說：「BB女都幾大隻，佢哥哥好錫佢。」</p><p>繼吳若希前日誕下囡囡後，現年35歲的中國前跳水皇后郭晶晶，日前為37歲的老公霍啟剛再添一名8磅巨B女，可喜可賀。郭晶晶於12年與霍英東的長孫霍啟剛結婚後努力造人，於13年誕下長子中曦後，日前再順利誕下囡囡，一子一女剛好湊成一個好字。</p><p>哥哥錫妹妹</p><p>郭晶晶今次再選擇在養和醫院分娩，有傳媒昨午1時許拍得啟剛到養和接老婆和B女出院，夫婦二人均戴口罩，在司機駕駛的座駕到達後，啟剛率先步出登車，繼而郭晶晶一手挽住囡囡的BB車箭步尾隨，見剪了短髮的郭晶晶穿上桃紅色外套襯黑褲白波鞋，身形明顯脹了少許。現場有記者恭喜郭晶晶，但她未有回應。<br>大概一小時後，啟剛在微博報喜，他貼上一張長子中曦錫妹妹面珠的溫馨照片，並留言：「我們家庭增添了一名新成員、我們感到非常幸運和感恩！萬分感謝醫院各位醫生、護士們和所有同事對我們寶寶細心照顧、讓寶寶可以順順利利來到這個世界！現在母女都平安、回家休息了！你看哥哥多乖、一點嫉妒都沒有、很疼愛小妹妹！很溫馨。」啟剛之後以短訊回覆本報記者：「今次BB出世非常順利，媽媽恢復都好好，醫生都話可以提前一日出院，大家都非常高興同興奮。囡囡近8磅重，成家都好開心，尤其我媽媽（朱玲玲），因為佢生咗我哋3個仔，今次佢多咗呢個孫女，幫佢圓咗夢想。」</p><p>似爸又似媽</p><p>至於身在內地開會的霍震霆，被問到第二度抱孫時開心地說：「之前已經探咗BB，多謝晒大家關心，BB女都幾大隻，我哋整家人好開心，𠵱家多咗個孫女，佢哥哥（中曦）好錫佢。」問到BB是否似媽咪？霍震霆說：「差唔多，幾得意，兩個都似。」<br>雖然郭晶晶第二度做媽咪，但霍家上下依然嚴陣以待，有指霍家特地聘請5人陪月團，今次郭晶晶跟第一胎時一樣採取自然分娩。早前啟剛受訪時表示第二次做爹哋沒有第一次般緊張，又指最開心其實是大仔，每日也期待做哥哥，而囡囡將會由爺爺霍震霆改中文名。而有指郭晶晶有意效法奶奶朱玲玲生3個才收工。<br>此外，王愛倫昨晚在圓方出席伯爵展覽，提到好友朱玲玲再做嫲嫲：「好開心，恭喜，一仔一女湊個『好』字，希望我將來都係咁啦！」她笑言會等朱玲玲通知約見面慶祝。<br>採訪：唐如、羅慧敏</p></body></html>