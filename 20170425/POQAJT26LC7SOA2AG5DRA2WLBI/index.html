<html><header><meta charset="utf-8"><title>智取大市：行業復蘇　金舖股有得諗 - 晉佳</title></header><body><h1>智取大市：行業復蘇　金舖股有得諗 - 晉佳</h1><p>金山軟件（3888）遊戲業務引入騰訊（700）嘅消息，刺激股價爆升8%收市，睇嚟股價已轉強。論正在重估途中嘅股份，仲有金舖股。<br>周大福（1929）、六福（590）早前公佈營運數據，齊齊擺脫連續12季同店銷售下跌嘅劣勢，換言之，復蘇趨勢係3年來首次出現。睇返六福，上一季同店銷售按年增長2%，增長趨勢只係初起。未來配合金價過去3、4年走勢穩定，有助保持穩定毛利率，加上六福管理層執行能力理想，盈利回復增長指日可待，情況同舊年濠賭股復蘇有異曲同工之妙。<br>六福2016年每股盈利1.63元，市盈率16.8倍左右，呢個估值反映市場確信行業復蘇，並已將呢種預期反映咗一半，只要未來同店增長擴大到高單位數字，相信足以撐得起股價，股價有條件比過去3年高位更高，即可突破30元。趁法國大選後避險情緒降溫之際，金價回吐，金舖股可能有低吸機會，相信股價調整只會短暫，不妨先備忘。<br><br>晉佳<br> http://fb.com/advanceguy1 </p></body></html>