<html><header><meta charset="utf-8"><title>【物有所值？】估吓邊部智能手機　零件成本最高？</title></header><body><h1>【物有所值？】估吓邊部智能手機　零件成本最高？</h1><p>早幾日Samsung Galaxy S8水貨到港開價$7,880，價錢高得誇張；雖然即將推出的香港行版Galaxy S8定價應會較合理，但相信價錢都要約$6,000！不過大家又估唔估到一部Galaxy S8成本價係幾多呢？近期IHS Markit就公佈了他們對於Galaxy S8生產成本的估算，原來總成本只是約307.5美元（約$2,391），遠比零售價低得多，但已比Galaxy S7及Galaxy S7 Edge的預計生產成本255.1美元（約$1,984）及271.2美元（約2,109）為高。可能大家以為Samsung食水好深，但當中還未計人工、運輸及宣傳等開支，要知道Samsung宣傳使費遠較其他廠商為高。而且根據IHS Markit的調查，Samsung Galaxy S8是目前成本最高的手機，第二位要數到成本285.8美元（約$2,220）的Google Pixel XL，而iPhone 7的製作成本更低至224.8美元（約$1,748），當然各個手機廠商都唔會公開製作成本，以上數字可信程度有幾高就請自行判斷。<br><br>資料來源：Ubergizmo<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>