<html><header><meta charset="utf-8"><title>瑜伽舉重無助燒脂</title></header><body><h1>瑜伽舉重無助燒脂</h1><p>【本報訊】要成功減肥，除控制飲食，也要配合適合運動，幫助燃燒脂肪。註冊營養師梁曦允表示，減肥人士常揀錯運動類型，例如瑜伽、舉重等，前者集中改善身形線條，後者為重量訓練及建立肌肉，都不是帶氧運動，雖然適當進行對健康有益，但對燒脂無太大幫助。<br>梁曦允表示，帶氧運動才能幫助減肥，例如緩步跑、跑步、踩單車、游泳等，建議每星期做至少5次，每次至少45分鐘。運動開始首15至20分鐘主要燃燒肌肉的糖份，然後才逐漸消耗脂肪，所以運動時間不能夠太短。建議新手可先嘗試一星期做3次運動，每次半小時起。其他增加活動量的方法包括放工提早一個站落車走路回家或多行樓梯。</p><p>事前可飲脫脂奶</p><p>普遍人高估做運動帶來的燒脂效果，「以為做到身水身汗就減肥，其實hea住做，達唔到運動強度、運動心跳率或時間太短，都消耗唔到卡路里」。<br>以一名體重60公斤人士為例，緩步跑1小時只能消耗約300千卡，若緩步跑後任意飲食，如吃一件西多士及走甜奶茶已攝取600千卡，焗豬扒飯可攝取逾1,000千卡，隨時前功盡廢。<br>梁稱，運動不多於1小時，毋須額外補充飲食，建議可先飲水補充，或運動前先吃少量碳水化合物，如飲杯脫脂奶、食香蕉或一塊包，減低運動後出現容易攰、肚餓等血糖低症狀。<br>■記者梁麗兒</p><p>想輕輕鬆鬆健康啲，記住留意健康蘋台<br> http://health.appledaily.com.hk/   </p></body></html>