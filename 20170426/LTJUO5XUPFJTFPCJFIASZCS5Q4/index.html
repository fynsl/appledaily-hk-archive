<html><header><meta charset="utf-8"><title>阿占厭扮女人：原來仲有人笑Donald一朝得志　險遭炒魷</title></header><body><h1>阿占厭扮女人：原來仲有人笑<br>Donald一朝得志　險遭炒魷</h1><p>艾粒成軍15周年，下月在麥花臣舉行「艾粒拾伍年開光大典」紀念騷，甄子康（少爺占）和唐劍康（Donald）回顧15年搞笑生涯，總是有厭和倦的時候。早前艾粒接受「蘋果動搞作」訪問，少爺占說：「有一刻真係唔想再扮女人，因為之前扮得太多，直到舊年再扮番，先發現自己原來係鍾意扮女人，哈哈。其實心底嗰句係，自己諗通咗，發現原來咁多年都仲有人會笑，所以就豁然開朗，繼續扮喇。」</p><p>陳輝虹鏟鑊甘</p><p>Donald回想當年的人生低谷，是初入行的時候，俞琤和陳輝虹都落令要炒他，他說：「我人生最低潮，但又係最好嘅反彈位，就係我年輕時，個人升職之後就一朝得志，淨係會播自己鍾意嘅歌，唔得全面，TY（俞琤）聽完，就話『呢條友唔得呀，炒咗佢啦』，係其他同事支持我留低。」Donald續說：「我之後見返陳輝虹先生，我有同佢講多謝，因為如果唔係佢兜口兜面鏟我一鑊甘，我係唔會識長大。」</p><p>唔夠瞓會爆喊</p><p>艾粒訪問中自揭「死穴」，少爺占會因為睡眠不足爆喊，Donald最討厭人笑他矮，Donald說：「我成日覺得佢地係背後叫我矮仔，你哋唔會明，啲新人又唔尊重我，叫我矮奴！」少爺占聞言笑至人仰馬翻，他說：「唔好講笑，之前陳可辛都講過，成日覺得人哋笑佢矮，而呢樣嘢係令佢造成好大壓力，所以你唔好諗，去醫醫佢。」<br>拍檔可能是一生一世，一切可以重來的話，他們都會選擇對方，Donald說：「我覺得少爺占係個快樂天使，佢會令身邊嘅人好開心，如果未同佢拍檔過，我一定會揀番佢，但因為我已經試過，所以可以留畀大家試吓，享吓呢個福。」<br>採訪：倩宜<br>攝影：沈健程<br>髮型：Johny Wu@hair corner<br>化妝：Krisie Wong<br>場地提供：BALLROOM </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>