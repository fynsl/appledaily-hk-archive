<html><header><meta charset="utf-8"><title>【馮仁昭四圍超】周汶錡產後收身遺憾冇升Cup</title></header><body><h1>【馮仁昭四圍超】周汶錡產後收身<br>遺憾冇升Cup</h1><p>周汶錡（Kathy）前晚着tube dress谷胸騷長腿，喺圓方出席Piaget展覽揭幕禮，產後極速收身嘅Kathy，上圍疑似升cup，但佢自爆話：「其實冇變過，連陀B時一cup都冇升過，覺得好遺憾，諗住可以升幾cup，但冇跳到cup數。」佢話啱啱幫細仔搞咗滿月酒，好惡湊又蝦哥哥。</p><p>林嘉欣開畫展</p><p>講到收身秘訣，Kathy話對住阿仔要做好多運動，可能咁令自己咁快回復身形，Kathy話每次出門都要同大仔糾纏一輪，佢話：「出門要用15分鐘，又叫我剝衫剝鞋搞搞震，有時都驚佢當戒指係玩具車嘅轆，驚佢會整唔見，因為佢試過將禮物丟垃圾桶，所以唔畀佢入廚房，好在暫時未有嘢唔見，如果唔見首飾會好緊張。」同場林嘉欣講到年底會開畫展，佢話呢個只會係興趣，唔會變成事業。<br>林嘉欣噚日喺沙田香港文化博物館，出席羅浮宮珍品展開幕禮，嘉欣話喺法國生活過一段日子，所以今次獲邀做嘉賓。講到今次展出過百件歷史物品，嘉欣話係好好嘅見證，佢話：「好似拿破崙用過嘅地毯同物品，都係好好嘅見證。」佢話兩個囡囡太細，細女得3歲比較嘈，不過好在今次展覽，安排咗小朋友活動區畀佢哋可以互動。嘉欣話去過法國羅浮宮幾次，但因為太大同太多展品，所以都睇唔晒。<br>撰文：馮仁昭</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>