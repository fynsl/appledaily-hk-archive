<html><header><meta charset="utf-8"><title>【換鏡都要型】掛腰車輪式換鏡裝置　負重最高100kg</title></header><body><h1>【換鏡都要型】掛腰車輪式換鏡裝置　負重最高100kg</h1><p>對專業攝影機或專業拍友來講，外拍帶幾支鏡頭實在無可避免，尤其對於拍攝稍縱即逝的片刻，換鏡頭速度夠唔夠快實在好重要。與其在腰間掛幾個「槍袋」裝鏡頭，創立初創公司Frii Designs的瑞典攝影師Jonas Lundin就諗到一條橋，設計出一個可暫存3支鏡頭的腰間換鏡裝置TriLens，一次過可放置長、中、短3支鏡頭，而且TriLens採用旋轉式設計，較重的鏡頭會轉到下方，令重量分佈更為平衡。大家可能擔心到底TriLens夠唔夠穩陣，不過拍友可以放心，TriLens用上不銹鋼同強化尼龍所造，重量可以負重100kg，當然閣下夠唔夠腰力撐住100kg重量又是另一件事。Frii Designs將會在5月9日開始將TriLens放到Kickstarter網站集資，將會推出Canon、Nikon及Sony 3種接環版本，預計有600個Backers就會正式動工，不過產品價錢以至供貨日期就仍然賣緊關子，專業拍友記得到時上Kickstarter睇下。</p><p> http://bit.ly/2oqoY0y <br><br>資料來源：Frii Designs<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>