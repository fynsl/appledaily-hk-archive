<html><header><meta charset="utf-8"><title>【日本限定500部】AK紅色限量DAP　搵超萌少女插畫速銷？</title></header><body><h1>【日本限定500部】AK紅色限量DAP　搵超萌少女插畫速銷？</h1><p>Astell&amp;Kern經常都推出新色或用新物料製造機殼的特別版DAP，如即將會在4月29日於日本推出平價版DAP AK70限定色版本AK70 Oriental Red，機身前後都用上鮮紅色設計，跟原版薄荷綠味道相當唔同，並跟上意大利製「Astell&amp;Kern AK70 Case Camel Brown」啡巴皮套，賣相確實唔錯。而且AK70 Oriental Red版本只限量推出500部，加上價錢只是65,980日圓（約$4,660），理應都吸引到唔少捧場客。不過諗唔明為宣傳這部只限量推出500部的AK70 Oriental Red，竟然會用上來自日本插畫家組合QP:flapper「小原トメ太」的萌系少女插畫去宣傳，唔通Astell&amp;Kern想在原有AV友之外，多吸一班少女／少男客源？唔計「賣萌」這個因素，AK70 Oriental Red確係一部性價比幾唔錯的平價DAP。</p><p>資料來源：Astell&amp;Kern<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>