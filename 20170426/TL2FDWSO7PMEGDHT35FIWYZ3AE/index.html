<html><header><meta charset="utf-8"><title>黃浩然自嘲冇力追生女</title></header><body><h1>黃浩然自嘲冇力追生女</h1><p>黃浩然與區永權昨日出席中環美贊臣live chat活動，與網民分享湊仔經。浩然以奶爸身份分享教小朋友及與小朋友接觸心得，他說：「今日都有個心理學家喺度，所以今日我一半做嘢一半取經。有時教小朋友都令我疑惑，例如小朋友做嘅嘢，你應該禁止佢定阻止佢吖？呢樣都令我好頭痛。例如細仔喺沙灘執貝殼同蝸牛殼返屋企用水養住，我都唔知應該阻止佢定點好。大仔就好有創意，將紙包飲品黐喺頂帽度，駁條飲管自己飲。」<br>問有兩子的浩然可考慮追多個女時，他說：「唔好搞啦，我見阿Bob（林盛斌）都寫個服字，佢有心有力，我契佢個女咪得囉。」<br>採訪、攝影：卓寶花</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>