<html><header><meta charset="utf-8"><title>黎芷珊係佢舊愛38歲「嚴謹」原來做過Model</title></header><body><h1>黎芷珊係佢舊愛<br>38歲「嚴謹」原來做過Model</h1><p>處境劇《愛‧回家》入面，除咗馬家外，相信大家對戲中嘅律師「嚴謹」，都會好有印象，其實「嚴謹」係叫張達倫，無錯係張達倫，但就同張達明毫無關係。<br> <br>38歲嘅張達倫，數數手指，原來佢已經加入娛樂圈14年，入行前佢係做一啲電腦嘅相關工作，唔知係咪佢生得高大呢，之後佢就由part time model轉全職model，做咗約兩年時間，03年佢就考咗入無綫嘅藝員訓練班。<br> <br>入行多年，張達倫都係做一啲大配角，有時連角色名都冇，直至到處境劇《畢打自己人》，佢先叫做有個大家真正記得嘅角色名李多強(Herman)，但講到最為人熟悉嘅當然要去到12年接演《愛‧回家》入面嘅嚴謹啦！戲中佢同楊卓娜飾演嘅「霞姐」，仲係網民心目中嘅受歡迎情侶檔之一㗎。<br> <br>但要數到最為人熟識嘅張達倫，竟然係佢嘅感情事，就係佢曾經同黎芷珊拍過9年拖，佢哋雖然分咗手，而張達倫亦已結婚，但芷珊姐姐同張達倫依然可以再見亦是朋友，好似張達倫去年結婚後翌日，張達倫就出席舊愛嘅眼鏡品牌活動，你都咪話唔羡慕呀！</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>