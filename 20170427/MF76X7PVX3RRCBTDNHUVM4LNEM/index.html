<html><header><meta charset="utf-8"><title>產後三個月貼孕照黃曉明：媽媽是最偉大</title></header><body><h1>產後三個月貼孕照<br>黃曉明：媽媽是最偉大</h1><p>大陸藝人黃曉明同老婆仔Angelababy（楊穎）前年結婚，去年就成功懷孕，今年一月，Baby就喺香港為曉明大哥生咗個「慈姑椗」小海綿，產後嘅Baby極速修身，最近佢仲投入拍攝真人騷《奔跑吧》(原名奔跑吧兄弟），先前佢仲抱埋囝囝幫節目拍咗段短片，雖然抱住阿仔拍片，但都係見唔到小海綿嘅真面目。<br> <br>昨日曉明大哥就喺微博上載咗Baby嘅孕照，見到曉明大哥情深款款咁望住老婆，佢留言：「沒別的，就是覺得當媽媽太不容易了！全世界的媽媽都是最偉大的，我愛媽媽」，咁有大陸網民見到咁Sweet嘅相，就留言話可以打破咗之前話Baby假懷孕嘅消息，仲大讚Baby懷孕時好靚㖭！</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>