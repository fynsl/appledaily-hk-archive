<html><header><meta charset="utf-8"><title>【古怪周邊】Seagate航拍用硬碟機　飛唔飛得起？</title></header><body><h1>【古怪周邊】Seagate航拍用硬碟機　飛唔飛得起？</h1><p>越來越多人玩航拍，連帶唔少公司都加入生產航拍周邊產品，好似傳統硬碟生產商Seagate都剛公佈會推出為DJI航拍機而設的硬碟機Fly Drive。不過心水清的朋友可能即時會質疑，邊有航拍機會搭載又重又易跌爛的硬碟機？Seagate DJI Fly Drive確實係有點取巧，實情是一個近似10年前的Photo Wallet，在外置硬碟機殼上加入MicroSD卡槽，將航拍機拍攝到的影片即時備份到Fly Drive之內，所以Fly Drive確實係飛唔起。當然，玩得航拍多在郊外，Fly Drive都特別加重外層保護，帶到戶外使用時都可減低震動有機會造成零件損壞的機會；至於容量方面，目前預計會推出2TB版本，售價119.99美元（約$933），夏天推出，而且跟一般外置硬碟機唔同的是，隨Fly Drive會跟上Adobe Premere Pro CC兩個月使用權，可慳返39.98美元（約$311）咁多。<br><br>資料來源：Seagate<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>