<html><header><meta charset="utf-8"><title>【搞到落飛黨輸錢】五班馬大爆發又贏！苗禮德：評分仍然偏低</title></header><body><h1>【搞到落飛黨輸錢】五班馬大爆發又贏！<br>苗禮德：評分仍然偏低</h1><p>苗禮德馬房近排贏馬例於谷草，這晚（26日）一開波第一場五班一哩，即以「大爆發」添頭馬進賬，此駒近三仗內第二次建功，今次夥拍澳洲騎師祈普敦首勝谷草，單Win及組合獨贏A1分別派35.5及15元。<br><br>5歲馬「大爆發」今場沿途守七八位，直路騎落反應甚佳，最終衝贏「紅旗飛將」，小勝一個頭位。連同今場在內，苗禮德近四次贏馬均於谷草，至於佢同祈普敦合作勝出的對上一駒亦係「大爆發」，乃前仗於上月12日贏泥地五班一哩開齋，身份亦是熱門，人馬可算合拍。<br><br>苗禮德表示「大爆發」上場大外檔十分不利，蝕位太多，未有好表現可以原諒。今場5檔好跑，祈普敦亦取位順利，遂能贏馬。苗禮德指一匹馬在港可一季交出兩場頭馬已很不錯，如果好像「大爆發」般在泥地和快活谷兩個不同場地獲勝更是難得，由於此馬目前評30分仍偏低，加分後料或再有作為。<br><br>值得一提的是，「大爆發」同近期贏過的「大輝寶」及「破風者」，均曾養於呂健威馬房，並最終在其他馬房取得成績，對呂廐軍心難免有啲影響。<br><br>頭場有兩駒閘前顯著落飛，主角「紅旗飛將」及「非凡者」跑落都算唔錯，可惜雙雙敵唔過「大爆發」，結果「紅旗飛將」屈居亞軍，「非凡者」跑第三；第四名為「友瑩采」，四重彩派一萬九千幾。</p></body></html>