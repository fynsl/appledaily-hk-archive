<html><header><meta charset="utf-8"><title>峇里度假返港霆鋒心情靚靚同空姐Selfie</title></header><body><h1>峇里度假返港<br>霆鋒心情靚靚同空姐Selfie</h1><p>謝霆鋒同王菲日前被內地自稱係評論員嘅「宋大嘴」宋祖德，放料話已分手，仲話有錯就食400克狗屎。雖然無啦啦被「狗屎上身」，不過霆鋒心情就冇乜受影響，日前仲去咗峇里享受陽光海灘。玩咗幾日，霆鋒終於返港，昨早就有網民見到佢坐港龍航空商務客位由峇里飛返港。網民仲貼咗幾張相出嚟，只見戴住太陽眼鏡嘅霆鋒，着住sharp醒彩藍色Jacket，心情靚靚同空姐selfie，只見空姐個個笑容滿面排住隊同霆鋒合照，霆鋒亦來者不拒，睇嚟分手一說都係流料居多。<br></p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>