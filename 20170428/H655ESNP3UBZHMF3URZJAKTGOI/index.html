<html><header><meta charset="utf-8"><title>【最怕改壞名】4唔吉利直升5代　性價比王OnePlus 5傳6月開賣</title></header><body><h1>【最怕改壞名】4唔吉利直升5代　性價比王OnePlus 5傳6月開賣</h1><p>OnePlus手機同其他國產手機唔同，每部新手機都是旗艦機，加上定價合理、性價比高，在國外都吸引到唔少用家。2016年OnePlus推出OnePlus 3及升級版OnePlus 3T後，到2017年好應該輪到OnePlus 4登場。不過「4」中文發音唔吉利，所以到預計今年推出的旗艦機會直接跳到OnePlus 5，以華人角度睇，這方面OnePlus又考慮得周詳過Samsung。<br><br>印度India Today網站剛率先流出關於OnePlus 5的消息及外形相片，但只限機背全相！從據講是OnePlus 5機背相片所見，新手機會採用垂直雙鏡頭設計，但不設指紋掃描器，好有可能會搬到機身正面，而相信金屬機身會用上跟OnePlus 3/3T同樣物料製造。至於規格方面，有傳OnePlus 5會用上5.5吋QHD屏幕、Qualcomm Snapdragon 835處理器、6GB RAM或以上、最高256GB儲存及配備3,000mAh電池。至於推出日期方面，網站就話會在這兩個月內，照計最遲6月就會有得賣。<br><br>資料來源：India Today<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>