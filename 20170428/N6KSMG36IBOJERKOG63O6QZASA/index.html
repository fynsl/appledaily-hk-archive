<html><header><meta charset="utf-8"><title>【星戰迷必搶】投影星戰夜空　BB-8及R2-D2陪你瞓</title></header><body><h1>【星戰迷必搶】投影星戰夜空　BB-8及R2-D2陪你瞓</h1><p>如果想在屋企睇到星空其實唔難，只要買個日本Sega Toys所推出的家用星空投影機Homestar就得。當然廠方都明白淨睇星空可能會有啲悶，所以不時都會同其他名牌搞Crossover推出特別版家用星空投影機，最新搞作更是同Lucasfilm合作推出兩款特別版星球大戰Homestar星空投影機，相信星戰迷一睇見外形就好難忍得到手！</p><p>有別於之前特別版Homestar星空投影機大多以球體外形設計，今次兩款星戰版星空投影機Homestar R2-D2同Homestar BB-8就真是以R2-D2同BB-8實物造型現身，而非在球體機身上塗上對應顏色了事，就算日頭唔用時，擺在客廳或睡房做擺設都一流。當然星戰星空投影機並非只得外形咁簡單，無論是BB-8或R2-D2投影機都會設有4款加入星戰場景四季東京夜空的投影內容，唔知各位星戰迷會因此發個好夢，抑或會顧住睇星戰星空而無得瞓？兩款星戰版Homestar星空投影機都預計會在7月27日推出，定價分別是6,980日圓（約$488）。<br><br>資料來源：Sega Toys<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>