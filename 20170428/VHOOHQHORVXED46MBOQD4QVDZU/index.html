<html><header><meta charset="utf-8"><title>56歲周文健娶內地嫩妻趕造人能力唔好要盡力</title></header><body><h1>56歲周文健娶內地嫩妻趕造人<br>能力唔好要盡力</h1><p>喺80年代因為拍啤酒廣告而入行嘅周文健，其間拍過唔少電影同電視，直到96年拍電影《孟波》而多咗人認識佢，唔少人覺得佢比成龍更加似《城市獵人》嘅孟波。<br> <br>早年周文健淡出幕前，有指佢去咗澳門賭場做中介人，上年喺珠海開咗間麻辣火鍋，正式進軍飲食業。昨日有周刊報道，周文健最近出山拍一個汽車品牌廣告，講到會唔會復出，周文健話有唔少朋友都叫佢諗諗，如果有合適劇本同角色，佢都會考慮吓。<br> <br>今年56歲嘅周文健更大方承認結咗婚11年，太太係鋼琴老師，細佢18年，當年係朋友介紹認識，拍咗拖年左右就結婚，大家都希望生BB，雖然上咗年紀能力冇咁好，而且可能係太遲，不過都會盡力去試。</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>