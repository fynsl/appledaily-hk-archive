<html><header><meta charset="utf-8"><title>女神tea time：音樂平台搵到錢 - Fifi</title></header><body><h1>女神tea time：音樂平台搵到錢 - Fifi</h1><p>近年香港人都開始習慣畀錢買歌，網上串流音樂平台，好似Spotify、騰訊（700）旗下JOOX、電盈（008）嘅MOOV都吸到唔少客。<br>講Spotify，連李嘉誠都有投資，仲話已賺100至150倍，簡直係金蛋。市場盛傅Spotify今年將於美國玩唔集資嘅「直接上市」，估值達110億至130億美元（約858億至1,014億港元）。唔止Spotify，最新傳出騰訊亦已為騰訊音樂上市揀投行，估值同樣高達100億美金（約780億港元）。<br><br>正所謂水漲船高，兩間音樂平台都話要上市集資，要搵影子股不妨留意A8新媒體（800），旗下最出名嘅「多米音樂」，正正就係做串流音樂。融合多米音樂平台和偶撲粉絲平台，啟動音樂演出業務「尖叫現場」；另外，收購參股網絡文學公司北京掌文信息35%的股份，儲備優質版權；旗下直播平台「映客」亦係當紅大App，另自家推出手遊。音樂以外，涵蓋範疇亦極廣！<br><br>現時A8市值只係15億，至去年底有近5億現金。對上次推係3月中，股價後來升到最高破0.6元。股價其後回落，今次有騰訊音樂上市做誘因，可再博炒多轉。<br><br>Fifi<br> http://fb.com/lovefrystock <br>本欄逢周五刊出</p></body></html>