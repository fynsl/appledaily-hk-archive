<html><header><meta charset="utf-8"><title>【明星BB床】采妮孖仔瞓挪威名牌　馬壯丹麥貨萬二蚊</title></header><body><h1>【明星BB床】采妮孖仔瞓挪威名牌　馬壯丹麥貨萬二蚊</h1><p>近排娛樂圈喜事多籮籮，女星頻頻生仔，睇B之餘，眼利嘅你有冇發現佢哋好鍾意用橢圓形嘅BB床？好似啱啱生咗孖仔嘅楊采妮，仲有李心潔、Angelababy、周汶錡，連台灣藝人黑人范范夫婦、徐若瑄，以及雷神Chris Hemsworth都係忠實fans。</p><p>呢張床原來嚟自挪威著名兒童用品品牌Stokke，有超過80年歷史，靠做巴士座椅及成人家具起家，後來喺1972年推出兒童產品，大獲好評。而這張床之所以咁吸引班明星，除咗因為橢圓形夠晒型之外，張床仲可以加欄杆延伸，床墊托架又可以調校高度，由啱啱出世到10歲都用得。不過，型都有代價，記者問過有代理呢款BB床嘅舖頭，單買一張最基本嘅床就要$6,280，瞓到3歲就要$10,980，去到10歲的話，就要再加三千，埋單計落差不多要14,000。</p><p>其實市面上類似呢款可隨意加大變細嘅BB床，仲有好多選擇，如丹麥Leander嘅，就可以由BB床變成一張70×150厘米的兒童床，大台嘅「馬壯」黎諾懿就揀咗佢，大約要$12,000。<br><br>記者︰黃依情<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>