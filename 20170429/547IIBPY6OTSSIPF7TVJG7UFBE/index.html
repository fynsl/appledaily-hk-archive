<html><header><meta charset="utf-8"><title>7月擺酒　終極性感陳柏宇未婚妻：唔介意佢冇錢</title></header><body><h1>7月擺酒　終極性感<br>陳柏宇未婚妻：唔介意佢冇錢</h1><p>陳柏宇（Jason）被網友封為人生贏家，因為他有個模特兒女友符曉薇（Leanne），「薇宇戀」將於今年拉埋天窗，日前準人妻Leanne為《蘋果》影婚前性感相，宣佈將於7月2日在九展擺酒。</p><p>「喊住話愛我」</p><p>拍拖初期，Jason陷事業低潮，絕世好女友Leanne同甘共苦，她說：「識Jason時佢直情冇乜收入，佢份人好大使，乜都用最好，要問屋企借錢生活，我好記得當年同佢講『我唔介意你冇錢住公屋，但你好似當天空係ATM，張開手就有錢攞出嚟！』跟住佢就改變好多，開始儲錢。」去年Jason捱出頭，獲商台叱咤男歌手銀獎，她坦言：「好開心，終於有人見到佢！」問到鍾意男友甚麼？她說：「好真囉，佢喺台下同台上係一個人，啱啱開始半年，佢飲醉喊住話好愛我，好感動！」<br>問到6年「薇宇戀」曾否嗌分手？Leanne笑說：「試過一次，就係佢唔記得我生日，佢連續5年唔記得我生日，其實佢冇乜記性，嗰年生日我打電話問佢放工有乜搞？佢話做gym，我好嬲，鬧完佢嗌分手，第二朝6點佢上我屋企撳門鐘，唔夠24小時好番。」Leanne最鍾意男友的歌是《沒有你，我甚麼都不是》，她看着男友MV唱這首歌，雖然走音但情感夠真。</p><p>自家出潮錶</p><p>16歲入行做model的Leanne，近年將主力轉戰金融投資，並開設自家品牌Bernardo Thad出潮錶，找到自己的一片天：「因為喺model行業，我唔係好搵到自己方向，我覺得人生一定要有定位，但喺model我搵唔到自己嘅角色，好似可有可冇，所以想搵份存在感比較大嘅工作。」<br>有近十年金融投資經驗的她，試過損手6位數字，問有否幫男友投資？她說：「我哋為咗將來同小朋友，儲蓄同基金都有買，其中一份賺咗差唔多7位數。」<br>採訪：余燕儀<br>攝影：沈健程<br>場地：香港九龍貝爾特酒店<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>