<html><header><meta charset="utf-8"><title>拍拖時間掀羅生門？南柱赫被爆戀上李聖經唔止5個月</title></header><body><h1>拍拖時間掀羅生門？<br>南柱赫被爆戀上李聖經唔止5個月</h1><p>韓劇《舉重妖精金福珠》嘅男女主角南柱赫同李聖經日前被爆因拍劇撻着，秘戀5個月。26歲嘅李聖經同23歲嘅南柱赫仲被拍得甜蜜約會，其後二人所屬嘅YG事務所確認戀情。<br>雖然一直有指佢哋因為拍劇而撻着，但有韓國網民就言之鑿鑿話二人其實早於2014年前已經係男女朋友關係，二人拍咗拖已經有幾年。根據網民所指於2013年做模特兒出道嘅南柱赫，因出演樂童音樂家的《200%》MV已開始為人認識，不過喺出演MV前南柱赫仲未上位時，佢就已經喺facebook上自爆同李聖經係拖友關係，言下之意即二人已拍拖幾年。<br>唔少網民就即議論紛紛，到底南柱赫同李聖經拍咗5個月定係幾年，不過網民就話無論點都唔緊要，只要佢哋戲裡戲外都喺埋一齊就足夠，唔使理時間問題。<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>