<html><header><meta charset="utf-8"><title>魏駿傑餐廳冇預老婆</title></header><body><h1>魏駿傑餐廳冇預老婆</h1><p>魏駿傑有份投資的泰國餐廳，兼全新婚禮場地，昨日在西貢開幕，太太張利華、張沛樂（沙律）等現身支持，魏駿傑和太太影合照時更即場咀嘴，心情大靚。魏駿傑透露名下物業都加了太太名，問到今次餐廳有否預埋太太？他說：「層樓已經係佢名喇喎，我得番衫鈕咋。其實係唔想太複雜，始終有其他拍檔。」早前稱有意返無綫拍劇的魏駿傑，問到進展如何？他說：「就快有㗎啦，珍姐（曾勵珍）𠱁吓就得，佢咁錫我。」<br>另外，張沛樂希望有機會接觸做生意，但首先要努力工作儲本錢，她指視男友林耀聲為結婚對象：「佢做訪問都有講，希望大家一齊努力。」<br>採訪：曹家誠<br>攝影：陳順禎</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>