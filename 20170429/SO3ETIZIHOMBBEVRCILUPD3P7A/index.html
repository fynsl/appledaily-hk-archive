<html><header><meta charset="utf-8"><title>【老任出招】2DS LL變經典摺機　7月日本推出</title></header><body><h1>【老任出招】2DS LL變經典摺機　7月日本推出</h1><p>Nintendo Switch形勢大好，一來在好多地方都供不應求外，再加上這幾日《Mario Kart 8 Deluxe》落場，進一步推開玩家的購物慾。不過Nintendo都唔係淨係掛住Nintendo Switch，都有顧及手提機玩家的需要，剛突然公佈稍後會推出2DS的加大碼「New Nintendo 2DS LL」，除了所配備的上屏幕唔能夠跟3DS LL一樣顯示到3D畫面外（唔知幾多玩家真係會開着3D畫面玩遊戲），無論在屏幕尺寸跟功能都大致跟3DS LL相同，而且機身更薄更輕。Nintendo 2DS初出時取消了3DS的摺疊式設計，改用上下並列的雙屏幕設計，外形都幾怪相，就算售價較低都難以動搖3DS的位置，但今次2DS LL的設計就真係幾吸引。Nintendo暫公佈會推出兩種顏色版本2DS LL，分別是配上湖水藍色按鍵的黑色機身版本，以及配上橙色按鍵的白色機身版本，同樣會在7月13日於日本推出，定價每部14,980日圓（約$1,048），睇落都幾吸引，不過只係嫌產品出得太遲。</p><p>資料來源：Nintendo<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>