<html><header><meta charset="utf-8"><title>資深電影人病逝　群星懷念華仔悼陳佩華：永遠放在心</title></header><body><h1>資深電影人病逝　群星懷念<br>華仔悼陳佩華：永遠放在心</h1><p>曾任《桃姐》、《拆彈專家》等電影監製，又曾做《A計劃》等電影製片的資深電影人陳佩華，昨早因癌病逝世，享年68歲。陳佩華於80年代加入嘉禾電影公司，由會計部做到製作部，後得洪金寶賞識引薦她管理嘉禾旗下的寶禾電影公司，除洪金寶和劉德華外，圈中紅星和名導包括林青霞、張曼玉和王家衛等也曾跟她合作。<br>十多年前陳佩華於無綫擔任藝員發展科經理，09年離職後為劉德華電影公司任高層掌管公司大小事務。據悉陳佩華13年患上淋巴癌，近年癌細胞轉移到腸臟。</p><p>葉德嫻送別</p><p>無綫高層樂易玲昨晚出席《歡樂今宵》晚宴時說：「佩華姐今朝7點安詳返咗天家，其實佢已經預備好，所有家人兒孫、最關心緊張佢嘅藝人、最好嘅拍檔、同事呢段日子都有探佢。佢身體唔好嘅時候都有出嚟飲茶，佢抱住好感恩嘅心，話經歷咗咁多年都已經賺咗，個幾月前已經安排好後事，佢走嘅療養院都係佢揀嘅，我見到佢時皮膚好靚。」問佩華姐甚麼病，樂易玲說：「佢係癌症，後期擴散去好多地方，佢好勇敢。佢走時啲孫同仔女、弟兄姊妹同Deanie姐（葉德嫻）都喺身邊，大家當然好唔捨得。」</p><p>郭羨妮探望</p><p>陳佩華離世令不少圈中人傷心，華仔說：「80年代入行不久就認識的一位前輩，她把我如親人般疼愛，彼此合作多年、彼此照顧，她的離去心實在不捨，但願一路走好、永遠把佩華姐放在心裏。」鄭秀文昨在Ig悼念：「每次碰見你都是善意滿滿，笑容暖暖且真誠分享事情，那天在華仔的家中跟你的談話，我得益良多。你不動搖的信念令我感動和被啟發。」<br>郭羨妮昨出席港台活動時說：「噚日探佢，情況唔係好差，好飽滿唔係好瘦，面色差啲，同佢講嘢仲識應我哋，佢好多屋企人都喺現場。」陳寶珠昨晚現身金鐘，談到佩華姐過世時眼泛淚光說：「知道佢一直有病，亦知佢翻發，1月見過佢都精神好好，我哋有傾偈，佢仲應承睇我演出。」<br>採訪：王連連、唐心悠、羅慧敏<br>攝影：陳順禎<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>