<html><header><meta charset="utf-8"><title>【#PTBF】一工都係得四嚿22歲出租男友爆行規：有feel就有性</title></header><body><h1>【#PTBF】一工都係得四嚿<br>22歲出租男友爆行規：有feel就有性</h1><p>「其實說穿了，係做鴨！咁我係做緊呢樣嘢，我唔會同你講有分別。我哋會比較有道德啲，即係我哋唔會係又做，唔係又做。」</p><p>Peter(化名)22歲，係一個普通文員，同時亦都係一個兼職男朋友(Part-time boyfriend)。每個ptbf同ptgf之所以「入行」，都有唔同嘅原因；有人因為還卡數﹑有人因為買名牌﹑有人因為要幫屋企人還債……不過Peter嘅原因卻只係「貪玩」，「我相信本身我自己貪玩，嗰時得閒冇野做，份工得閒得滯。好奇心態驅使下開咗個IG就試吓，等咗一段時間，大概一個月度，就約咗第一個喇。開頭心態已經唔係為錢，純粹係貪玩嘅心態。」Peter仲話如果係等洗錢，倒不如去「炒散」做侍應。</p><p>作為女仔，搵ptbf要畀錢之餘，仲要付出埋身體。點解咁蝕底都肯？Peter解釋只因「寂寞」兩字：「佢哋約得都係想人陪，做一啲男朋友會做嘅野，而唔係friend會做嘅嘢。可能佢哋冇男朋友或者可能悶。 唱k揾個男仔陪下你，幫你蓋吓衫，拖下手。」Peter仲好專業，會做足本份同埋交足功課，畀對方有拍拖嘅感覺，「點都會氹少少嘅，人哋畀咗錢你，你都要畀番少少功課人。即係好似你落酒吧溝女，你畀番少少功課先溝到人o架嘛。」真係估唔到依家連做ptbf，都要咁pro呀！</p><p>食飯唱k、行街睇戲，呢啲真係拖友會做的事；但做得ptbf，真係只有咁簡單？Peter就好坦白咁講，佢會接受同客人發生性行為，但都講「feel」o架，「其實你講得出嘅，我底線接受到都會做，而我嘅底線係唔好一嚟就去到sex。可能要約咗一次，例如你唱完k……願意情況下開口問我，咁我就會考慮。」問到佢當係純粹做嘢，抑或會投入感情，Peter話：「放少少感情，唔會太多。因為你只當係duty嘅話，又好似對佢好衰；你放感情又好似呃咗佢，所以通常都係一次唱k，佢想先會做。」不過感情還感情，數目要分明；若果要發生關係的話，就要另外收$400，房錢仲講明係對方畀o添；至於好似SM(性虐待)呢啲特別玩法，佢就話多多錢唔會接受喇。</p><p>對於ptbf同ptgf，唔少網民都會話佢哋係「雞，全部都是雞」；Peter都好有霸氣咁回應：「我哋係做緊呢樣嘢呀，吹咩？我哋只係想將嗰樣嘢美化得好啲，等我哋過得舒服啲。把口喺人地度……即係我哋都有自己嘅原因。」最近一眾ptgf被一個網上平台追撃，公開晒佢哋嘅相，Peter都話比以前更加小心，「通常我都要求客人去啲比較私隱度高嘅地方，例如k房或戲院。食飯都可能揀啲最角落位置，同埋都係我背住出面。」<br></p><p>最後問到Peter打算做幾耐，佢就斬釘截鐵話：「如果有女朋友就Stop喇！可能冇啦啦聽日瞓醒，我唔想玩，咪熄咗佢囉。總之有女朋友就一定Stop。」<br><br>文﹑採：植詠珊（Cathy)<br><br>攝影：Neo﹑峰<br><br>編審﹑剪接：Kaman<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>