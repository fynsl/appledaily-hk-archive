<html><header><meta charset="utf-8"><title>【上架1日即下架】《Street Fighter 5》新泰國舞台DLC衰啲乜？</title></header><body><h1>【上架1日即下架】《Street Fighter 5》新泰國舞台DLC衰啲乜？</h1><p>Capcom剛剛將《Street Fighter》好受歡迎的泰國場景「Temple Hideout」重製並以付款DLC形式加入《Street Fighter 5》之內，照計唔少「街霸」迷都會課金購買。不過無論是PS4版或Windows PC版，這個剛上架並以in-game store形式發售的泰國舞台DLC一日內就即被下架，好多玩家都唔知係咩事，隨即有耳仔靈敏的網民發現，原來係背景音樂出事。「Temple Hideout」舞台設在泰國佛寺，但背景音樂中竟然隱藏了伊斯蘭教信徒誦經的聲音，一個錯誤同時對佛教及伊斯蘭教不敬，唔即時下架都唔得，Capcom隨後亦出聲明會解決背景音樂問題後再上架。這種牽涉到宗教問題的錯誤，之前都有例子，如N64《薩爾達傳說時之笛》亦錯誤用上伊斯蘭誦經聲音，另外PS3《LittleBigPlanet》亦曾因為遊戲歌曲借用部份可蘭經經文而需在歐洲延遲推出。<br><br>資料來源：Polygon<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>