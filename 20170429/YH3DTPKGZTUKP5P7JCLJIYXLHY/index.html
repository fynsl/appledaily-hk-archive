<html><header><meta charset="utf-8"><title>【好去處】周日免費茶會　品茶香聽鳥鳴</title></header><body><h1>【好去處】周日免費茶會　品茶香聽鳥鳴</h1><p>成日話去茶樓飲茶，唔知幾時開始點心上位變咗主角，壺茶只係客串，連茶樓都唔多重視啲茶葉，沖兩次無晒味都唔理。自認愛茶的今周日食完蝦餃燒賣，可以去土瓜灣茶味小集嘆杯靚茶！</p><p>呢個免費茶會於高山道公園舉行，大家可以邊聽雀仔高歌邊品茶香，歡迎爸爸媽媽帶小朋友參與。現場有專人講述茶的趣味故事、沖泡茶藝示範。大家當然可以品嚐綠茶、紅茶、白茶、鐵觀音、岩茶、高山茶等的滋味。<br><br>免費的「茶味小集」由台灣茶藝師陳采月籌辦，曾在幾個基層地區辦過，今次選址土瓜灣，同樣希望各階層市民都可認識飲茶文化。<br><br>日期：4月30日 <br>時間：2pm-5pm<br>地點：土瓜灣高山道公園<br>備註：無須預約，免費入場<br>查詢：茶味小集Facebook<br><br>記者：葉青霞<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>