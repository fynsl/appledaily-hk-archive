<html><header><meta charset="utf-8"><title>日本賞大自然染病嘉欣食物敏感　想休養</title></header><body><h1>日本賞大自然染病<br>嘉欣食物敏感　想休養</h1><p>大美人李嘉欣昨日以「愛彼女皇盃」大使身份，現身沙田賽馬日活動，同場還有蔡加讚及江碧蕙等人。嘉欣以一身白裙打扮出席，早前她在北海道滑雪弄傷腰，問到康復進度時，她表示尚有兩成就康復，已開始做運動。</p><p>亨亨詐型</p><p>對於嘉欣早前呻被老公許晉亨冷落，她笑言對方否認兼詐型：「佢成日覺得基本上同一個故事，喺佢口中講出嚟，同喺我口中講出嚟係完全唔同，係兩個版本，佢俾人哋問，佢就話『你做乜咁講，我咁關心，我救咗你一命，你又冇提』咁樣。」</p><p>嘉欣透露復活節時一家去了日本南部享受大自然，不過她就有點食物敏感，希望暑期留港休息，但表示亨亨已計劃一家再出門。提到工作，她表示事業心不重，不會拍戲，就算有內地真人騷斟洽，都不會受金錢打動：「就算朋友問老公想搵我拍幾日戲，佢都一口拒絕。」</p><p>愛駒落敗</p><p>提到會否再生小朋友，嘉欣就表示隨緣，更指兒子Jayden相當抗拒：「佢覺得喺屋企做緊山寨王，多咗細佬或妹妹，個焦點會唔喺佢度，好多小朋友都係咁，之後就會黯然接受，初時都會好depressed。」</p><p>此外，吳婉芳亡夫胡家驊生前的愛駒「喜蓮彩星」及「喜蓮巨星」，以及與亨亨父母許世勳夫婦名下的「期惑」同出戰皇太后紀念盃，最後「喜蓮彩星」跑第二，胡家驊胞弟胡家驃亦有現身為愛駒打氣。至於陳玉蓮與馬德鐘合資的愛駒「快樂實在」昨日亦有出賽，由於馬德鐘在內地拍劇，他太太張筱蘭代為出席，不過「快樂實在」只跑得梗頸四，馬太笑言累大家輸錢。<br>採訪：黃曉妍<br>攝影：陳俊強、譚日華</p><p>難得生性暴龍哥創科眾籌夢，遭隱世肥報販秒殺！ https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>