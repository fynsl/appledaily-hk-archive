<html><header><meta charset="utf-8"><title>碧咸被細仔打　硬食右勾拳</title></header><body><h1>碧咸被細仔打　硬食右勾拳</h1><p>41歲英國萬人迷碧咸（David Beckham）雖然已經掛靴，不過佢平時都keep住做運動，感染埋三個囝囝都非常好動。碧咸同12歲細仔Cruz前日晨早流流去咗打拳，兩父子喺擂台上對打。正所謂「擂台無父子」，佢哋都專攻對方死穴。<br><br>碧咸就利用高度優勢，打Cruz個頭頂，不過睇得出佢好輕輕力錫住囝囝。而Cruz就專攻碧咸嘅腹部位置，命中率都幾高。Cruz仲睇準時機，右勾拳擊中老竇左邊臉，都幾應吓。碧咸被打後都大笑咗聲，之後就扮晒要反擊逼咗囝囝入角落。<br><br>碧咸嚟緊會於新片《神劍亞瑟王》（King Arthur: Legend Of The Sword）客串，佢日前於instagram公開咗自己着盔甲嘅劇照，係型嘅。<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw <br></p></body></html>