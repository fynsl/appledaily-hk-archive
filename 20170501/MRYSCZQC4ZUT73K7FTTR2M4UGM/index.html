<html><header><meta charset="utf-8"><title>凸肚飲咖啡都要刪？城嫂Moka有鋪刪相癮</title></header><body><h1>凸肚飲咖啡都要刪？城嫂Moka有鋪刪相癮</h1><p>郭富城喺上月18號同方媛（Moka）結婚，終於成家立室。有傳城嫂Moka有喜，將會喺香港為城城生BB，雖然未公佈喜訊，但有Moka閨蜜透露，Moka陀緊嘅係女。<br><br>城城喺婚後仍然工作繁忙，頻頻出席各地活動，但Moka就啱啱相反，只係更新下instagram，鮮有露面。而Moka其實更新得好小心，對自己身材嘅變化做足保密功夫，好似前日咁，佢原本已經貼咗張上半身露事業線近照，但太陽眼鏡中就隱約見到佢個微凸嘅肚，呢張相，最終移師咗去profile picture，要仔細睇到個肚，唔得喇。<br><br>其實Moka唔係第一次改變心意喇，有時呢頭收到通知，轉個頭上去張相已經唔見咗。至於留得嘅相，除咗有結婚前一日嘅紅色矮踭鞋同愛犬之外，仲有前晚10點左右嘅靚相，可能Moka覺得呢兩張相夠靚，所以有得留低。<br><br>至於要睇Moka嘅全身相，都唔係冇嘅，Moka喺微博宣傳自己網店服裝，就有好多自己做model嘅相。不過睇真啲，佢呢啲宣傳相，好多都係得背脊或者係腳，有時坐低又啱啱好遮肚，至於大家都好奇嘅小腹，對唔住，唔俾你睇。<br><br>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>