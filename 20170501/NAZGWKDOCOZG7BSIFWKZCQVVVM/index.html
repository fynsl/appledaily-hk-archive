<html><header><meta charset="utf-8"><title>Shine紅館入紙6次得米</title></header><body><h1>Shine紅館入紙6次得米</h1><p>成軍15年的組合Shine，成員徐天佑日前在facebook宣佈「2018年3月紅館見」，入紙成功。昨日天佑接受電話訪問表示：「其實我哋由上年開始申請，已經第6次，我哋喺12年開完跨年騷後，一直有主辦單位問幾時再搞，上年我哋覺得係時候要搞，因為嚟緊15周年，我哋不斷入紙，入咗6次終於攞到期，當時感覺係，終於得啦！」<br>問如果等不到紅館期，寧願揀其他場？天佑表示：「都諗過，但未開始搵，諗住試多幾次先，因為上次搞紅館騷開三面台，今次想試四面台。」問到15周年有甚麼感受？天佑坦言：「好快囉，係時候同fans搞個gathering，我哋對個騷好有信心，今次想有突破，如果開到四面台已經好大挑戰。」<br>採訪：皓騫</p><p>難得生性暴龍哥創科眾籌夢，遭隱世肥報販秒殺！ https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>