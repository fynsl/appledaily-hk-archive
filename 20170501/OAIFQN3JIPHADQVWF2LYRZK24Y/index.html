<html><header><meta charset="utf-8"><title>【馮仁昭四圍超】結婚周年後盾論　Miki情話冧老公</title></header><body><h1>【馮仁昭四圍超】<br>結婚周年後盾論　Miki情話冧老公</h1><p>餅女楊愛瑾（Miki）08年同永安集團太子爺郭永淳撻着，雖然當時郭永淳已經同有病嘅前妻伍智恆（Constance）分居，但因為兩人始終未辦妥離婚手續，令Miki背上「小三」之名。直至14年郭永淳發聲明，澄清Miki唔係第三者，話同前妻正式分居同決定離婚之後先認識Miki，令佢哋一向低調嘅拍拖生活正式開綠燈。</p><p>一起走過崎嶇</p><p>Miki同郭永淳舊年4月30號排除萬難拉埋天窗，到今年3月Miki為郭永淳生咗個仔Luken（乳名LuLu），一家三口幸福美滿。唔經唔覺，噚日係Miki同郭永淳結婚一周年紀念，Miki就喺Ig冧爆老公話：「就這樣過了一年，由我們兩口子到今天的身份都變了，多了個小寶貝，責任都變得重大，你亦說：『我們要在任何一個人跌倒時扶着對方走過，亦都要有耐性和體諒對方。』一段關係就是這樣，無論發生甚麼事，大家都是對方的最強後盾。感謝你一直都在我身旁讓我握着你的手走過每一段路，有你在，再崎嶇，我們都一起走過。I Love You。」呢幾日Miki都有喺Ig貼囝囝嘅相，LuLu眼仔睩睩真係好可愛。<br>撰文：馮仁昭</p><p>難得生性暴龍哥創科眾籌夢，遭隱世肥報販秒殺！ https://goo.gl/hnEB7D <br><br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>