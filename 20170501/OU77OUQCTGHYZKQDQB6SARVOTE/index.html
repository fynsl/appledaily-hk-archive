<html><header><meta charset="utf-8"><title>【一周必看】【C朗涉強姦】德媒再爆料　740萬掩口費嫌貴壓價</title></header><body><h1>【一周必看】【C朗涉強姦】<br>德媒再爆料　740萬掩口費嫌貴壓價</h1><p>德國《明鏡周刊》喺早前爆料，指皇家馬德里球星基斯坦奴朗拿度（C朗）喺2009年夏天於美國拉斯維加斯強姦一名20歲女子蘇珊（化名），更令對方直腸受傷，最終以支付37.5萬美元（約292萬港元）掩口費了事。雖然C朗當時透過律師表示報道完全失實，純屬「傳媒創作嘅小說」，但《明鏡周刊》周四再度披露C朗喺2010年親筆簽署嘅庭外和解文件，顯示整份文件以「Topher」代表C朗，仲講明「有簽名有真相」。<br> <br>另外，該周刊亦聲稱擁有C朗同代表律師奧蘇里奧（Osório de Castro）嘅聯絡短訊，顯示C朗喺2010年得知被控後積極尋求庭外和解，當時對方開出95萬美元（約740萬港元）掩口費，C朗得知後大發雷霆表示費用過高，要求律師討價還價，最終以大約4折即37.5萬美元達成協議。</p></body></html>