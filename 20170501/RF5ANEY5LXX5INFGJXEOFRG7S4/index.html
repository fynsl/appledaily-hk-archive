<html><header><meta charset="utf-8"><title>【香檳入門】開瓶唔該扭樽身　長身杯唔一定最好</title></header><body><h1>【香檳入門】開瓶唔該扭樽身　長身杯唔一定最好</h1><p>飲香檳，可以係好法式型棍的一件事，開樽露兩手、講講酒，席間魅力四射。但只要一個唔覺意做錯嘢，搞錯step就真係萬劫不復。唔想瘀，不如溫吓書，最起碼入門知識你要知。</p><p>1.氣泡酒=香檳？</p><p>氣泡酒有好多種，不過香檳有原產地認證，只有法國東北部的香檳區出產的，才可以此為名。不過釀造香檳的二次發酵法，就並非專利，西班牙Cava的製作方式就幾乎一樣，不過用的葡萄品種不同，而且發酵9個月便可，相比起來香檳則最少要15個月。因此不少人認為，Cava是最接近香檳，但價錢較平的替代品。</p><p>2.年份不見了？</p><p>跟紅白酒不同，香檳酒招紙上不標年份（non-vintage）。這是因為當地陽光少，天氣偏凍，收成難預測，所以酒廠會用舊酒溝新酒，來保持同以前相似的味道。只有當年收成的葡萄相當好，才會製作單一年份的vintage，要經過36個月熟成才會推出市面。</p><p>3.飲香檳要用乜杯？</p><p>香檳杯經歷過三次進化，當初的飛碟型杯口太闊，氣泡同香氣都消失得快。之後就是我們最常見，窄窄長長的笛型杯同鬱金香杯，但Moët &amp; Chandon的首席釀酒師Benoît Gouez表示，杯底夠闊，且杯身較高的白酒杯，有更大的空間讓香檳散發香氣，才是現在的主流。</p><p>4.點樣開樽先正確？</p><p>開香檳一定要學賽車手咁，射到周圍都係？非也，實則正確方法，是用食指同大姆指按住木塞，然後慢慢轉動個樽。記得係個樽，唔係木塞，這樣就可以安全開樽，而不致漏酒。<br><br>記者：甄俊宇<br>攝影：潘志恆<br>鳴謝：Comité champagne 、法國商務投資署<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw </p></body></html>