<html><header><meta charset="utf-8"><title>【馮仁昭四圍超】松哥念亡母喊半粒鐘</title></header><body><h1>【馮仁昭四圍超】<br>松哥念亡母喊半粒鐘</h1><p>劉松仁出名係孝順仔，過往唔使開工，佢必定陪媽媽，事事以媽媽為先。松媽去年底離世，松哥萬般不捨，噚日朝6點幾，松哥喺微博貼出多張同松媽嘅合照，可能係母親節將近，特別念親恩。佢留言：「再看到這張母子圖，勾起無限的回憶………哭了半個多小時………思念………捨不得！媽媽，你在天國可好？別掛念，我們不久將來會再見面的。」<br>撰文：馮仁昭</p></body></html>