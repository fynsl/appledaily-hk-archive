<html><header><meta charset="utf-8"><title>探病太激動醫院封樓層吳綺莉話女兒返屋企</title></header><body><h1>探病太激動醫院封樓層<br>吳綺莉話女兒返屋企</h1><p>吳綺莉昨晚到尖沙嘴一間餐廳，出席鄭明明與老公陳樹德結婚46周年慶祝晚宴，黎燕珊、米雪等好友均有出席。吳綺莉早前涉刑事恐嚇17歲女兒吳卓林，上月2日卓林自泰國返港後不適入院，至今仍然未出院。吳綺莉近日又在facebook抒發愁緒，在一張自己18歲時的照片上留言：「看回自己18歲的照片，這個月我真的受痛了，看回這兩天的自己，真的接受不了。」另一張是家中的愛貓，貓貓一直坐在門前，像是等主人回家，吳綺莉寫道：「看着你一天一天的瘦坐着等，媽媽的心和你一樣難過。」</p><p>「諗緊將來點相處」</p><p>問吳綺莉女兒是否還未出院？吳綺莉說：「係，但都快㗎喇！」問到是否太掛念囡囡，所以在facebook有感而發？她說：「唔係我瘦咗，係隻貓瘦咗，我好少養貓，之前養狗多，但原來貓同狗都一樣。」<br>問到囡囡出院後會否返家住？吳綺莉想了想說：「會，一定會返。」兩母女最近有見面嗎？她說：「有㗎。」貼自己18歲時的照片，留言說她真的傷害到我，是否指真的被女兒傷害？她解釋：「唔係，係諗緊將來點相處，因為自己工作關係，家人同小朋友有磨擦好正常，只係我係藝人，藝人會麻煩少少，但要正面面對。」<br>有傳吳綺莉探卓林時太過激動，導致女兒好激動，在醫院大聲叫囂致醫院要暫時封閉該樓層，吳綺莉昨沒否認說：「唔可以話驚動，有時阿媽同阿女講嘢大聲少少，或者阿女同阿媽講嘢大聲少少啫。」</p><p>鄭明明夫三從四德</p><p>主人家鄭明明與老公陳樹德昨晚齊齊接受訪問，談到夫妻相處之道，陳樹德風趣地搶答：「要三從四德，做老公嘅要跟從太太。第一要記得，太太生日、佢父母生日都要記，第二捨得，太太買乜都要畀錢，仲要忍得，太太發脾氣都要忍。而三從，就係要服從、跟從，第三樣唔記得囉！」<br>採訪：王連連<br>攝影：陳俊強</p></body></html>