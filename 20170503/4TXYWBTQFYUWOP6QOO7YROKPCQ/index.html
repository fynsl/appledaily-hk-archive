<html><header><meta charset="utf-8"><title>【終於有價】三星S8最平$5,698入手　5月尾有售</title></header><body><h1>【終於有價】三星S8最平$5,698入手　5月尾有售</h1><p>上星期Samsung S8新手機系列終於在香港正式發佈，雖然有林狗坐陣，但售價同發售日通通欠奉，唔少用家同fans都頗有微言。唔知Samsung係咪都收到風，所以就即時快快手公佈發售資料，S8和S8+都定於5月25日發售，想入手的粉絲還要多等近一個月。而香港版S8只有64GB一款，售$5,698；S8+就有4GB RAM，64GB ROM及6GB RAM，128GB ROM兩個版本，分別售$6,398和$6,998，全部都是雙卡版本。售價跟普遍預計相近，若單以S8（5.8吋，4GB RAM，64GB ROM）相比上代S7 edge（5.5吋，4GB RAM，32GB ROM）的開價（$5,998），今次$5,698的開價其實相當抵玩。即使以128GB版S8+（$6,998）相比128GB iPhone 7（$7,388），亦是相對便宜，當然好多人會話唔可以咁比，所以戴番個頭盔，以上比較純粹係俾個參考大家。</p><p>另外，一系列配件售價亦同時公佈，好像可以把手機變電腦用的Dex行動工作站就賣$1,098；絨皮背蓋$328；透明保護殼$98；LED翻頁式皮套$368等等，有興趣入手的粉絲，就用今個5月儲下彈藥先囉。<br><br>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>