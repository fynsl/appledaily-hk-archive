<html><header><meta charset="utf-8"><title>陳明憙唱初戀好灰</title></header><body><h1>陳明憙唱初戀好灰</h1><p>陳明憙（Jocelyn）是著名填詞人陳少琪的囡囡，最近推出首支派台廣東歌《濃霧》。她日前受訪，透露今次是自己作曲兼由爸爸填詞：「但爸爸今次化名做黑海，佢話因為大家對佢嘅作品好熟悉，唔想樂迷一見到佢名就有好多諗法，所以先化名。」她希望自己有能力為作品親自填詞：「我平時都有幫demo寫詞，但爸爸睇過覺得未夠好。」</p><p>今次歌曲會有三部曲，以「黑白灰」為主題，《濃霧》是第一炮「灰」，Jocelyn透露是以一段感情去到樽頸位看不到將來而寫，問是否親身經歷？她笑言：「係我初戀經歷，當年話分手又唔分手，拖拖拉拉咗成年，好crazy。」另外兩部曲會於今年夏天及年尾推出，一樣以情歌及她的經歷為題。<br>採訪：曹家誠<br>攝影：陳俊強<br>髮型：Ziv Yeung@www.pi4.com.hk<br>化妝： Circle Cheung@ndnco.co<br>鞋：Hogan</p></body></html>