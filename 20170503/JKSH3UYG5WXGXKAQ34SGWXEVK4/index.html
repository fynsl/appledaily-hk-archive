<html><header><meta charset="utf-8"><title>白雲35E胸大過人頭唐詩詠露玉臂施計色誘</title></header><body><h1>白雲35E胸大過人頭<br>唐詩詠露玉臂施計色誘</h1><p>大台新劇《不懂撒嬌的女人》噚晚首播，噱頭係宣萱同林文龍回巢新作，但要引人睇，係咪就夠先？<br><br>開場冇幾耐，就有飾演商場租務及推廣部副經理嘅唐詩詠，被高佢一級嘅譚凱淇落order施展「美人計」o氹番掂商場啲嬲嬲豬租客，唐詩詠好到位呀，二話不說，一脫！露出啲吊帶有近似皮帶咁粗嘅吊帶背心，叫做露吓手臂仔咁「色誘」幾位叔叔。<br><br>鏡頭一轉，孫慧雪飾演嘅內衣店職員，專登留起件bra畀friend底嘅唐詩詠，點知殺出一個操通話、拋胸現身嘅白雲嚟搶bra，根據劇中對白，講到35E身材嘅白雲，上圍大過個人頭……<br><br>再去到上海部分，林文龍喺商場搞婚紗event，蹺住林文龍手臂壓軸現身嘅係着住大deep V婚紗、晒事業線嘅李天縱（落選港姐，曾任無綫娛樂新聞台女主播），其實都幾養眼。<br><br>女主角宣萱呢？Sorry，最性感嗰一刻，係開場跑步嗰一鏡，着咗件背心咁囉！其他配角譚凱淇、尹詩沛、鄧佩儀、孫慧雪等，都同性感呢個term仲未扯得上關係，簡單嚟講，即係冇嘢睇。而事前講好、期待度高嘅高海寧仲未出場……<br><br>仲要等幾耐呢？</p></body></html>