<html><header><meta charset="utf-8"><title>醫生︰諗吓開會唱歌分散注意</title></header><body><h1>醫生︰諗吓開會唱歌分散注意</h1><p>【本報訊】泌尿外科專科醫生葉維晉（圖）指，一般年輕男士每日都有10至11次勃起，包括晚上3至4次勃起，40至45歲後性功能才逐漸下降。他認為與女性擁抱可能刺激男士勃起，建議男士可穿寬鬆的內褲和衣服，減少褲子與下體磨擦，亦可以在勃起時轉移注意力，「思想要諗第二樣嘢，諗吓開會呀、諗吓唱歌呀，減低尷尬場合」。<br>葉維晉認為涉案男士與女性擁抱告別，因為身體接觸導致勃起，可以是合理解釋，「特別佢同一個女士有擁抱或親近時候，嗰個男士（勃起）反應可能特別厲害，因為性刺激可以包括眼耳口鼻，包括眼睇到嘅嘢、鼻聞到香水、手觸摸到嘅，呢啲都會構成性刺激」。<br>他指有時男性下體與內褲磨擦產生性刺激導致勃起，在巴士或港鐵時有發生，建議可穿寬鬆的內褲和衣服。曾有人因為勃起現象太頻密感到困擾和尷尬，需求醫並服食藥物減少勃起反應；而勃起是否超出正常生理反應、甚至構成非禮，則視乎場合和動作，「勃起男士多數會遮掩，但你勃起咗，去到磨擦人哋，用下體同女士接觸，咁就有啲問題」。<br>■記者潘柏林</p></body></html>