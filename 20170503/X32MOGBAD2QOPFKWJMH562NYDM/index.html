<html><header><meta charset="utf-8"><title>【Apple Watch低潮】初代手錶電池發脹　兩周年大牌App撤出</title></header><body><h1>【Apple Watch低潮】初代手錶電池發脹　兩周年大牌App撤出</h1><p>眨下眼Apple Watch面世已滿兩周年，雖然從銷售數字上可反映到Apple Watch確實帶動了Smart Watch智能手錶市場的發展，不過實際又係唔係咁好景？近期傳出Apple收到不少報告指部份第一代Apple Watch在用上接近兩年後，內置電池開始發脹，甚至乎頂爆屏幕；好在Apple反應都算夠快夠果斷，如果Apple Watch電池出發脹問題，就算無額外購買AppleCare都好，Apple都即時會將有問題手錶的保養期由1年增至3年，減低用家損失。但另一方面Apple Watch無App用的情況仍然無大起色，甚至乎每下愈況；近幾個月，不少主要App在更新後已「靜悄悄」不再支援watchOS，由早前的Google Maps到4月底的Amazon及eBay都相繼離棄Apple Watch，似乎Apple Watch到今時今日的走勢同未出時的預期有一定落差。<br><br>資料來源：Appleinsider<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>