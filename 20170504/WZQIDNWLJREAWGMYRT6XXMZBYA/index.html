<html><header><meta charset="utf-8"><title>魚樂無窮：勝算甚高的操作 - 唐牛</title></header><body><h1>魚樂無窮：勝算甚高的操作 - 唐牛</h1><p>為期一個半月嘅炒股班終於完結，學員們最關心嘅，當然係點樣搵真銀，其實個股運作大同小異，只要學到一招半式，尋寶話難唔難，反而操作才是更高深嘅學問。同一隻股票，有人賺幾個巴仙就急急腳走，有人可以贏住一倍都仲坐緊貨。<br>關鍵位喺邊？成本價係其中一個因素。簡單啲講，入場成本平，自然坐得安心，反之則會提心吊膽。「點為之平點為之貴先？」今日就用小南國（3666）做例子解釋一下。<br><br>第一個關鍵價︰0.41元。小南國去年中宣佈二供一，供股價0.41元，集資約3億銀，最終僅獲59.9%認購，公眾股東減少，意味貨源進一步歸邊，從最新CCASS數據首十大券商持股超過九成可見一斑。<br>第二個關鍵價︰0.45元。早前SDI資料顯示，股壇猛人丁鵬雲在場外以每股0.45元買入1.18億股小南國，持股首超過5%須披露水平。<br>小南國周二收報0.45元，企穩供股價之上，與丁鵬雲入場價相若，屬安全水平。睇睇業績，小南國最新由虧轉盈，毛利率增加2.6個百分點至71.7%，大有turnaround味道，睇住上述兩個價位操作，勝算甚高。</p><p>唐牛<br> http://www.fb.com/tongcow88 <br>本欄逢周二、四刊出</p></body></html>