<html><header><meta charset="utf-8"><title>詹sir提醒髹油未必須鏟底</title></header><body><h1>詹sir提醒髹油未必須鏟底</h1><p>【本報訊】3年前全城瘋搶的新居屋，當中元朗宏富苑有業主收樓，資深驗樓師詹濟南「詹sir」驗收單位同時，不忘教授兩大裝修慳錢大法。<br>詹sir認為，新居屋單位原裝乳膠漆牆身不必鏟底，在現有牆身髹一層新油都可以。詹sir指坊間不少裝修佬為求賺得更多，會耍手段，令業主覺得要鏟底重髹。</p><p>裝修慳錢有法</p><p>他稱：「過往好多做裝修，唔係好想就咁髹一層新油，因為賺得錢少。有時佢會做一樣好差嘅嘢，專登搵一樣唔相食（不配合）嘅新油影響舊油，髹落去，令油漆唔相食，令業主選擇剷底重髹。呢個唔係技術上嘅問題，而是商業上的行為。」他建議，業主可向房委會查詢，目前單位使用甚麼牌子乳膠漆，只要選用相同牌子，就可以直接髹油。<br>一個實用400多呎兩房戶為例，聘用油漆師傅全屋牆身鏟底重髹，私樓約2至3萬元，居屋約1至2萬元。如果不鏟底，在牆面髹上一層油漆，不用1萬元，足足平逾六成。詹sir補充，如果業主想慳錢，一家人自己髹油，只不過花兩三千元買油。<br>宏富苑單位地台採用「自流平」批盪方法，凹凸不平機會極微。自流平是指自然流平，水泥成份控制到變成自由流動漿料，倒在石屎面上會迅速展開，自動平整地勢高低不平，是平整度極高的鋪地手法。若想美化家居，在現在自流平地台選用地板、地磚鋪設即可，不必鏟起重鋪。</p></body></html>