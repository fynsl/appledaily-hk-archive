<html><header><meta charset="utf-8"><title>梁特進入倒數 - 陳也</title></header><body><h1>梁特進入倒數 - 陳也</h1><p>時日無多的梁特，傳媒已經度身訂做幫佢設定，任期倒數的路數，大家動腦筋，點條明路佢行：<br>1，個個周末去恩平浸溫泉。（浸埋個頭落去，可能度到最勁造神方案，日後傍住習神唔驚冇點子。）<br>2，帶團去大灣區目測霧霾。（鼓勵團友一見邊度無風無霾吹過來，就扑槌買樓。）<br>3，唔理三七廿一猛落區，盡量多留腳毛，將來迫2.0替他在腳毛區豎立紀念碑。（狼毛，大媽至like。）<br>4，繼續搵人DQ。（議員已經七七八八，高官有冇機會？頂撞佢那個天文台阿頭，屋企有冇僭建？）<br>5，在禮賓府埋地雷。（唔係炸彈，係狗屎。養埋成屋曱甴，考驗接班人，識唔識跟小強connect呢。）<br>6，用3字頭電話不斷「無差別」打給泛民。（對方聽電話時，係咁變態地戇笑。無聊嗎？香港係咁無聊喎，柯P說的。）<br>7，泛民唔係對手，高佢一皮，搶晒頭版的張小明才是，密密部署絕殺小明大師的秘技。（踢爆大師墨寶原來是秘書所寫，身價暴跌，廿蚊張都冇人吼！）</p></body></html>