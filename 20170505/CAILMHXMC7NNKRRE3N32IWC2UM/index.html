<html><header><meta charset="utf-8"><title>【廿四節氣】立夏養陰清熱　啱飲太子參百合麥冬湯</title></header><body><h1>【廿四節氣】立夏養陰清熱　啱飲太子參百合麥冬湯</h1><p>【飲食籽：廿四節氣】<br>立夏到，有甚麼好選擇？譚月嫦（曾太）平日喜歡教一班街坊煲靚湯，小店內的食材都附有不少牌仔，寫滿不同食材的功效，方便大家「執料」。今次她推介太子參百合麥冬湯，益氣之餘，亦有養陰清熱之效。</p><p>立夏為夏季的首個節氣，氣溫開始上升。此時養生，應以清補養心、滋陰生津為主；食療方面，可多吃益氣養陰清熱的食材。太子參百合麥冬湯的做法不難，首先將太子參、百合、麥冬略為沖水，置旁備用。接下來就將豬𦟌汆水，並撈起備用。然後再將預先洗淨的乾貨，連同8碗水同煲。「椰子水味道清甜，亦有消暑作用，如想落湯同煲的話，到時加6碗水便可。」 她續道，「最後加豬𦟌入煲，可令湯水較滋潤。」 滾起後冚蓋，煲大概兩小時即成。</p><p>太子參百合麥冬湯<br>材料（2至4人份量）<br>太子參　10錢<br>百合　10錢<br>麥冬　10錢<br>豬𦟌　半斤<br>水　約8碗<br>（如加一包椰子水，6碗便可）</p><p>天然椰子號<br>北角馬寶道46號地下</p><p>記者：湯珮然<br>攝影：許先煜<br>編輯：英穎欣<br>美術：孔文彬</p></body></html>