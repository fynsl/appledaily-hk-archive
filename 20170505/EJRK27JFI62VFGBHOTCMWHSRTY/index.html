<html><header><meta charset="utf-8"><title>約餅印細妹嘆茶王菲囡囡童童煙不離手</title></header><body><h1>約餅印細妹嘆茶<br>王菲囡囡童童煙不離手</h1><p>王菲大女竇靖童(童童)雖然好少講起生父竇唯，不過佢與同父異母嘅細妹竇家媛感情非常好，經常在一齊玩，童童不時會喺社交網貼兩姐妹合照，而且個樣唔只生得好似，連高度都差唔多。<br> <br>日前有大陸傳媒影到童童同15歲竇家媛去食嘢，20歲童童揸住新買嘅越野車，載住細妹去到一間咖啡館，二人坐低後，點咗果汁同一啲甜品，一身黑衣嘅童童走型格style，而細妹竇家媛就穿中性襯衫，兩姊妹全程有講有笑，又一齊舉起手，比對手掌鬥大，佢哋手掌大細都差唔多，無所不談。<br> <br>童童喺細妹面前照樣煲煙，竇家媛期間拎咗手機出嚟，出嚟玩自拍，放上社交網。據知15歲竇家媛喜歡玩COSPLAY，成日po相上網。<br> <br>竇靖童係竇唯與王菲嘅囡囡，而竇家媛係竇唯同第二任妻子高原所生嘅女。高原當年係攝影師，受聘做竇唯樂隊嘅攝影師，當時竇唯同王菲一齊，王菲亦因為呢個原因…同高原做咗朋友，竇唯同高原疑日久生情，1999年竇唯同王菲離婚，王菲帶住童童搬走，2002年高原與竇唯結婚，冇耐生咗囡囡竇家媛。</p></body></html>