<html><header><meta charset="utf-8"><title>【冇得Google！】新Surface預載Windows 10 S　焗用Edge同Bing</title></header><body><h1>【冇得Google！】新Surface預載Windows 10 S　焗用Edge同Bing</h1><p>Microsoft剛公佈的Surface Laptop無論外形跟價位都算得上幾吸引，但值得留意是操作系統會換上新Windows 10 S。到底新Windows 10 S跟原來Windows 10/Windows 10 Pro有幾唔同？根據Microsoft說法，Windows 10 S主要是針對硬件規格較低、教育用途的平價電腦而設，啟動時間只需15秒，比同樣用上相同硬件規格的Windows 10 Pro開機時間更快，亦能夠以內置預設設定的USB Drive開機。<br><br>但Windows 10 S有一定限制，其一是只能使用由Windows Store下載的應用程式，暫時沒有在Windows Store上架的Chrome、Firefox或者Opera統統都無用；但就算將來Google將Chrome放上Windows Store可供下載都好，Microsoft已封了後路將Edge設定為Windows 10 S永久預設瀏覽器，只要一按入任何連結都會在Edge內開啟，用唔慣Edge的朋友就慘！Edge都事少，既有Edge又點少得Bing，Windows 10 S同樣地會將Bing設定為預設搜尋器，要Google Search的話就要先入Google網站再搜尋，未用之前已覺得麻煩。<br><br>資料來源：GSMArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>