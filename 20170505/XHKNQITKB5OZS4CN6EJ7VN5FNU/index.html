<html><header><meta charset="utf-8"><title>【星戰日】白兵都要返工玩iPad　港攝影師影白兵日常</title></header><body><h1>【星戰日】白兵都要返工玩iPad　港攝影師影白兵日常</h1><p>5月4日，文化人或者會想起「五四運動」，但原來5月4日亦係「Star Wars Day」星球大戰日，相信真係死忠fans先會知。不過無論你是否fans，《星戰》中的白兵你點都應該識，近日就有一位香港攝影師Alan Yiu，適逢「Star Wars Day」兼星戰40周年，便以白兵為主角，創作出多張有趣的白兵之日常的相片作品。據Alan講，以白兵為題是因為「電影中的白兵──唯命是從、嘍囉，在香港這個壓力之都生活，他們會怎樣過活呢？」的而且確，其實打工仔們都像白兵，「唯命是從、嘍囉」，老細叫做乜就要做乜（白兵都未必個個奸，但老細叫到唔通唔做咩？）相片作品鬼馬有水準，看時必會心微笑之餘，亦會有點點唏噓（我知係我想太多，都係努力返工喇！）值得欣賞吓。<br>又講番「Star Wars Day」，其實係由fans於2011年開始發起，選5月4日亦有段古，就是因為「May the Force be with you」同「May」（5月）及「fourth」（4日）同音，而成為「Star Wars Day」。<br><br> https://www.facebook.com/alanyiuphotography <br><br>記者：韓繼聰</p></body></html>