<html><header><meta charset="utf-8"><title>【機迷留意】《PAC-MAN》紅白機帶玩復刻？</title></header><body><h1>【機迷留意】《PAC-MAN》紅白機帶玩復刻？</h1><p>前睇後睇、左睇右睇，明明都係一盒《PAC-MAN》紅白機盒帶，唔通Bandai Namco決定推出復刻版盒帶？但再睇真啲，原來盒帶右方竟然設有USB同Micro USB介面，原來是《PAC-MAN》紅白機盒帶設計的外置電源。雖然這款紅白機盒帶外置電源並非真正由Bandai Namco出品，而是由Spiderwebs訩晒版權去生產，所以無論是機身貼紙以至包裝盒都造得相當神似，而且廠方話明《PAC-MAN》外置電源只是80年代遊戲盒帶系列的第一彈，之後仲會繼續推出唔同遊戲盒帶版本，對要收藏成個系列的機迷們來講都唔知是好消息定壞消息。雖然這款外置電源只有5,000mAh電量，只夠為iPhone 7充電兩次，但每款定價則要4,500日圓（約$313），售價比同類產品貴唔少，預計5月內正式推出。</p><p>資料來源：Spider Web<br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>