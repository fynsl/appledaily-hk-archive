<html><header><meta charset="utf-8"><title>【打機有錢途】《Clash Royale》首辦全球官方比賽　分分鐘變百萬富翁</title></header><body><h1>【打機有錢途】《Clash Royale》首辦全球官方比賽　分分鐘變百萬富翁</h1><p>影片： http://bit.ly/2qKH1eJ <br><br>邊個話打機無前途？隨住電競比賽興趣，甚至乎連2022年亞運會加入電競項目，只要打機打得叻，前途同「錢」途都會有。以往電競項目多是PC遊戲，間中都有家用機遊戲比賽，原來現時手機遊戲都可以登上大雅之堂，比賽獎金更超過100萬美元！邊款手機遊戲咁大手筆？就是世界各地都有好多玩家的《Clash Royale》（《部落衝突：皇室戰爭》）。開發《Clash Royale》的Supercell剛剛宣佈會舉行自家的全球性電競比賽「The Crown Championship」，全球玩家都可以透過地區春季賽事（5月至7月）及地區秋季賽事(8月開始)力爭出線到世界總決賽（11月）爭奪殊榮。見獎金咁吸引想即時報名參加比賽又得唔得？一來電競比賽參賽資格是需年滿16歲兼需擁有Level 8或以上的帳戶先能夠報名，但最重要是中國、韓國及日本的春季賽事在未公佈大賽詳細資料前已提前展開。不過各位玩家又唔使灰心，今年無機會唔代明年唔得，只要今年舉行成功，下年Supercell都好有機會再搞，用一年時間慢慢練都差唔多。<br><br>資料來源：Supercell<br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>