<html><header><meta charset="utf-8"><title>唐詩詠小背心出山大台劇蛋卷好搶眼</title></header><body><h1>唐詩詠小背心出山<br>大台劇蛋卷好搶眼</h1><p>唐詩詠日前好姊妹黃翠如賣甩男友，去咗太平山街一間coffee shop嘆咖啡，現實生活輕鬆寫意，但佢喺大台《不懂撒嬌的女人》就唔係咁喇。<br><br>《撒嬌》繼續講番「Mall姐」宣萱呢個上司幾惡頂，霸道到唔俾人喺公司大便之餘，三更半夜仲call晒成team人返公開會。<br><br>而原本喺公司開OT嘅唐詩詠，就要急急腳換衫開會，仲一邊同王浩信傾偈，一邊換衫！詩詠喺王浩信面前解鈕，話咁快就除淨白色小背心，不經意咁輕輕性感。<br><br>但最離譜嘅係，大台用咗成節幫蛋卷品牌賣廣告，由得罪咗宣萱嘅王浩信捧住盒蛋卷食足一節十分鐘，大台總有方法將盒蛋卷放喺你眼前。</p></body></html>