<html><header><meta charset="utf-8"><title>股神致富金句重溫句句袋錢入你袋</title></header><body><h1>股神致富金句重溫<br>句句袋錢入你袋</h1><p>「股神」畢菲特投資旗艦巴郡本港晚上10時舉行股東大會，連續第二年網上直播股東大會，讓環球投資者緊貼畢菲特投資脈搏，讓大家洞察股神的投資先機及大智慧。畢菲特掌舵巴郡逾半世紀，歷年股東大會、致股東的信及專訪金句百出，句句袋錢入你袋。<br><br>投資世界不是太複雜，只要知道自己投資什麼<br>畢菲特：「想投資成功，你可以唔識現代投資組合理論、期權定價或新興市場。你最好，其實乜都唔知。不過，一般商學院或好多金融財務班，都用上述理論做教材。由我們的角度，『投資初哥』只要學識兩樣野：如何評估業務、如何評估市場價格。」《1996年 巴郡致股東的信》<br><br>所謂「價值投資」是多餘<br>畢菲特：「我哋認為『價值投資』係多餘。如果唔係找尋價值行動，至少充分證明付出價格係合理，咁唔係『投資』係乜嘢？持續「買貴」股票，又希望好快再用更高的價格賣出，呢啲就係投機。我哋認為呢樣唔係違法，亦冇違反道德，亦冇財富增值效應。」 《1992年 巴郡致股東的信》<br><br>堅持買低成本嘅指數基金，因為……<br>畢菲特：「當華爾街人管理數以萬億美元嘅基金收取高昂管理費，只有經理級嘅人賺取巨額利潤，並非客戶。大型或小型投資者應押注低成本嘅指數基金。我經常建議吸納低成本嘅標普500指數基金。要讚讚身邊嘅朋友，佢哋未必賺好，但多數遵從我嘅建議。」《2016年 巴郡致股東的信》<br><br>買股票不只限留意股價<br>畢菲特：「用合理價錢買到一間優質公司股票，好過用低價撈到質素一般嘅公司。」《1989年 巴郡致股東的信》<br><br>不用理會股市升跌？因為……<br>畢菲特：「股市長遠睇，點都係會向好。回顧美股喺上世紀經歷過二戰、經濟大蕭條同油價暴跌等，道指咪一樣由60幾點升過1萬點。」《2008年 紐約時報訪問》<br><br>無視所有市況預測<br>畢菲特：「我哋（我與芒格）一直以來認為，股市預測者唯一價值，就是跟風水師傅一樣，『睇起嚟幾好』。目前，芒格同我繼續認為短線市況預測係毒藥，應鎖於安全地方，遠離小童及成人，尤其喺市場上表現好似小童嘅成年人。」《1992年　巴郡致股東的信》<br><br>美國持續興旺基本上「十分肯定」<br>畢菲特：「過去238年，有邊個睇衰美國經濟而賺錢。若以美國經濟現況與1776年相比，將令你目瞪口呆。單計我出世後，美國實際人均生產總值增加六倍。我爸爸同媽媽於1930年嘅時候，夢想不到囝囝出世後可以見到。」《2014年　巴郡致股東的信》<br><br>人人唱淡就唔好買？<br>巴菲特：「並非一間企業或股票不被睇好，走去買就係聰明；有時候逆市而行與盲目跟從同樣愚眛。意思係要思考分析，不是人云亦云。不過，正如Bertrand Russell所講，套用係股市都好啱，『大部份嘅人寧死也不願思考』，事實確是如此。」《1990年 巴郡主席的信》<br><br>公司不變應萬變？<br>畢菲特：「一直以來獲利採取嘅策略係不變應萬變。箭牌香口膠嘅公司策略鮮有改變，非常吸引我，因為互聯網發展下都不受影響。類似業務我都好鍾意。」《1999年 商業週刊訪問》<br><br>點揀優質股至好？<br>畢菲特：「用合理價錢買到一間優質公司股票，好過用低價撈到質素一般嘅公司。」《1989年 巴郡致股東的信》<br><br>要有長遠目光<br>畢菲特：「投資者目標應該以合理價格，買入易於理解嘅業務，而且收入喺5年、10年或20年後會持續增長。但細心發現，就發覺有上述條嘅公司唔多。如果真係搵到，應該持有呢類公司股票。同時要抵抗誘惑。假如你唔願意長摣一隻股票10年，咁摣10分鐘都唔好諗。」《1996年 巴郡致股東的信》<br><br>培養及建立好習慣<br>畢菲特:「連串習慣開始時唔易察覺，直至想改先發覺太沉重。所以，喺你嘅年紀，應培養及建立你欣賞嘅習慣同興趣，全部由你自己掌握。」《2007年 某MBA課程講座》<br><br>經典中經典<br>畢菲特：「當別人貪婪時恐懼，當別人恐懼時貪婪」此句話一出，成為投資界經典。《2004年 巴郡股東大會》</p></body></html>