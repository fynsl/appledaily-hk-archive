<html><header><meta charset="utf-8"><title>袁鳳瑛扮新娘壓軸江欣燕透腿　撐李健達開騷</title></header><body><h1>袁鳳瑛扮新娘壓軸<br>江欣燕透腿　撐李健達開騷</h1><p>年過半百的80年代音樂人李健達，當年憑電影《阿郎的故事》片尾曲《也許不易》走紅，他前晚於旺角麥花臣場館演出一場處男騷「十二門徒演唱會」，狂碌人情卡，請來傳過緋聞的江欣燕、鄭敬基、黃寶欣、袁鳳瑛及張麗瑾等輪流上台做嘉賓，而徐小鳳、湯盈盈母女、鍾麗淇和向海嵐等也有捧場。</p><p>黃寶欣感激改詞</p><p>李健達當年除作曲外，又做監製，作品多不勝數，先後為徐小鳳作過《變色感情》，又為張麗瑾作《留給最愛的說話》等經典金曲。李健達前晚穿長褸襯黑超出場，大玩型格。黃寶欣表示感激李健達在13年其父過身時，將《兩地情》改歌詞獻給其父。</p><p>「開一場唔夠喉」</p><p>江欣燕前晚玩透視騷腿，和李健達拖手及任對方搭膊頭合唱，她說：「多謝李健達為劇集《女人俱樂部》作片尾曲，我哋合照後，無啦啦變咗緋聞，搞到佢要獨守空房。」鄭敬基前晚唱了李健達為他創作的新歌《說不盡情話》：「我同太太呢個月7號結婚一周年，呢首係送畀佢做禮物。」台下鄭太聽到很陶醉。<br>壓軸出場有穿婚紗的袁鳳瑛，她跟李健達合唱《滾滾紅塵》和《天若有情》，李健達最後唱了首本名曲《也許不易》。<br>李健達在騷後接受訪問：「開一場唔夠喉，中段都玩到好high同忘形，希望有機會再開，唔好要我等26年，等13年好喇。」講到今次獲不少歌手撐場，是否碌盡人情卡？他笑言：「今次仲有好多人唔得閒嚟，小鳳姐嚟支持好開心，我本來都想請校長（譚詠麟）嚟，但唔敢。」<br>採訪：曹家誠<br>攝影：沈健程</p></body></html>