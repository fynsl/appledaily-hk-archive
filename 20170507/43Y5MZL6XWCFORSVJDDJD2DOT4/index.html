<html><header><meta charset="utf-8"><title>趣趣地：伊巴講錢都贏朗尼</title></header><body><h1>趣趣地：伊巴講錢都贏朗尼</h1><p>曼聯射手伊巴謙莫域，雖然因傷而提早收「咧」，不過呢位35歲老將打入由《星期日泰晤士報》計算嘅英國體壇富豪榜！據悉伊巴嘅身家累積有1.1億鎊（約11.1億港元），力壓隊友朗尼喺富豪榜排第二。至於F1平治車手咸姆頓再次成為英國最有錢嘅運動員，身家估計高達1.31億鎊（約13.2億港元）。</p></body></html>