<html><header><meta charset="utf-8"><title>趣趣地：冠軍鬥到尾英冠雙盃伺候</title></header><body><h1>趣趣地：冠軍鬥到尾英冠雙盃伺候</h1><p>英冠周日煞科，雖然白禮頓暫以92分排榜首，但紐卡素只係以一分之差緊隨其後，所以要鬥到最後一刻先知邊隊贏冠軍！白禮頓周日作客阿士東維拉，而賓尼迪斯帶領嘅紐卡素就會主場對班士利，不過英國《每日郵報》就大爆賽會準備兩個獎盃，分別放喺維拉公園同聖占士公園球場，無論邊隊封王都可以即刻捧盃！</p></body></html>