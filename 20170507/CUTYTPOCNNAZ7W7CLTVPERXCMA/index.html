<html><header><meta charset="utf-8"><title>花絮：拳王WAGs齊賀傑志</title></header><body><h1>花絮：拳王WAGs齊賀傑志</h1><p>噚日旺角場紅旗高掛，入場球迷當中仲有香港拳王曹星如（小圖）！傑志特別印咗件有佢名嘅波衫，佢亦都着住睇波，睇得非常入神！除咗呢位星級粉絲，唔少傑志球員嘅WAGs都有入場打氣，賽後仲入草地慶祝，當中就快結婚嘅林嘉緯話，呢個冠軍係佢同未婚妻Sa姐最好嘅禮物。</p></body></html>