<html><header><meta charset="utf-8"><title>32C唔見咗？陳庭欣喪揈水髮搶Fo</title></header><body><h1>32C唔見咗？<br>陳庭欣喪揈水髮搶Fo</h1><p>29歲前香港小姐冠軍陳庭欣(Toby)，喺剛播完嘅劇集《全職沒女》入面就飾演Pisa K，其中一場挑逗張兆輝嘅戲份，就俾張兆輝話佢個胸手感有啲唔同咗，劇集就播完，昨日Toby都飛咗去蘇梅島同陽光玩遊戲，佢仲喺Instagram晒咗張自拍三點式相，唔知係咪想證明，佢32C嘅上圍係真材實料呢！<br> <br>除咗要證明自己真材實料外，Toby仲上載咗一段出水芙蓉嘅短片，見到佢好努力咁揈頭髮，仲hashtag話自己NG咗過百次，跟手就𢱑撈話：「有冇洗髮水廣告可以諗諗我呀，唔該」，咁有網民見到佢話NG咗過百次，就留言關心佢問佢條頸有冇事喎！</p></body></html>