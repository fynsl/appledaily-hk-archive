<html><header><meta charset="utf-8"><title>村長：清朝起已獲發牌捕魚</title></header><body><h1>村長：清朝起已獲發牌捕魚</h1><p>【本報訊】西灣村村長黎恩表示，該村歷史300多年，自清朝起已獲發牌照在近岸拖網捕魚，「英國（殖民政府）都未嚟，我哋已經喺度攞魚，到英國嚟見到我哋攞魚，就發牌畀我哋，已經百幾年歷史」。村民以獨特的「沙罟拖網法」捕魚，由兩隻漁船在海底拖網，然後將網往岸上拉，一網可得魚穫600斤，村民希望可記錄和保存捕魚文化。</p><p>促漁護署管制遊艇不果
</p><p>近年大浪西灣成為旅遊勝地，黎恩指越來越多水上單車和快艇在沿海活動，「快艇同水上單車喺度穿插，影響我哋攞魚，又影響村民同旅遊人士安全」。他指上月近岸最高峯時期有10隻快艇，「一個灘有10隻快艇飛嚟飛去，你話危唔危險呀？」<br>黎恩本人亦持有岸灘圍網牌照，每年續約一次，「我哋捕魚好密嘅，但呢10年旅客太多，我哋落網都落唔到」。他曾經要求漁護署管制遊艇，但不得要領，惟有改在平日下網，試過有船隻駛過時遭魚網纏住，「我都試過兩次，有隻船飛埋嚟打到我啲魚網，卡到唔郁得，佢仲賴我哋擺啲魚網喺度」。他提醒在捕魚時遊人切勿落水，以免發生危險。<br>環境及自然保育基金今年初撥款950萬元，予西貢區社區中心推行「西灣地區復育計劃」，為期3年，包括在西灣復耕5.8萬方呎棄耕農田、復修水井，亦翻新了一間村屋作為遊客資訊中心，介紹當地獨特的捕魚方式。<br>■記者潘柏林</p></body></html>