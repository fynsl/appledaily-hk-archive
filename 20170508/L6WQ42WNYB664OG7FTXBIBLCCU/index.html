<html><header><meta charset="utf-8"><title>八方人物：為客急救生興趣　空姐轉行做護士</title></header><body><h1>八方人物：<br>為客急救生興趣　空姐轉行做護士</h1><p>空姐、護士，兩者均為不少人嚮往的職業，當「空中飛人」落地轉做「白衣天使」，當中有甚麼故事？古佩蘭，廿多歲，預科畢業後在一間本地航空公司做了兩年多空姐，「飛機上面有乘客身體不適，無論頭暈身㷫定心跳停頓，都有guideline（指引）做急救，但點解要咁做就唔清楚」，她有興趣學多些，決定辭職再上學，到明愛醫院護士學校，由學護開始從頭做起。</p><p>發覺電視謬誤多</p><p>本周五是國際護士節，在香港要成為護士，除了修讀大專院校的護理課程，還可以報讀護士學校。明愛醫院護士學校二年級學護古佩蘭是前空姐，重拾放下多年的書包，身邊朋友、舊同事均反對，「我係文商科生，對理物、生物、人體結構唔清楚，個個都話會好難catch up（跟上）」。她最初上課的確不太明白內容，回家溫書也很辛苦，幸獲導師教路，自修中學生物科，即見改善。<br>「唔係做航空公司唔開心，只係對醫療大興趣啲」。她指以往做空姐時曾接連數天遇上乘客不適，試過有客人「發羊吊」（癲癇），「公司指引係畀氧氣佢、唔好綁住佢，監測住佢心跳呼吸」，她心中卻對處理方法疑問多多，「睇電視話發羊吊要綁住佢，畀嚿嘢佢咬先唔會咬到脷喎」，入護士學校後終明白電視謬誤多，咬東西可能影響呼吸，供氧則防肌肉抽搐不能呼吸。<br>空姐與護士的不同，還有對客人/病人的時間。「飛一班機最多10幾個鐘，對住同一班客最多10幾個鐘，但病人唔同，長嘅一個月、幾個月都有」，她指護士不止噓寒問暖，還要安排全人服務，關顧病人身心社靈。<br>即將成為正式護士的三年級學生李凱晴則指，護士的角色很多，除了是突發事情的處理者，亦是教育者及關顧者，在病人康復路上有不同角色。李來自單親家庭，自小想做護士，文憑試後報讀護士學校不成功，做過侍應及中學代課，又回到校園讀副學士，之後再報考護士學校，成功追夢。讀護士要不停考試及實習，她指過去3年經歷無數辛酸，全賴同學及老師支持才撐過。<br>明愛醫院護士學校講師兼課程統籌張可耘指，年輕人溝通較弱，除一般模擬訓練，近年培訓學護時加強溝通訓練，現正計劃讓學護穿上病人衣服，在醫院環境體驗病人感受，「好似瞓床推上病房，推嗰個唔會有特別感覺，但地面唔一定完全平坦，瞓喺度會好震」。護士學校正與醫院商討執行細節。<br>■記者嚴敏慧</p></body></html>