<html><header><meta charset="utf-8"><title>遺孀以夫為傲感激袁潔儀曾守明阿Sir長存</title></header><body><h1>遺孀以夫為傲感激袁潔儀<br>曾守明阿Sir長存</h1><p>無綫「御用警察」曾守明（Raymond）上月23日在廣州一間酒吧登台時突暈倒猝死，終年58歲，家人昨日在紅磡世界殯儀館為曾守明設靈，今日大殮後遺體會進行火化。曾守明靈堂上掛上「德範長存」橫匾，並以曾守明早年劇照作遺照。<br>曾守明太太邱淑芬與兒子曾忠燁昨日接受傳媒訪問時，心情看來已平復下來，曾太表示感激各方好友幫忙，特別要多謝袁潔儀，曾太說：「佢喺當地聯絡公安，為我哋東奔西跑，呢樣係Raymond積出嚟嘅福。𠵱家希望Raymond去到第個地方之後可以做佢喜歡嘅事。」</p><p>想仔入紀律部隊</p><p>曾太表示他們沒宗教信仰，所以喪禮採維新教儀式，大家可以在靈堂以任何形式向死者致意。問心情是否平復時，兒子忠燁說：「仲有少少掛住爹哋。」曾太則謂：「當執Raymond嘅嘢時都勾起好多嘢，我都好proud of Raymond，建立咗好多好嘅relationship。」並指遺照是家人揀選的無綫劇照，覺得很有「阿Sir」形象。曾守明可有遺願？曾太說：「佢好想個仔畢業之後加入紀律部隊，不過都要睇阿仔意願。」<br>曾擔任輔警的曾守明生前人緣甚佳，無綫前行政主席梁乃鵬、歐瑞偉、陳啟泰、宣萱、曾醒明、錢小豪、袁潔儀、羅樂林、劉江和黃浩然等昨前來鞠躬，而錢嘉樂、羅仲謙、楊怡和胡杏兒等則送上花圈。袁潔儀昨表示當日收到無綫藝員科訊息希望她幫忙，她說：「嗰日我約曾太去當地公安局會合，咁啱我嗰幾日休息喺廣州，唔係啲乜嘢，識唔識都應該要咁做。我都從中學習香港人喺內地出事應該點處理，我同我先生講，有乜事我都要返港。」</p><p>歐瑞偉辛苦難受</p><p>當日跟曾守明一起上廣州的歐瑞偉昨感慨說：「我心情平復咗，最辛苦係一齊上去，一齊返唔到落嚟，好難受。」他指當日跟曾守明一起登台的鄭家生日前60大壽，昨日未能前來，已代他上香。<br>採訪：卓寶花<br>攝影：仇志德</p></body></html>