<html><header><meta charset="utf-8"><title>【創意爆燈】咖啡機溝手機殼　加App控制係咪實用？</title></header><body><h1>【創意爆燈】咖啡機溝手機殼　加App控制係咪實用？</h1><p>有時創作力量同幻想真會嚇你一跳，畀你諗多1,000次都未必會諗到手機殼原來可以溝埋咖啡機！意大利創意發明家Clemente Bionde剛剛將一件非常有「創意」的產品放上Kickstarter眾籌，正如先前所講，就是一個名為Mokase的咖啡機手機殼，無論去到邊度想飲一份Espress都話都無咁易。Mokase手機殼在機側位置設有一個方型空間，用以放入特製的微型Expresso咖啡囊，配合機殼內的微型發電線，只需5秒至8秒，就可製作出一份25ml約50度至60度的Espresso，然後從設於手機殼頂部的微型出口就可倒出Espresso。講得上是咖啡機手機殼，設計師更特別為Mokase開發了一個手機App，製作咖啡時要用App啟動先得，而唔需要在手機殼上按掣，不過另一方面睇用App控制都幾多餘。但到底Mokase手機殼內置發熱線安唔安全，又或者會唔會出現咖啡滲漏而整壞手機呢？相信好多人都會有這些疑問。Mokase手機殼（對應Apple、Samsung、Huawei及LG主流手機／已包括2個咖啡囊）支持價49歐元（約$420)，而30個咖啡囊支持價則是20歐元（約$171），但目前集資情況似乎唔太樂觀，照目前勢都幾難達到75,000歐元的集資額去正式生產。</p><p>影片： https://youtu.be/9NTMHuKzUJs <br>資料來源：Kickstarter<br>文：布偉倫</p></body></html>