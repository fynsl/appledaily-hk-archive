<html><header><meta charset="utf-8"><title>【只可打電話】2G卡片手機開賣　售價過千加5美金月費</title></header><body><h1>【只可打電話】2G卡片手機開賣　售價過千加5美金月費</h1><p>如果大家對於一部手機的要求只是收發電話及儲存幾個電話號碼，而唔會打文字訊息、影相、聽歌、玩FB又或者覆WhatsApp，這部好似信用卡大小的The Light Phone應幾適合大家，尤其是極度鍾意簡約設計的朋友。</p><p>可能大家曾經都睇過這部The Light Phone的報道，查實它在2015年已放上Kickstarter集資，最後於今年1月開始派貨給各位Backers，而近期廠方都接受一般買家的預訂，預計在5月底正式推出市場。不過大家又唔使咁快開心住，第一每部The Light Phone手機價錢達到150美元（折約$1,167），售價並唔平，足夠買得起兩部新Nokia 3310；第二是手機暫時都只會在美國推出，其他地方用家暫時未買得到；最後是手機只支援2G網絡，於美國每月需付5美元服務費，有時型係需要付出代價。</p><p>資料來源：The Verge<br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>