<html><header><meta charset="utf-8"><title>【腦場料】$99手寫Memo平板　8.5吋大芒記事</title></header><body><h1>【腦場料】$99手寫Memo平板　8.5吋大芒記事</h1><p>今個星期腦場返咗部好有趣的平板！裏面並冇安裝任何操作系統，亦唔可幫你煲劇聽歌，佢唯一的功能，就係畀你在上面寫字繪圖，記下重要的事情，佢個名LCD Writing Tablet。<br><br>大家唔好睇見Tablet（平板）呢個名，而被佢誤導了！如果論功能性，其實佢有些似大家兒時的「磁力畫板」；你可以用佢跟機專用筆，在機身屏幕之上任意寫字，而機身下方仲有一個「垃圾桶」造形的實體鍵，一按下去，你之前所寫所畫的文字及圖畫，就會一掃而空。<br><br>以8.5吋類似平板屏幕的結構，再做成低端科技式的繪圖畫板，的確令人有一新耳目的感覺，而且價錢亦唔算貴，只需$99！</p><p>肥通在追問店舖Sales下，最後得知此機使用了「柔性LCD液晶繪畫板」技術，最大特色之處，就是屏幕在閒置時並不耗電，就算你在屏幕上寫字作畫，亦不損耗任何電力；原因是你只在液晶屏幕上施加壓力，而令屏幕局部位置變色吧了！<br><br>哪麼何時才需要耗電？就是你按「垃圾桶」實體鍵時，屏幕會被刷新成全黑屏，這一個動作就會做成功耗；不過據廠方聲稱，以跟機的「餅電」作計算，大概可以刷新5萬次左右，就算你很愛作畫，日日操機都大概可用上2年時間。<br><br>沒有缺點存在嗎？當然有！就是屏幕上畫出來的線條是偏灰色的，在陰暗環境下會比較睇得辛苦，但相對在日光環境下會好Sharp！另外機身亦未配置有內存，所以誤按垃圾桶鍵，將會是一件相當悲劇的事情。<br><br>查詢：展昇（深水埗黃金商場地面42至44號舖）<br><br>記者：朱崇德<br>攝影：蕭志南<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>