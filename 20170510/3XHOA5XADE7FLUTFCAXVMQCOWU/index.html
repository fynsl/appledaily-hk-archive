<html><header><meta charset="utf-8"><title>【終講得掂數】馬勒當拿唔告Konami　出手幫《PES》做宣傳</title></header><body><h1>【終講得掂數】馬勒當拿唔告Konami　出手幫《PES》做宣傳</h1><p>馬勒當拿定美斯好波？當然年代唔同無得同場比試過，夾硬比對兩位球王都唔公平，但至少馬勒當拿叻在捧過1986年世界盃，到1990年更憑一人之力踢到入世界盃決賽，呢方面美斯仲未做得到。不過馬勒當拿咁有江湖地位，照計都無乜人敢冒犯佢，但偏偏足球遊戲《PES 2017》（亦即《Winning Eleven 2017》）在未得到馬勒當拿同事而在遊戲中用上疑似佢嘅肖像，今年3月時馬勒當拿已經出聲話想告開發《PES 2017》開發商Konami。Konami當然即刻要補鑊，Konami Digital President久保隆之（Takayuki Kubo）更親身飛到阿根廷同馬勒當拿代表談判，終於都傾得掂數，庭外和解。雖然Konami到底付出馬勒當拿幾多錢就未有對外公佈，但相信出手都有返咁上下，在剛簽下的協議中，馬勒當拿將會為《PES》系列足球遊戲進行推廣，直至2020年為止；而馬勒當拿亦承諾捐出部份酬勞用以改善阿根廷基層足球設施，皆大歡喜。<br><br>資料來源：Kotaku, El Eco<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>