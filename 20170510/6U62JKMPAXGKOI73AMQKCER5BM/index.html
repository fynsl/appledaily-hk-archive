<html><header><meta charset="utf-8"><title>【回帶廿年】小中華膠曾志豪：敵我矛盾無孔不入</title></header><body><h1>【回帶廿年】小中華膠曾志豪：敵我矛盾無孔不入</h1><p>霎一聲就回歸廿年，電台節目主持人曾志豪，中文大學文化及宗教研究系講師陳嘉銘，相隔五年再辦棟篤笑，回帶這廿年香港荒誕事。<br><br>常loop住子華神過去的棟篤笑預言，還有90年代廖偉雄胡大為《笑星救地球》中的《97前後》。好笑，但預言／戲言一個個成真，已經笑唔出，曾志豪：「為何要回帶呢？因為我們覺得現在笑不出。你會擔心，因為現在最適合形容的是沒有最嘟，只有更嘟。樓價沒有最貴，只有更貴；政府沒有最差，只有更差，所以你都好難有好傷心的心情，你明天還要哭的嘛。可能回到以前，會否你們勾起好些的回憶。」</p><p>廿年前……想像自由的歌不能唱</p><p>回想，廿年前，他倆一個是中學生，一個剛入大學，對回歸感覺不很濃。陳嘉銘念大學，那夜跟同學去舊立法局聽音樂會，討論將來會否沒得唱自由的歌，講輕鬆的笑話。曾志豪1995年在天安門「回歸倒數鐘」下還會擺V字手勢笑着影相，他知道大人們好驚，怕走不掉，他自己就：「回歸就回歸，都沒辦法。」或者影響更深的，是考新聞系面試時個個都告誡他：「記住問教授，九七後會否沒有言論自由。這樣大家會覺得你是個有憂患意識的學生，入讀的機會就大些了。」<br><br>真正有感受的，是2000年鍾庭耀事件，當時香港大學校長鄭耀宗及副校長黃紹倫，為董建華傳話，要停止他對香港政府及行政長官的民望進行民意調查，陳嘉銘：「身邊好多前輩會講，『喂以前港英年代秘書不會咁做嘢的。』他就像現實地告訴你，細路，整個世界不同了，以前大家都勾心鬥角玩得叻好多，現在玩得很難看。既然大學都能干預，其他事又怎會收手呢？」現在，大家有眼見。</p><p>廿年後……唔啱channel即割席</p><p>睇住個世界變，對住沒有最嘟，只有更嘟，佢哋渴望玩回帶。但更讓人無奈的問題，卻來自民間分割力量。2015年陳嘉銘有《警犬自白》，竟有藍絲朋友同李偲嫣，走去中大校長室遞信說要辭了這老師，「當時同事給我看班叔叔拉大隊，好浩瀚的相片，我心諗唔係呀嘛！我使唔使走佬？我都唔係乜名人，又唔係笑警察，係用警犬角度看雨傘運動的警察箒？其實過去數年好多這種例子，令我覺得那力量不知哪來，純是民間，還是哪裏。但這感覺是越來越強了。」<br><br>早有「大中華膠」稱號的曾志豪：「最明顯係最近的捐血啦！」紅十字會出文勸人捐血，「明明係勸人同和應，竟有人在紅十字會的帖文上出嬲嬲，話紅十字會咒佢。話唔會捐血畀私家醫院的大陸人。」佢朝早喺電台節目講完，勸人退一步看大局，不要諗埋一邊去捐血，熄咪就收到聽眾inbox說以後不聽他節目，割席咁話。「喂！使唔使矛盾位去到咁無孔不入呀！大佬連捐血都要本土優先，是很無奈。」一唔啱channel就即刻有條無形界線分清我是本土，你們不是。無時無刻都以立場說事。「所以好麻煩呀，我覺得現在社會一嚿嚿。」他們的演出中，其中一個點是說我們現在想事情好直線，直線得來有衝突，香港人對內地人，本土對外來者，「其實我哋有個共同敵人吖，咪係個政權！普通人其實不應該揹這罪名的嘛。這些很直線的仇恨，其實都是可以終結的。」<br><br>回帶廿年棟篤笑<br>日期：5月13日、14日<br>地點：新光戲院<br><br>記者：陳慧敏<br>攝影：周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>