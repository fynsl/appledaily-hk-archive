<html><header><meta charset="utf-8"><title>【試鞋報告】低筒Explosive到港　Harden紅鞋更旺場</title></header><body><h1>【試鞋報告】低筒Explosive到港　Harden紅鞋更旺場</h1><p>影片：http://bit.ly/2pU8MUh<br><br><br><br>NBA季後賽打得如火如荼，各球隊球星都出盡全力衝冠之餘，各大運動品牌亦努力出新鞋吸fans錢。而講到adidas最當旺的球星，當然係同馬刺激戰中的James Harden喇，而家馬刺主力Tony Parker仲要傷埋，形勢更好。而早前品牌就就為其簽名球鞋Harden Vol.1推出新色，以紅橙配色，搶眼到極，見Harden近兩場都着黑紅原色，但第二場得13分，手風相當一般，唔知會唔會轉着新色衝喜下呢？</p><p>另外，唔少波友之前都大讚Crazy Explosive極舒服好着，唯一就是鞋筒太高，不太乎合現今潮流。而外國早就有的低筒版近期就終於到港，記者亦有試穿過，實戰感覺的確超班，全掌Boost中底緩震力極佳之餘，反應亦夠快。而暫時新鞋有三款配色，Team、Wolf Primeknit和Gold Standard，雖然Gold Standard和Wolf Primeknit同是木狼隊球星Andrew Wiggins簽名款，但就只得後者用上Primeknit物料。記者試着過就覺得Wolf Primeknit無論透氣度、貼腳度和柔軟度都比普通版優勝，而黑灰波浪織紋亦非常漂亮，以兩者只差100蚊的售價，好難唔揀Wolf Primeknit版囉！<br><br>記者：韓繼聰<br>攝影：周旭文<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>