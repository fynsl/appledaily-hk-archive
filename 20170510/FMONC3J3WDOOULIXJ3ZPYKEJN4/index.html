<html><header><meta charset="utf-8"><title>黑豆烏髮　綠豆清熱去水腫　赤小豆勝紅豆</title></header><body><h1>黑豆烏髮　綠豆清熱<br>去水腫　赤小豆勝紅豆</h1><p>【周三識食】<br>【本報訊】食豆有補益脾胃功效，中醫認為是養生好食材。香港防癆會中醫診所暨香港大學中醫臨床教研中心註冊中醫師陳小琴稱，坊間指飲用紅豆水有助去水腫，改善身形水腫或肥腫，但赤小豆的去水腫功效比紅豆更強，故煲赤小豆湯飲用勝過紅豆水。腎虛人士適合食黑豆，可補腎、烏黑髮，一般人飲黑豆水可補脾腎令抗病力強。推介6款常見的豆類，但痛風或腎病患者則應少食。<br>記者：梁麗兒</p><p>赤小豆vs紅豆</p><p>赤小豆、紅豆均為性甘、味平，有利水消腫作用。兩種豆的顏色相似，若細心觀察，會發現紅豆較圓身，烹調後較易煮爛。赤小豆形狀則較長身及幼身，「無咁易爆開」。比較兩者的去水腫功效，赤小豆比紅豆更強，赤小豆可入藥改善水腫，同時可作食療，推介煲「赤小豆鯽魚湯」飲用，材料包括鯽魚、赤小豆、粉葛及淮山等，有健脾祛濕、利水去水腫作用，也可將赤小豆，連同老黃瓜、白扁豆、薏米煲湯，都有去水腫及清熱利水功效。<br>紅豆比赤小豆較易入口，可煲紅豆沙、紅豆水或紅豆薏米水，雖同樣可去水腫，但只有暫時功效。中醫認為要改善身形水腫問題，不能只靠祛濕利水，要針對源頭，若由脾虛引致，就要加入健脾材料。</p><p>黑豆</p><p>黑豆為現時較流行的養生食材，其性味甘平，雖然其漆黑色外表不討好，但黑豆有補腎、烏黑髮的功效，適合腎虛人士。都市人若長期捱夜，引致睡眠不足，加上工作忙碌都會損精血，令人會有腎虛，症狀包括腰痠、小便密、白髮或脫髮多。另外，年長人士都較易有腎虛。一般人飲黑豆水可以補脾腎，利水消腫，做法簡單，可預先用白鑊將黑豆炒熟備用，飲用時先取出約15克，焗水15分鐘即成。中醫認為，脾腎強健則正氣足，抗病能力強。腎虛人士推介飲用「黑豆烏雞湯」，以黑豆連同制何首烏、烏雞等材料烹調，可以補血、烏髮，適合經常脫髮或受白髮困擾的人士。</p><p>白扁豆</p><p>煲湯或煲茶常用的白扁豆亦可入藥，性味屬甘及微溫，有補益健脾、祛濕消暑作用。適合脾虛濕困或受暑濕入侵致容易屙嘔人士，夏天尤其可用作消暑化濕。港人普遍嗜凍飲、生冷飲食，加上時常歎冷氣，以及受環境潮濕等影響，脾虛濕困型的人士很常見，症狀包括飲食無胃口、容易攰、大便稀爛及白帶多，推介煲「消暑祛濕茶」飲用，材料包括白扁豆、赤小豆、淮山、薏米、新鮮荷葉，尤其適合暴曬後，受暑熱影響人士。</p><p>綠豆</p><p>綠豆有清熱、解毒、清暑利水功效，在家通常會煲綠豆沙作夏天的消暑食品。綠豆沙帶涼性可清熱，適合有口乾、生痱滋、爆瘡人士服用。但要留意脾胃虛寒不宜吃綠豆，即平日容易腹瀉、肚痛等人士。</p><p>黃豆</p><p>黃豆為常用食材，豆腐、豆漿都由黃豆製作，中醫認為黃豆可健脾益氣，適合脾胃虛弱人士進食，如因飲食不定時或欠均衡導致的脾胃虛弱，即有胃口差、容易腹瀉、消化力弱等問題。另外，黃豆含有大豆異黃酮，可紓緩更年期女性不適。推介市民可煲黃豆排骨湯或黃豆粥食用，可以健脾。要留意黃豆製品如豆腐，因加入了食用石膏粉，帶有涼性，故有清熱作用，在夏天有暑熱時可稍為多吃，豆漿則屬於平性食品。</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>