<html><header><meta charset="utf-8"><title>見佢個樣心離一離 - 鄧達智</title></header><body><h1>見佢個樣心離一離 - 鄧達智</h1><p>39歲法國靚仔總統出爐，要說的，大家都講完講盡，速瞄讀者在《時尚女郎》版面大讚特讚第一夫人布麗吉特（分明普通話翻譯傳過來香港，舊時BB一樣叫Brigitte譯為碧姫，冇問題喎）衣着與品味；竟然與編輯筆下故事相去頗遠！<br>……作嘔！……<br>……條腿幾靚都冇用，見到個樣心都離一離……<br>無神論共產黨推行有年，成果顯著，透染香港日益見功，港人與強國同胞愈見睇齊，《善有善報 惡有惡報》已漸沒市場，無需因住收尾幾年；人言可畏、人言刻薄、人言心情腐蝕劑，人言無需負責任在近年人人都嚮往自擁網上發言平台尤其顯著，憎人富貴嫌人窮尤其氾濫。<br>讚人家衣着到家，皮相工夫啫，咁都眼痛？又非網上選美，何必睇唔過眼？<br>一部分女性、尤其未曾嫁得了一族，見人家比前學生、老公年長二十五歲，竟然風風騷騷做法蘭西第一夫人，個總統分明青年法國版湯告魯斯，點會唔眼紅？<br>吸引力優勢並非全是青春的道場，先不要巴閉、自我大晒；曾經名言有道：智慧用不得其所的青春，外表皮相鮮肉至佳用途大不了送去交易、販賣！<br>布麗吉特笑容可掬，笑顏開展仍見豐盈少女氣質另加衣着時尚得體，年齡雖然略大無損吸引力；情人眼裏出西施，相信馬克龍理由與信心都十足。從此女性的年齡不用過份保密，過了四到「忟」甚至五以上無需過深圳包𡃁仔，重要自己經濟能力獨立、內涵素質水平高，有大大個總統與第一夫人作後盾，巿場開托有力，何需害怕做剩女？<br>是個口舌便給政客？還是真正政治人物？還需時間考驗馬總統，孰優孰劣，自有分曉。<br>但他必會歷史留名：曾為女性爭取歲月權益。<br>年齡相距四分一個世紀，無損衍生愛情，相濡以沫，老婆更是選舉總統幕後重要推手之一，這兩點已足夠馬克龍名留史書。</p></body></html>