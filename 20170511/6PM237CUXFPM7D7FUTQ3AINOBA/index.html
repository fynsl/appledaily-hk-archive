<html><header><meta charset="utf-8"><title>嘉玲靚足30年傳與曾華倩關之琳為仔反目</title></header><body><h1>嘉玲靚足30年<br>傳與曾華倩關之琳為仔反目</h1><p>Super Girls最近內訌，有傳陳穎欣(Yanny)暗媾李靜儀(Heidi)嘅男朋友。其實咩年代都有姊妹為仔反目例子，但有時隨住歲月都可以和好如初。<br><br>17歲就考入無綫藝員訓練班嘅曾華倩，同高佢一屆嘅師兄梁朝偉拍拖。曾華倩曾經講過入娛樂圈最大嘅收穫就係有偉仔呢位男朋友。但後來偉仔因為拍劇太忙，曾華倩無法容忍，拍拖6年最終都分手。有傳當時係被與華倩同屆藝訓班嘅劉嘉玲橫刀奪愛，兩人從此反目。直至04年，喺吳君如嘅穿針引線之下，劉嘉玲上曾華倩嘅節目做嘉賓，一段恩怨先就此化解。<br><br>而劉嘉玲雖已成人妻，經常同梁朝偉出雙入對，但依然好惹火。早前被關之琳（之之）指摘與前夫陳泰銘行山，係唔顧及別人感受嘅行為。早前兩人同場都係前後腳現身，之之被問到係咪早有心病？佢冇否認，只拋下一句﹕「唔講。」</p></body></html>