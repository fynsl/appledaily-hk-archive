<html><header><meta charset="utf-8"><title>「而我不知足球總監係乜」雲爺爺專權想點都得？</title></header><body><h1>「而我不知足球總監係乜」<br>雲爺爺專權想點都得？</h1><p>今季阿仙奴成績唔多掂，球迷怒氣衝天，有啲報道話，無論領隊雲格下季留唔留隊，兵工廠都會大改革，包括加設體育總監，分薄領隊職權。喺禮拜二嘅記者會上，雲格否認阿仙奴加設足球總監（Director of Football），仲話有佢一日，就唔會有體足球總監。<br><br>67歲嘅雲格雖然未講續唔續約，但表明唔要體育總監騎住佢；被問到阿仙奴會唔會重整架構，雲格話：「唔會，唔會，唔好意思，唔會。我係阿仙奴領隊，一日我仲係阿仙奴領隊，我就會決定晒所有技術層面嘅嘢。我唔清楚足球總監要嚟做啲乜，係咪搵個人企喺度，叫啲球員走左定走右？我唔明足球總監做乜，從來冇明白過。」阿仙奴家陣排第六位，34戰得63分，就算贏番餘下四場聯賽，都要寄望利物浦失分，先至可以打入前四。兵工廠周三會作客修咸頓。</p></body></html>