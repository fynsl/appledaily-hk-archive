<html><header><meta charset="utf-8"><title>IG洩密同遊日本Heidi舊愛轉嗒SG另一成員</title></header><body><h1>IG洩密同遊日本<br>Heidi舊愛轉嗒SG另一成員</h1><p>Super Girls被指內訌，當年同Heidi(李靜儀)傳緋聞嘅有米音樂人陳考威(Gareth)同Super Girls另一位成員Yanny(陳穎欣)撻着。<br><br>不過佢哋嘅戀情真係有迹可尋，喺兩個星期前Yanny上載咗幾張喺東京影嘅相到社交網站，而其中一張就係影住池袋站嘅相。無獨有偶，Gareth就喺差唔多時間上載張佢喺機場去日本東京嘅相：「生日做咩好？緊係去旅行啦！」而佢哋喺相中着住坐嘅鞋，無論係牌子定顏色都係一模一樣，十足情侶鞋一樣，睇嚟佢哋嘅關係非常可疑。<br><br>其實喺更早之前，即係大約一個月前佢哋仲各自上載咗唔少喺加拿大嘅相，其中Gareth係名言順正打卡話係溫哥華，而Yanny就只係上載相，不過其中有一段片就影住溫哥華嘅獅門橋。有佢哋嘅身邊人爆料，其實Yanny係做跟得女友，跟陳考威去加拿大參加男友親人婚禮。<br><br>而喺上周日佢哋仲去咗睇陳綺貞嘅演唱會，仲各自上載同陳綺貞嘅合照。</p></body></html>