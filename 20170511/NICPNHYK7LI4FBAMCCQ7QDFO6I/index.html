<html><header><meta charset="utf-8"><title>【為今季不敗賽駒拉頭馬】劉溫馨白雲鬥堅挺　仲有前玉女歌手現身！</title></header><body><h1>【為今季不敗賽駒拉頭馬】<br>劉溫馨白雲鬥堅挺　仲有前玉女歌手現身！</h1><p>快活谷賽事每場限最多出12駒，這晚（10日）用全闊A跑道進行比賽，中內檔馬開場後一直處於上風，繼第二場由最內檔三駒包辦三甲後，第三場四班1200米，亦開出中內檔馬三重彩。<br><br>其中4檔「破風者」是第三場大熱門馬，此駒在史卓豐胯下沿途前置，直路加速大勝2.75馬位，連續第二仗攻下同班同程，本身由呂健威轉投苗禮德馬房後兩戰保持不敗，亦維持今季逢出必勝，今場單Win及組合獨贏A1分別派21.5及16.5元。<br><br>賽後凱旋門不乏不同年代索女，包括兩位無綫好身材藝人劉溫馨、白雲，以及年約51歲的前女歌手黎明詩，她是第14屆十大中文金曲最有前途新人獎銅獎得主，同屆金、銀獎為郭富城和劉錫明。黎明詩淡出娛圈後，曾經轉行做保險經紀，不過做咗好短時間就冇做。今晚她們均應邀為「破風者」馬主卞正華一齊拉頭馬。<br><br>「破風者」本由呂健威訓練，上季兩戰全負，今季轉至苗廐重新出發，結果一口氣由史卓豐連贏兩次谷草四班1200米，呢匹四歲新星前景令人看俏。<br><br>第三場二至四名順序為大冷門5檔「教主」、1檔半熱門「紅褲精神」及落飛冷馬6檔「盛勢」，呢條中內檔馬四重彩派四萬三千幾。</p></body></html>