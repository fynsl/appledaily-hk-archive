<html><header><meta charset="utf-8"><title>【馮仁昭四圍超】林心如霍建華為女祈福</title></header><body><h1>【馮仁昭四圍超】<br>林心如霍建華為女祈福</h1><p>林心如今年1月生咗囡囡「小天使」後，一直都由佢照顧，因老公霍建華一路喺內地拍緊清裝劇《如懿傳》，直至日前先至煞科返回台北。</p><p>霍建華日前返到台北就陪老婆心如一齊去行天宮拜神，有網民目擊二人喺宮廟內排隊祈福，仲話霍建華當時手上拎着小朋友嘅衣物，估計係幫愛女祈福，保佑囡囡平安健康。<br>撰文：馮仁昭</p></body></html>