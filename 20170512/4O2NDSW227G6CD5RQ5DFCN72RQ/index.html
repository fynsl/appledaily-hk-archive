<html><header><meta charset="utf-8"><title>趙勁皓：母親係最偉大DaDa感覺囡囡打針好痛</title></header><body><h1>趙勁皓：母親係最偉大<br>DaDa感覺囡囡打針好痛</h1><p>【母親節系列之新手爸媽】盧頌之（DaDa）和趙勁皓（King）今年誕下愛女安嵐，乳名踢踢，談到踢踢的出處，是因為在肚中經常起腳踢摸她的King而來。兩人已計劃在囡囡百日宴當日註冊結婚，令到今個母親節更具意義。</p><p>以女兒為先
</p><p>初為人母的DaDa講到湊BB的趣事，即顯得眉飛色舞，但估不到的是在產後曾患上抑鬱，她說：「我諗個個新手媽咪都有呢個情況，對住一個新生命束手無策，身體未復原，心情未ready，頭一星期每餐飯都喊，好想照顧好BB，但又無能為力，心情好複雜，好需要老公陪住。」她自言生B後放下任性，一切以囡囡為先，男朋友King對此體會最深，他說：「𠵱家去街會推住BB車兼拎住一袋二袋BB用品，甚至以前我都大使，但係𠵱家冇乜購物慾，所有嘢都盡可能畀BB。」<br>DaDa續說：「陀B嗰陣冇乜特別，到出咗世，由細細粒變到有重量，嗰種感覺好神奇。有一朝早BB認得我望住我笑，嗰吓佢畀到我感覺係佢好需要我，我好感動。」自踢踢出世後，DaDa笑言手袋亦同時淪陷，只有放電話及銀包的位置，其餘地方都給女兒的日用品佔用：「我仲記得第一次帶BB去打針，第一次感受到切膚之痛，打針時我哋兩個互相抱住，BB勁喊，覺得好陰功、好痛。」</p><p>湊B現分歧
</p><p>King試過與DaDa在湊BB時現分歧，他說：「正如要搬出嚟買樓住，但又唔畀你返工。我知道做母親生仔係最偉大，我尊重對方，盡可能唔會去鬧交。」<br>採訪：卓寶花<br>攝影：沈健程<br>場地提供：Unique Cafe &amp; Kitchen（觀塘）</p></body></html>