<html><header><meta charset="utf-8"><title>黎諾懿超級擦鞋仔《不懂撒嬌》游生Gordon起衝突</title></header><body><h1>黎諾懿超級擦鞋仔<br>《不懂撒嬌》游生Gordon起衝突</h1><p>曾效力亞視17年嘅袁文傑，舊年轉投無綫，最近喺劇集《不懂撒嬌的女人》中，做宣萱同林文龍嘅大老闆游生，嗰種霸氣竟然吸引咗一班網民，尤其係佢同高海寧、唐詩詠游水嗰幕，好多人都讚佢keep得好，連9年前拍旅遊特輯嘅宣傳裸照都拎返出嚟，有網民留言：「袁文傑俾亞視浪費了廿年，好希望佢係TVB發熱發光，為阿仙奴爭一口氣」。<br><br>對於網民嘅留言，袁文傑接受傳媒訪問：「唔會，我從來都冇呢個感覺，雖然亞視個台比較細，但係工作嘅機會都多，我都拍過好多劇集，做過主要嘅角色，而且又做過大騷嘅司儀，其實成績表ok㗎，雖然外間會有呢個感覺，但係唔可以咁講。」袁文傑：「(亞視)對我自己嚟講，吸收咗好多實戰嘅經驗。」<br><br>今次喺《不懂》飾演游生嘅袁文傑，佢每次出場都震壓林文龍同宣萱，搞到唔少網民都覺得佢好有霸氣，唔知劇情嘅發展又會係點呢？袁文傑：「大家都知喺劇中我好欣賞林文龍，但係跟住同林文龍、宣萱嘅關係會有180度大轉變，大家會有啲路向唔同，去到中後段，我同文龍都會有啲嚴肅嘅衝突戲，會挽救公司嘅危機。」</p></body></html>