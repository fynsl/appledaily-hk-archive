<html><header><meta charset="utf-8"><title>對麥明詩抽水一笑置之陳美齡嚴對教育「唔講得笑」</title></header><body><h1>對麥明詩抽水一笑置之<br>陳美齡嚴對教育「唔講得笑」</h1><p>陳美齡早前被指獲候任特首林鄭月娥邀請，接任吳克儉成為教育局局長，她已於周一在電台節目否認。前晚，她現身中環出席其新書宣傳活動，問到她是否已正式拒任時，她說：「係，原因唔可以講畀大家聽，家庭係一個原因，雖然仔都長大，但都要得到丈夫同意。」</p><p>「有人叫開學校」</p><p>是否與林鄭多次見面，陳美齡承認說：「係見咗好多次，都係傾吓啲教育問題，希望可以改善到，本書未印出嚟嘅版片有畀佢睇。」問到日後有副局長或顧問等官職，會否考慮，她坦言：「有好多人畀好多意見我，有啲叫我開學校，又叫我去參加一啲家長會，好多熱心嘅人，所以我都要作一個決定，一切都要同家人商量，睇吓自己適合乜嘢。」她自言加入政府做顧問機會低：「要有人問佢先會作選擇，錢唔係考慮因素，自己做咗好多研究、聽咗好多人嘅心聲同苦水，唔講出嚟對唔住同我講嘅人。」<br></p><p>「經過好多考慮」</p><p>之前有網民「創作」了藝人做局長的圖表，陳美齡表示有看過，笑言自己勝任做媽媽隊長。提到十優港姐麥明詩在facebook「抽水」，笑言有教育碩士學位，又出過教育主題書籍的麥媽媽也可勝任做局長，陳美齡說：「大家都好多意見，大家對教育好有興趣，係正面嘅反應。教育制度唔係講得笑，人哋邀請我做任何職位，都唔係講笑，係有經過好多考慮同想法，先有咁嘅行動，當然可以搞笑，但對學生教育制度就唔係咁，抽水係冇所謂，大家笑吓！」<br>採訪：羅慧敏<br>攝影：陳慧安</p></body></html>