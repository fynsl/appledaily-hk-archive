<html><header><meta charset="utf-8"><title>異動空間：科網師兄弟死穴 - 魏力</title></header><body><h1>異動空間：科網師兄弟死穴 - 魏力</h1><p>有睇《蝙蝠俠》的話，對Gotham City不會陌生，電影中這是個罪惡之城，貪官污吏，黑幫橫行，犯罪率高得吃驚，幸好有蝙蝠俠與反派抗衡，才能維持治安。現實中，有間沽空機構就叫Gotham City Research，印象中不常搞港股，但今次一出手，就搵隻千億藍籌瑞聲科技（2018）開刀，出沽空報告質疑其毛利率高於正常水平，認為只值40至50蚊，即係要跌一半。<br><br>報告高明之處，在於學了傳媒「唧牙膏」式爆料手法，講明只係Part 1，意味陸續有來。市場最怕不確定性，加上瑞聲股價在高位，有事先走為敬屬人之常情，剛巧通達（698）又在高位批股，動搖投資者信心，令股價滾雪球般下瀉。<br>魏力鮮有推介瑞聲，自己也無買過，主打都係揀舜宇光學（2382），原因不外乎認為做鏡頭的技術含量高過做聲學，手機拍照質素已直逼單反，還有3D感測、VR等功能在進化，增長潛力較大。舜宇、丘鈦（1478）、比亞迪電子（285）等股份跟隊，相信與升太多、驚批股有關，但觀乎ASM（522）批完幾日就創新高，說到尾都係睇批股折讓幅度，以及盈利質素。<br><br>魏力<br> http://www.fb.com/2012jason <br>本欄逢周一、五刊出</p></body></html>