<html><header><meta charset="utf-8"><title>前Peoples太子爺攻零售業父親做「幕後軍師」</title></header><body><h1>前Peoples太子爺攻零售業<br>父親做「幕後軍師」</h1><p>【本報訊】前萬眾電話（Peoples）創辦人梁啟雄2005年將公司股權賣予中移動（941）後，便由電訊踩入零售界，與兩位公子創辦今時今日十分流行的Sports Bra女性運動內衣品牌Top Secret，惟始終難敵貴租及競爭激烈的命運，經營不足4年便全線關店。然而，梁氏失敗後並無放棄零售市場，反而轉移目標，專注發展美國鞋履品牌SKECHERS的港澳及東南亞地區生意，未來更有意擴充版圖至日本及台灣等地。<br>專營港澳及東南亞地區業務的SKECHERS合資公司，由梁氏兩父子共同打理，父親梁啟雄擔任合資公司副主席一職，主要提供業務發展方向，而兒子梁成永則任東南亞區總裁。梁成永接受專訪時形容父親是「幕後軍師」，對市場變化有獨特眼光，「爸爸多數畀大方向，呢樣嘢對我哋嚟講係上堂，因為佢睇生意、睇大圍的確好厲害。」<br>梁成永剖析當年Top Secret失敗原因，是歸究在時間性及成本高昂問題，回想起來亦很感慨：「可惜嘅係，Sports Bra當時冇咩人做，但到咗2014、15年後先開始有呢樣嘢出現，可見我爸爸生意頭腦真係好勁，但奈何嗰陣冇咁嘅資源同能力，因為要投放的資源太多。」<br>除此之外，家族由電訊踩到零售業，過程並不容易，面對人工成本貴、市場競爭過於激烈，開店賣內衣確是難做，「辛苦係在於自己開新品牌，但香港租太貴，廠嘅成本亦太貴」，2007年建立Top Secret時，該公司於中港兩地均有廠房，分店網絡更遍佈中環、旺角朗豪坊等黃金地段，不過捱到2011年便全線關閉7間分店，「出面啲衫over supply情況好勁，做嘅嘢亦好相似，而當時我哋（運動內衣）又係好niche嘅嘢，所以要做Top Secret係好難做得起。」<br>汲取失敗教訓後，梁便專注發展在2008年以合資方式經營的SKECHERS港澳及東南亞業務，現時SKECHERS在港已有30多間分店，去年更趁租金回落逆市擴充，於銅鑼灣旺區開設近3,000平方呎的旗艦店。梁成永認為從經營Top Secret的經驗得出：「做衫比做鞋更難」，故以鞋為主的SKECHERS更具商機。現時SKECHERS只負責營銷，產品設計及製造均則由美國總公司負責，而合資公司則會每季從總公司中選取300至400款產品在港及其他地區銷售，這種經營模式可減低成本。<br>現時新加坡、馬來西亞及泰國等大部份東南亞地區都由公司負責，梁成永稱，下一步打算爭取日本、台灣、印尼及菲律賓的經營權，「我哋好熟日本，比起美國一定熟過佢哋，如總公司覺得ready去做，我哋都get ready」，又稱期望透過爭取不同國家經營權去壯大品牌知名度。<br><br>記者：范穎琛</p></body></html>