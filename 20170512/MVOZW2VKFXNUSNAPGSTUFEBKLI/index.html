<html><header><meta charset="utf-8"><title>體壇拾趣：傑刺戰售票網好番喇！</title></header><body><h1>體壇拾趣：<br>傑刺戰售票網好番喇！</h1><p>傑志今月26號友賽熱刺，波飛前日喺傑志新贊助商StubHub嘅網頁開售，但就遇上問題；噚日問過傑志，佢哋話網頁已經整番，完全冇問題；至於受影響嘅球迷（圖），StubHub會逐個聯絡番。呢場波嘅飛，下周一起都會喺Cityline發售；而下周日足總盃決賽，除咗何文田足總外，有學生證同傑志球迷會會員證嘅球迷，都可以去石門賽馬會傑志中心買。</p></body></html>