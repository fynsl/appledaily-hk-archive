<html><header><meta charset="utf-8"><title>周六8加2混合賽事！草地C欄同泥地　揀馬有唔同法則</title></header><body><h1>周六8加2混合賽事！<br>草地C欄同泥地　揀馬有唔同法則</h1><p>禮拜六（13日）沙田主席賽馬日編八草兩泥賽事，草地用C跑道作賽，睇番上季主席賽馬日亦係用C欄，當日除了兩場1600米由後上馬勝出外，其餘頭馬全部守前三位入直路建功。當中一場1400米更由「瑩然英峻」（蘇保羅馬房）快放帶到，所以今戰五場同程賽事仍要秤先具前速之馬匹。<br><br>今戰列陣馬中，出戰第二場四班1400米的「知道勝」（沈集成馬房）今季三度在田C欄1400米上名。<br><br>另外，角逐第九場三班1400米的「金剛之星」（沈集成馬房）跑C欄1400米一次即入Q，以上兩匹均速前置馬今仗重返強項隨時可以回復表現。<br><br>至於兩場泥地賽路程皆為1650米，此程內檔馬優勢甚大，最近「好腳頭」及「英才」都係藉內檔之助跑入前兩名，所以第四場四班1650米的「五星特工」（蔡約翰馬房）及第八場三班1650米「皇牌」（苗禮德馬房）等擅跑泥地之內檔馬不妨優先留意。</p></body></html>