<html><header><meta charset="utf-8"><title>【偏心Android玩家】手機版《PES 2017》5月底推出　現可登記拎着數</title></header><body><h1>【偏心Android玩家】手機版《PES 2017》5月底推出　現可登記拎着數</h1><p>5月底當歐洲各大聯賽都已「收咧」，手機版足球遊戲《PES 2017》先至推出又係甚麼玩法呢？可能等大家無波睇時都有啲細藝吧！講真手機版《PES 2017》畫面水平同操控方法無可能比得上家用版，但語音評述就跟得上家用版，即是話連廣東話評述都有，既然遊戲屬免費下載（應有遊戲內購買項目）都值得下載試玩一下。遊戲要到5月底推出，但Konami已經展開推廣活動，就係上官網預先登記的話，就可以得到球員，如Android用家可得巴塞隆拿及多蒙特銀章以上球員各一名，而iOS用家則可得巴塞隆拿及利物浦銀章球員各一名，不過Konami似乎對Android用家比較好，Android用家預先登記就無限國家，但iOS方面暫時只有英國、美國及日本玩家有着數。<br><br>資料來源：Konami<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>