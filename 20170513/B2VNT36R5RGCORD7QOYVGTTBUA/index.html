<html><header><meta charset="utf-8"><title>單親媽媽感安慰思琦有女唔怕攰</title></header><body><h1>單親媽媽感安慰<br>思琦有女唔怕攰</h1><p>【母親節系列之母愛偉大】楊思琦日前與5歲愛女楊卓穎及媽咪三代同堂在鑽石山慶祝母親節，思琦表示每晚也會充當穎穎「私人DJ」播放女兒最愛的歌。訪問當日，穎穎即場唱出最愛的《Do You Hear The People Sing》，令思琦勁冧。<br>思琦透露每次工作後感到疲倦腰痛手痛時，囡囡便會為她按摩，甚至用全身力墜在思琦身上，令思琦疲勞消除。思琦說：「有咗囡囡，發覺做一個媽媽係好偉大，要花好多精神心力。」思琦又指媽咪是她生命中鐵人，她說：「佢辛苦喇！成日我忙時要幫手湊小朋友，我個寶寶都變咗好似佢個女咁，好細個時，穎穎叫咗婆婆做媽媽，我諗其實我媽媽嘅感覺都好似多咗個女咁。」</p><p>鍾淑慧為子爛面</p><p>此外，鍾淑慧與吳岱融的19歲兒子吳政樺現於新加坡服兵役，今年母親節她到新加坡跟囝囝及老公慶祝。為支持兒子服兵役，鍾淑慧早前更與兒子一起畫花面貓。她笑說：「其實我都唔想㗎，但為咗支持佢，都有同佢一齊玩，但好不幸第二日我塊面皮膚敏感，起晒好多暗粒，我覺得都值得囉。」<br>採訪：盧妹、馬建華、魯吉</p></body></html>