<html><header><meta charset="utf-8"><title>霍震寰孻仔唔介意姊弟戀霍啟文認戀Mango　「佢係好女仔」</title></header><body><h1>霍震寰孻仔唔介意姊弟戀<br>霍啟文認戀Mango　「佢係好女仔」</h1><p>現年36歲的王秀琳（Mango）淡出娛圈，但感情生活多姿多采，對象更非富則貴，由天王級郭富城、太陽娛樂文化老闆周焯華、黃曉明、莊家彬、唐堂及李彩華前男友潘啟翀等。近日，Mango被影到與霍英東孫兒、即霍震寰與陳琪琪所生的29歲孻仔霍啟文在尖沙嘴夜蒲，之後齊齊去九龍塘豪宅區短聚兩小時，離開時，啟文更拖實Mango送她返回灣仔寓所。</p><p>不怕被標籤</p><p>本報昨日先後聯絡了兩位當事人，一向低調的啟文在電話中起初迴避，再經追問才大方承認二人發展中，他說：「冇幾耐，係朋友介紹識，佢係好女仔，我唔慣應對傳媒。」對於女友年紀大他7年，啟文表示不會驚被人標籤姊弟戀。<br>男友認愛後，記者就找Mango祝賀她有新戀情，她表示：「都係啱啱開始，希望大家畀啲空間。」問到二人感情穩定，她表示：「好開心，其他要講佢都講咗，唔講咁多喇！」提到男友讚她是好女仔，Mango好受落：「佢都係好男仔！」再問到喜歡男友哪一方面，她就不願多講。</p><p>陳琪琪唔識</p><p>不過，啟文的媽媽陳琪琪就似乎未知兒子與Mango拍拖，她說：「我唔識Mango，亦未見過，唔知係唔係，可能係普通朋友。」<br>據知Mango戀上啟文後，已為嫁入豪門修心養性，即使夜蒲都與男友一齊去。啟文是城中的低調筍盤，家族坐擁300億資產，他畢業於英國杜倫大學金融及會計雙學位，被內地傳媒以「高富帥、低調、穩重」形容，去年他在南沙創業搞跨境商城「自郵行」。戀情方面，他低調處理，曾與賭王三房千金何超雲撐枱腳而傳緋聞。<br>採訪：唐如、小米</p></body></html>