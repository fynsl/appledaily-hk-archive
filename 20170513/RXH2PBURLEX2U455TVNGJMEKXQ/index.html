<html><header><meta charset="utf-8"><title>91年唱《對不起我愛你》失手黎明自認唔夠經驗</title></header><body><h1>91年唱《對不起我愛你》失手<br>黎明自認唔夠經驗</h1><p>黎明（Leon）90年代初出道即爆紅成為天王，但佢喺91年在華東水災籌款活動唱《對不起我愛你》走音，就一度被封為「走音天王」，不過Leon一直都好睇得開，覺得呢個係經歷，佢91年上節目接受黃偉文、雷頌德訪問都唔介意重提。<br>Leon當年公開還原呢件事，仲話成件事係自己唔夠經驗所致。Leon憶述當晚佢因為有工作在身，演出完已經離開咗，之後助手打俾佢話有50萬善款，問佢返唔返去唱，佢聽到就即刻回頭。<br> <br>Leon仲話好記得嗰晚係小鳳姐唱壓軸，佢嗰part如果用長咗時間，小鳳姐就唔夠時間，所以返嚟即刻上台，因為現場冇準備音樂，本來打算清唱，不過當晚音樂總監徐日勤話俾key佢，點知音樂起高咗一個key，佢唔識執生，又唔識唱假音，咪亂晒籠囉。</p></body></html>