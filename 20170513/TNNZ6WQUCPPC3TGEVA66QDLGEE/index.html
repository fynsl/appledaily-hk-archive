<html><header><meta charset="utf-8"><title>林心兒透視Look搶鏡</title></header><body><h1>林心兒透視Look搶鏡</h1><p>索二代林心兒近年成為不少時裝品牌追捧的IT girl，昨日她飛到美國洛杉磯出席Dior品牌2018年度cruise系列時裝騷，同場還有美國小天后Rihanna、歌手Nick Jones、《一百萬零一夜》印度女星菲達萍杜（Freida Pinto）等，心兒把握機會集郵。<br>心兒是香港唯一代表，身穿紅色see through長裙，相當搶鏡，同行還有日本代表水原希子。心兒接受本報訪問，她說：「個騷好特別同神秘，佢哋搵架車嚟接我，但做騷場地要坐成一個幾鐘頭，原來喺一個沙漠區，成件事佢哋氣氛好西部牛仔，好似之前我去完Coachella音樂會感覺，天氣雖然好凍，好大風沙，不過個騷好好睇，成個collection我都好鍾意。」<br>採訪：唐如</p></body></html>