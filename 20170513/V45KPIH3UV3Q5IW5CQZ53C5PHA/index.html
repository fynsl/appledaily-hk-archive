<html><header><meta charset="utf-8"><title>【試食】Prêt，Starbucks，Super Sandwiches大比拼</title></header><body><h1>【試食】<br>Prêt，Starbucks，Super Sandwiches大比拼</h1><p>相對於同類餐廳，Prêt à Manger聲稱主打食物，與其他不同，所以我們分別請來兩位試食專員做Blind test，分別試食來自Starbucks、Prêt à Manger以及Oliver's Super Sandwiches的三種不同食物，食之前他們並不知道幾款食物來自邊間店。比較一下，三種食物包括三文治、沙律以及朱古力鬆餅，試下它們的食物有何不同。<br> <br>第一款食物：沙律<br><br>今次試食為雞肉沙律，先介紹主要材料，Starbucks雞肉沙律中，除雞肉之外、有薯仔、蕃茄仔、青蘋果、堅果以及沙律菜。至於Pret沙律中，有火腿、雞肉、雞蛋、青瓜、蕃茄仔以及沙律菜；Super Sandwiches的沙律材料有雞肉、麵包、芝士、煙肉及沙律菜。<br> <br>政：第一款（Super Sandwiches），雞肉較嫩，第二份（Starbucks）雞肉無咁滑，不過肉味較濃，加上有生果，雖然較貴但最好食；所以揀第二份。至於第三份（Pret）雞肉質素較差，但36元價錢算合理。<br> <br>Tiffany：個人較喜歡菜，所以揀第一份（Super Sandwiches），但都覺得第二份好食。<br> <br>第二款：三文治<br> <br>至於三文治中，今次試食均是經典款色，其中Starbucks經典三文治材料有火腿、蕃茄、雞肉、雞蛋以及生菜，麵包屬於榖物包。Pret的雞肉牛油果三文治，顧名思義有雞肉及牛油果，同時亦有沙律菜，麵包亦是榖物包。至於Super Sandwiches的公司三文治中，則是唯一一間有三層麵包的三文治，材料有麥包、蛋、生菜、蕃茄、火腿及煙肉等。<br> <br>政：以份量計一定是第三份（Super Sandwiches）不過價錢亦相對較貴；但以味道及價錢計，一定係第二份（Pret）。<br> <br>Tiffany：都係二份（Pret）好似食多個沙律好抵食咁，計埋價錢都會揀佢。<br> <br>第三款：朱古力鬆餅<br> <br>Starbucks朱古力鬆餅，面層有朱古力粒，顏色相對較淺；至於Pret及Super Sandwiches同類鬆餅外觀基本上一樣，會給一誤會為同一款，食落才知不一樣。<br> <br>政：三款價錢差不多，所以純粹論味道，作為朱古力鬆餅，朱古力味是重點，中間（Pret）朱古力味濃，所以選它。第一款（Starbucks）以是原味鬆餅加上朱古力粒而已。<br> <br>Tiffany：其實第二及第三款（Super Sandwiches）差不多，但個人喜歡不太甜，所以會選第三款。<br><br>記者：張活儀<br><br>攝影：馬泉崇</p></body></html>