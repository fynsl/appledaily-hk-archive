<html><header><meta charset="utf-8"><title>【一味靠黐】自製超任版Nintendo Switch無難度</title></header><body><h1>【一味靠黐】自製超任版Nintendo Switch無難度</h1><p>影片： http://bit.ly/2pEDhvf <br><br>隨住《Mario Kart 8 Deluxe》推出之後，眼見身邊唔少朋友都已入手Nintendo Switch晚晚上網「鍊車」。如果想為自己部Nintendo Switch執靚啲的話，除了可以學之前有位泰國用家自行噴油改裝成「馬沙版」之外，亦都可以買Switch機身專用貼紙為主機改裝。網上渠道如Amazon都有唔少Switch機身貼紙可以選擇，不過講到最有Heart就可睇下這款由韓國POP Skin所推出的「超任版」Switch貼紙，用色都造型都同超任好相似，至於價錢方面都唔算太貴，主機加上Joy-Con的「超任版」貼紙只是25,000韓圜（約$172）、機座「超任版」貼紙賣20,000韓圜（約$137），另外Joy-Con加上手把貼紙則要15,000韓圜（約$103）。但當然要為機身及Joy-Con平滑地貼上貼紙都好講技巧，要好有心機慢慢黐先至唔會留低氣泡，但見製成品咁靚就真係抵返哂！</p><p>資料來源：9to5Toys<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>