<html><header><meta charset="utf-8"><title>新免費電視登場　無綫舊將齊撐奇妙今開台　傲兒：有競爭更好　河國榮：賺口碑</title></header><body><h1>新免費電視登場　無綫舊將齊撐<br>奇妙今開台　傲兒：有競爭更好　河國榮：賺口碑</h1><p>【奇妙駕到之頻道77】<br>主打合家歡節目的全新免費電視奇妙電視今日母親節開台，港人繼無綫、港台31和ViuTV後再多一個選擇。有份為奇妙主持節目的無綫舊將何傲兒、何傲芝、河國榮及邵仲衡日前出席本報「奇妙飯局」預祝開台成功，傲兒表示有競爭才會進步，河國榮則謂：「我哋拍緊廣東話節目，多唔多人睇就要睇吓香港人支唔支持！」揚言寧要口碑不要收視！</p><p>繼去年4月ViuTV開台後，另一個全新免費電視奇妙電視將於今晚8時於數碼頻道77台開台。奇妙電視屬有線寬頻旗下，由於永升亞洲注資入主有線寬頻交易仍有待本月29日特別股東大會表決通過，若議案被否決，有線電視不但要熄機，就連奇妙亦難以營運，估計因前路未卜，奇妙今日開台沒有任何慶祝活動，只於晚上8時播出早前錄影的半小時特備節目《星匯奇妙77》作開台慶典。</p><p>尋港特色</p><p>奇妙主打合家歡節目，所以選在母親節開台，並請來一班曾為無綫效力的藝人主持節目，包括河國榮主持《香港有寶證》尋找香港奇寶、邵仲衡主持《香港事．香港是…》尋找香港特色行業，而何傲芝和何傲兒主持《何家姊妹何家餐》，與不同文化背景名人藝人開餐食家鄉菜等。日前本報邀請四人於尖沙嘴出席「奇妙飯局」，預祝開台成功。<br>問為何不做無綫而撐新電視台？邵仲衡笑說：「我唔係唔拍，係佢哋冇搵我。我好鍾意傳統手工藝，佢哋開個節目畀我講呢啲，好似講紙紮、龍頭獅頭，我覺得好奇妙。」他直言節目帶出香港一種傳承精神，了解一班老師傅何以仍堅持理想，內容夠晒本土。傲兒則謂：「我拍過劇、飲食節目又拍過，同家姐拍飲食節目係第一次。」至於傲芝亦表示：「我係由ATV、TVB、now到奇妙，每一個都係學習機會，最吸引係我同妹妹合作，我覺得會畢生難忘。」</p><p>食三家禮</p><p>河國榮覺得時代改變，藝人不用簽死一間電視台：「邊度有好嘅節目拍咪去嗰度囉。」目前河國榮與邵仲衡同時為奇妙、ViuTV及香港電台拍節目和劇集，食三家禮，邵仲衡說：「電視台都係請出面製作單位去做，所有方式都唔同咗，好多新嘢，同傳統台格唔同。」眾人均認同科技進步令「電視撈飯」觀眾越來越少，一家幾口各自拿手機選看喜愛節目，令一個新電視台吸納家庭觀眾有一定困難。<br>河國榮就寄望：「冇人知將來多唔多人睇新開電視，惟有盡量拍到最好。我哋拍緊廣東話嘅節目，網上好多都唔係廣東話節目，所以多唔多人睇就要睇吓香港人支唔支持，會唔會睇番廣東話覺得好舒服！收視同口碑，我寧願要口碑。」<br>傲芝和傲兒就認為新電視台讓觀眾多一個選擇，傲兒說：「選擇多咗，觀眾又要求高啲，有競爭先可以做到更加好嘅嘢。」傲芝亦認同：「最緊要有得揀，買菜都會格價，正如我哋都會用時間選擇睇一個好嘅節目。」<br>採訪：魯吉、黃曉妍<br>場地：圓山台灣料理</p><p>話你知：需重新搜尋77台</p><p>今晚開台的奇妙電視，使用數碼頻道77台及模擬電視播放，並非使用大氣電波傳送，而是透過有線固網傳送訊號，再經由公共天線入屋，只要使用有線固網系統大廈住戶，就可重新搜台接收奇妙數碼及模擬訊號。<br>不過，有線固網並非覆蓋全香港所有地方，住戶可在奇妙官網內的「查核奇妙電視網絡覆蓋範圍」搜尋所住大廈有沒有該系統。另外，觀眾亦可透過有線電視07及277高清台收看奇妙電視。</p><p>【話你知】奇妙5.14開台 對無綫威脅有幾大?<br> http://bit.ly/2q884TB </p></body></html>