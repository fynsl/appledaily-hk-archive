<html><header><meta charset="utf-8"><title>【私樓控必睇．2】走入沙頭角禁地！居民：呢度天怒人怨</title></header><body><h1>【私樓控必睇．2】<br>走入沙頭角禁地！居民：呢度天怒人怨</h1><p>「嗌交嗌到拍枱拍凳，同啲幫辦嗌。」「好似我哋讀書學過一句說話，朝令夕改」。於禁區經營茶餐廳的黃先生，他家族幾代人，都以沙頭角禁區為家，提到「禁區紙」問題，他談得激動。<br><br>他表示，沙頭角禁區，沒錯是景色怡人，環境一流，但一張「禁區紙」卻為生活增添不少麻煩。他指，警方不時更改「禁區條例」，以「居民住戶證」可擔保禁區訪客數目為例，就時有改變，「我試過咁樣俾幫辦問，點解你啲朋友要入嚟沙頭角，我唔識答佢啊，點解呀？因為我啲朋友要上嚟探我囉！」<br><br>他表示，「你試吓喺上水禁區紙辦事處嗰度坐兩、三日，一定大把Argue。」他反問，「我哋禁區居民，都係香港人，點解對我哋限制越來越多。」<br><br>自從2012年起，港府分三階段開放禁區，禁區範圍越縮越細，只剩沙頭角村、沙頭角墟及鄰近的中英街一帶，令禁區內店舖生意越來越差，黃先生慨嘆，「依家生意，唔係話賺錢，三幾千蚊生意維持得到嘅，當係生活一部分。我原本兩間舖頭嘅，做做吓依家做剩一間。」<br><br>被問到有否考慮過買入新盤尚澄，他表示本來考慮買，但開價太貴，「供唔到，依家講緊嘅係200幾萬買200幾呎喎，係一個唔正常嘅單位喎。」他又指，尚澄每呎樓面地價只是1,104元，但開價逾萬元一呎實在不合理。<br><br>生於斯、長於斯，黃先生繼續留在沙頭角，是因為這裡始終是他的家，「呢度簡單，人情味重啲，來來去去都係呢一班人，好似你哋嚟到我哋都好開心架，有多幾個人望下，開心架。」<br><br>被問到會否建議區外人搬入，他表示，「退休啦，環境係好架。」<br><br>旁白：黎少凡、倪敏慧<br>記者：倪敏慧<br>攝影：馮鋒、陳家文<br>編導、剪接：陳家文</p></body></html>