<html><header><meta charset="utf-8"><title>谷胸徐子淇收細仔禮物心甜婷婷爆霆鋒唔激得「怕佢為證明去結婚」</title></header><body><h1>谷胸徐子淇收細仔禮物心甜<br>婷婷爆霆鋒唔激得「怕佢為證明去結婚」</h1><p>徐子淇、關之琳（之之）、謝婷婷、宋芸樺和白歆惠等前晚雲集將軍澳邵氏影城出席卡地亞派對。身穿白色低胸晚裝的徐子淇，谷胸上陣，問到出門前有否給老公李家誠過目？徐子淇說：「OK嘅，今晚大家party嘛，輕鬆啲。」今日母親節，徐子淇會跟媽咪、奶奶和一家大細一齊過，她說：「細仔喺學校自己整咗個相架，有佢張相同手印，係第一份禮物，好開心好甜！」<br>謝婷婷被問到內地評論員宋祖德指謝霆鋒和王菲已分手，如消息是假，會食400克狗屎。婷婷未有看過該新聞，她說：「吓，好激喎！咁絕嘅，我唔鍾意，咁奇怪，自己唔想睇，佢係咪真係咁鍾意食呢啲嘢，我真係怕阿哥為咗證明一齊，真係走去結婚，唔好講，諗起都反胃。」</p><p>「上月見到佢哋」</p><p>問婷婷知否霆鋒跟阿菲的感情如何？她說：「上一個月見到佢哋一齊都very good。」婷婷被爸爸謝賢催婚，她表明不想結婚，她說：「佢成日都話我老㗎啦，其實係佢想我快啲結婚啫！我覺得冇乜必要。」她指男友「鷹眼」Jeremy四歲女兒跟她很好，大讚男友女兒獨立。<br>前日Quintus生日，婷婷表示有出席生日會，昨日張栢芝老友張文慈在微博貼生日會相，透露有過百小朋友參加。在玩遊戲時，哥哥Lucas輸了要受罰被搽cream，壽星仔Quintus衝出要為哥哥擋駕。</p><p>之之陪母飲茶</p><p>有份出席派對的之之，問她母親節是否跟媽咪過？她說：「哎呀，我媽咪好忙㗎！佢要打麻雀，都係自己過，可能嗰日同佢飲茶。」同場的台灣女星白歆惠嫁香港富商後定居香港，提到與兒子的第一個母親節怎樣過？她說：「簡單一家三口吃飯，真的好棒，他最近在playgroup打了腳印送給我，收到時都掉眼淚。」<br>採訪：羅慧敏<br>攝影：仇志德、陳順禎</p></body></html>