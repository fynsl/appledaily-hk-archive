<html><header><meta charset="utf-8"><title>【玩得媽】58歲踩板潮媽陪女唱K　「我還未老！」</title></header><body><h1>【玩得媽】58歲踩板潮媽陪女唱K　「我還未老！」</h1><p>從小到大，米粉跟她的媽媽（娜娜）總是形影不離，就連跟朋友的聚會都會帶她一起。如此親密的母女關係，皆因娜娜一點母親的架子也沒有，她從來不會強調自己是母親，亦從不會日夜叮嚀女兒甚麼該做、甚麼不該做。<br><br>一大班朋友開派對、唱K喝酒是常識吧？但米粉卻是一個不會喝酒的女生，然後便是母親大人出場的時候 — 幫忙頂酒。問到娜娜是否特別愛喝酒，娜娜便替自己辯護說：「唔係我鐘意飲酒，而係我覺得咩都要去嘗試，思想開通既人先至唔會老！」<br><br>娜娜跟女兒的朋友亦十分投契，米粉表示：「有時傾到我要截停佢，一大班人傾成人話題，聽到自己既阿媽都傾埋一份，感覺怪怪的。」娜娜聽罷，笑著插嘴：「有乜問題，全部成人嚟㗎嘛！」嗯，又有道理……<br><br>娜娜雖然貪玩，但亦有母親對子女無微不至的一面。她閒時為家人做飯，聲稱煮得一手好菜。隨即，米粉擺出一副「當堂嚇一跳，然後得啖笑」的樣子，反應甚大：「嘩，最經典一定係『榨菜芝士腸炒青瓜』，聽到已經唔開胃，不過菜式都唔係最重要，係味道出咗事！」一聽菜式名，已十分好奇如何得出這配搭，再問到平日如何烹調，娜娜竟說是全靠味精，理所當然地道出煮菜當然是要用味精。不過，對於如此特別的一道菜，娜娜就再三否認：「緊係無煮過呢道菜啦！」<br><br>媽媽煮的菜，米粉就未必懂得欣賞，但米粉卻認為：「邊個話媽媽就一定要煮菜好食？就算佢煮得唔好食，都唔係問題既，又要切、又要洗同煮，呢啲都係心機嚟㗎嘛，唔係奉旨㗎！」</p><p>部份器材提供：滑板城SkateCityShop<br><br>記者：莊芷君<br>攝影：王國輝<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>