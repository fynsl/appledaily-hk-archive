<html><header><meta charset="utf-8"><title>【問爆你阿媽1】你初吻幾時？　假如我做咗人哋第三者...</title></header><body><h1>【問爆你阿媽1】<br>你初吻幾時？　假如我做咗人哋第三者...</h1><p>母親節點慶祝好？最好梗係同媽咪情深對話！三對母子母女，媽咪Estella+仔仔Jeff、媽咪Yan+囡囡Sissy，同埋媽咪Elaine+囡囡Sanke互相問問題，究竟仔女有幾了解阿媽，阿媽又有幾清楚自己仔女呢？第一回：愛情篇！<br><br>第一條問題就令三位媽咪都好興奮：「你嘅初吻喺幾時？同邊個？」媽咪Estella話從來無問過仔仔Jeff呢條問題，Jeff就答得大路啲，話中學初戀咪Kiss過囉！媽咪Yan都好緊張咁追問囡囡Sissy，Sissy就交代得清清楚楚喇，話初吻發生喺亞馬遜......</p><p>假設題1，媽咪問爆仔女：「如果我同你另一半一齊跌落水，你會救邊個？」仔女都話睇下邊個唔識游水就救邊個，仲話會搵個識游水嘅另一半，咪唔使煩囉！不過媽咪Yan就話有另一個答法...<br><br>至於仔女就問爆阿媽：「有冇擔心過我嫁唔出／娶唔到老婆？」、「如果我做咗人哋嘅第三者，你會點？」三位媽咪講出真心話，媽咪Yan聽到「第三者」直頭發火添，即刻去片！<br><br>記者：鄒倩婷（阿仙）<br>攝影：陳家文、峰<br>剪接：Roy</p></body></html>