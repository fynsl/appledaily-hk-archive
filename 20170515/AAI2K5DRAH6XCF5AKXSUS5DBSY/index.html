<html><header><meta charset="utf-8"><title>同小方分手後，小方好多女　Stephy得個排球妹</title></header><body><h1>同小方分手後，小方好多女　Stephy得個排球妹</h1><p>鄧麗欣(Stephy)自從去年同拍拖十年嘅方力申(小方)分手後，佢就開始寄情打排球，仲自組女子排球隊Loey，經常四出打比賽，至於感情，仲盛傳過Stephy改變口味冧同台灣排球教練小牛(鄧衍敏)，至於小方就繼續物色另一半，身邊女伴如車輪轉。<br><br>何超蓮　<br>盛傳小方「越級挑戰」，上年七月疑同超蓮撻着，又指阿G.E.M.係媒人，上年阿G.E.M.生日，小方同超蓮仲一齊到賀㖭。<br><br>強國粉絲 <br>之前有讀者爆料，話小方疑似暗交強國新歡「彤彤」，有兩人喺酒吧飲紅酒同蹺手談心嘅相。不過小方例牌否認，只係話「just a fan」。<br><br>陳瀅 <br>有指小方睇中咗「宅男女神」，出動埋糖妹做紅娘，約陳瀅去老蘭酒吧密會兩粒鐘。不過小方話當晚同場仲有四、五個朋友，間接否應緋聞。<br><br>張沛樂(沙律)<br>有傳去年擔任ViuTV選美節目《美選D.n.A》評判時，已經對其中一位參賽者張沛樂（沙律）起痰，之後仲公然抄牌，但女方已有《點五步》林耀聲做男友。到今年3月，兩人喺鍾景輝生日派對重逢，有指小方即時以WhatsApp攻勢打動女方，又約做gym同游水。</p></body></html>