<html><header><meta charset="utf-8"><title>【問爆你阿媽2】有冇偷睇AV？偷睇日記咁恐怖？</title></header><body><h1>【問爆你阿媽2】<br>有冇偷睇AV？偷睇日記咁恐怖？</h1><p>三對母子母女，媽咪Estella+仔仔Jeff、媽咪Yan+囡囡Sissy，同埋媽咪Elaine+囡囡Sanke互相問問題，究竟仔女有幾了解阿媽，阿媽又有幾清楚自己仔女呢？第二回：生活篇！<br><br>敏感題，仔女問爆阿媽：「你有冇睇過AV？」三位媽咪一聽AV都窒一窒，諗一諗，有定無？佢哋都誠實回答。<br><br>私隱題，仔女再問爆阿媽：「有冇試過偷睇我日記或電話？」媽咪Estella同媽咪Elaine都話一半半啦，「咁你手機擺枱面，行過咪望吓囉！」至於媽咪Yan就......囡囡Sissy聽完，大叫「好恐怖呀你！」<br><br>你的第一次，仔女繼續問爆阿媽：「第一次飲醉酒係幾時？」三位媽咪都話無乜飲酒，不過媽咪Yan就大爆囡囡Sissy落蘭桂坊飲酒嘅趣事......</p><p>生活題，輸到阿媽問爆仔女：「我電話號碼幾多號？」三個孝順仔女都記得晒阿媽嘅電話號碼，不過，倒返轉問阿媽，佢哋各自都有兩至三個仔女，會唔會混亂咗阿哥、家姐、阿妹、細佬嘅電話號碼呢？<br><br>阿媽再問爆你女：「你有冇諗過離家出走？」囡囡Sanke自爆初中反叛期試過，媽咪Elaine話嗰時擔心到死，後來先知Sanke係去咗同學屋企。至於囡囡Sissy就話唔會離家出走，就算鬧交鬧到癲咗，都一定唔會離開現場，因為離開便輸了！而仔仔Jeff無試過離家出走，只係大學住宿舍搬走過四年，媽媽Estella喊住話，當時個心竟然係想趕佢走......即刻去片！<br><br>記者：鄒倩婷（阿仙）<br>攝影：陳家文、峰<br>剪接：Roy</p></body></html>