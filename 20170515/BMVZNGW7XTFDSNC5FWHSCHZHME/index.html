<html><header><meta charset="utf-8"><title>體壇拾趣︰陳晞文歷史性奪銅</title></header><body><h1>體壇拾趣︰<br>陳晞文歷史性奪銅</h1><p>陳晞文揚威歐洲！呢位香港滑浪風帆女將上周六喺法國馬賽舉行嘅RS:X滑浪風帆歐洲錦標賽，歷史性贏得季軍。比賽高手如雲，仲有唔少奧運選手參與，晞文賽後話除咗非常開心可以奪銅，仲為之後舉行嘅世界盃同世錦賽打咗強心針。晞文嘅隊友盧善琳、馬君正同魏瑋恩就分別排第九、16同埋20位。</p></body></html>