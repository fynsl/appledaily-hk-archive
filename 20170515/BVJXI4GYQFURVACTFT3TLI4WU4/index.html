<html><header><meta charset="utf-8"><title>【馮仁昭四圍超】林敏驄唔敢再婚</title></header><body><h1>【馮仁昭四圍超】<br>林敏驄唔敢再婚</h1><p>林敏驄（右）日前接受商台訪問，罕有提起同李美鳳、陳伶俐嘅兩段婚姻，被問到對婚姻仲有冇憧憬？佢話：「當然唔會諗！見過鬼都唔怕黑咩？結過婚後，恍然大悟先發覺自己唔適合結婚。」<br>因為做創作，林敏驄話需要有好大嘅自由度同空間先做到，要同時兼顧好多事係好難，佢仲話同陳伶俐生嘅兩個兒子都好少見面。<br>撰文：馮仁昭</p></body></html>