<html><header><meta charset="utf-8"><title>【問爆你阿媽3】假如送你去老人院...會唔會唔生我？</title></header><body><h1>【問爆你阿媽3】<br>假如送你去老人院...會唔會唔生我？</h1><p>三對母子母女，媽咪Estella+仔仔Jeff、媽咪Yan+囡囡Sissy，同埋媽咪Elaine+囡囡Sanke互相問問題，究竟仔女有幾了解阿媽，阿媽又有幾清楚自己仔女呢？最終回：關係之最！<br><br>最愛，仔女問爆阿媽：「最鍾意邊個仔女？」標準答案：「無分，一樣咁錫！」不過，啲仔女唔係咁睇喎......<br><br>最嬲，阿媽問爆仔女：「最嬲我嘅一次？」話晒兩母女，邊有隔夜仇，講到嬲，Sanke同Sissy都話諗唔到。不過仔仔Jeff就大爆，有次真係堅嬲，連媽咪Estella都反問：「你真係有嬲過我o架？」無錯，事源係雨傘運動......</p><p>最啱timing，仔女問爆阿媽：「生我嗰時係咪最啱timing？如果再揀，你想幾歲生我？」 媽咪Estella同媽咪Elaine都話計劃好生仔仔Jeff同囡囡Sanke，時間啱啱好，不過媽咪Yan就話：「太早生喇！」竟然仲話，如果再揀唔想生添！咁咪無咗Sissy囉！？<br><br>最後，阿媽問爆仔女：「將來你會搬出去，定會同我住，定送我去老人院？」你以為一齊住係標準答案？No, No, No......即刻去片！</p><p>深情後記：</p><p>Sissy給媽咪的話：<br>「雖然你話想無生過我同哥哥，但係其實你都係40歲唧，都好後生嘅，可能你嘅青春就40幾歲先開始，你嘅人生係調返轉，所以唔使擔心，我會放你出去o架！」<br><br>Yan給囡囡的話：<br>「唔需要搵好多錢，諗住要照顧屋企，總之你想做自己鍾意做嘅嘢，咁就無問題o架喇！」<br><br>Sanki給媽咪的話：<br>「我聽到你好在乎老人院嘅話題，唔使擔心喎，我哋一定會照顧你！」<br><br>Elaine給囡囡的話：<br>「希望你快啲搵到男朋友！」<br><br>Jeff給媽咪的話：<br>「媽咪，教咗我同大佬廿幾年，我哋終於成長喇！希望喺豐收期嘅日子，同你，同埋天上嘅Daddy，一齊享受生活！」<br><br>Estella給仔仔的話：<br>「努力！繼續展開你美好嘅人生，唔使成日擔心媽咪嘅身體，人生自自然然會老去，我哋享受目前大家美好嘅時光！」<br><br>祝各位媽咪母親節快樂！<br><br>記者：鄒倩婷（阿仙）<br>攝影：陳家文、峰<br>剪接：Roy</p></body></html>