<html><header><meta charset="utf-8"><title>自爆煎嘢似火燭傲兒認地獄廚神　奇妙顯神威</title></header><body><h1>自爆煎嘢似火燭<br>傲兒認地獄廚神　奇妙顯神威</h1><p>【奇妙駕到】全新免費電視頻道奇妙電視昨晚8時開台，何傲芝（Gigi）與何傲兒（Lily）兩位無綫舊將力撐奇妙，主持飲食節目《何家姊妹何家餐》，並安排在逢星期一晚10時半《喜出望外》節目中播出。日前兩人到九龍塘錄影，訪問了被喻為飲食界黃秋生的居港瑞士菜大廚Jacky Kagi，看Jacky樣貌跟黃秋生似到十足十。</p><p>「欣賞家姐組織力」</p><p>當日的拍攝地點正是Jacky擔任廚藝課程導師所在地，何家姊妹在「秋生」面前煮食時顯得雞手鴨腳。Gigi說：「導演為咗唔想我哋太出醜，今日特別邀請咗幾位Jacky嘅學生嚟畀我哋，我哋做助手。」講起廚藝，兩姊妹都自認地獄廚神，Gigi笑說：「我係來自地獄嗰隻廚神，Lily係凡間嘅地獄。」Lily就表示：「我本來以為今日嚟煎兩隻蛋，好細個時煎嘢煎到家姐以為屋企火燭，因為唔記得咗開抽氣扇，成屋都係煙。」雖然今次是兩姊妹首次合作做節目，但兩人表現有默契。Lily更大讚家姐組織能力強，她說：「我好欣賞佢做主持，我喺側邊學。」</p><p>林作媽要靚新抱</p><p>另外，何家姊妹日前到林作家開餐，雖然林作是潮州人，但他自言是個小男人，並謂：「外表好嘅女仔好多，不過始終唔長久，有內涵先係最重要。」其時身旁的林媽媽說：「唔得，我選新抱一定要靚女，起碼食飯望住都會開心啲。當然仲要入得廚房，出得廳堂，服侍得老公貼貼服服。」林作指媽咪要求太高，令他很大壓力。<br>此外，奇妙另一節目《同sing同戲》邀得側田做首集嘉賓，披露早年避走北京原因：「當日喺錄音室錄歌，我係咁望住手表想快收工，有呢種心態，我知道自己唔得啦，所以第二日即刻買機票走！」<br>採訪：曹家誠<br>攝影：仇志德</p><p>【話你知】奇妙5.14開台 對無綫威脅有幾大?<br> http://bit.ly/2q884TB </p></body></html>