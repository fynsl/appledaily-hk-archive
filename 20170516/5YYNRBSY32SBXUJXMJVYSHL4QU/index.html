<html><header><meta charset="utf-8"><title>解謎的死貓 - 陳也</title></header><body><h1>解謎的死貓 - 陳也</h1><p>推理小說迷唔使講sorry sir，自行推演案情，列出疑點，集體解構：<br>謎一：Lan線就算夠長，打結不容易，試過就知會彈開。（推理迷解構：署方成全，還幫佢換埋容易上吊的凶倉，Lan線打了一晚終於搞掂死結。）<br>謎二：點解署方唔嚴密監視？（推理迷解構：砌死人生豬肉，絕非天方夜譚。）<br>謎三： 大剌剌拎住姦劫受害人提款卡去㩒機的疑犯，被食卡後走入金行做乜？唔係自由行喎。（推理迷解構：佢被老點，擺明被CCTV！）<br>謎四：積犯點解死意咁堅？（推理迷解構：姦劫犯將卡交給上吊犯，老點佢去提款。之所以咁講，是因為姦劫案那位兇徒如果像上吊這一位咁健碩，被搶的女子，點敢深夜窮追不捨？）<br>謎五：上吊犯不甘做替死鬼，因何不據理力爭？（推理迷解構：重點係，找他做替死鬼那位是誰。假如是警方卧底，潛伏於販毒集團，真相豈容曝光。法醫驗吓，死者肚裏可有死貓？）</p></body></html>