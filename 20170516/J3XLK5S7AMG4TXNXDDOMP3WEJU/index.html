<html><header><meta charset="utf-8"><title>【Nike自己出手】經典Sneaker鞋底手機殼　iPhone 7限定</title></header><body><h1>【Nike自己出手】經典Sneaker鞋底手機殼　iPhone 7限定</h1><p>如果自問是Nike波鞋迷的朋友，又點可以唔用埋Nike波鞋手機殼先？雖然之前都有公司出過用上Nike波鞋鞋底款式的手機殼，但今次Nike自己出手，將兩款受歡迎鞋款的鞋底設計用在自家出品手機殼之上，死忠Fans又點可以錯過。這兩款手機殼分別就用上Air Force 1以及Roshe鞋底設計，基本上有留意開波鞋的朋友一眼就認到，至於顏色方面，Air Force 1款式黑及藍兩色選擇，而走Casual路線的Roshe款式則提供紅及淺綠色。兩款Nike鞋底手機殼分別定價只是35美元（約$272），講真唔算太貴，不過唔知因咩原因只係會推出iPhone 7版本，iPhone 7 Plus用家就用唔到。<br><br>資料來源：The Verge<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>