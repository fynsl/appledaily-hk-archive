<html><header><meta charset="utf-8"><title>魚樂無窮：超爆供股大茶飯 - 唐牛</title></header><body><h1>魚樂無窮：超爆供股大茶飯 - 唐牛</h1><p>耀科（143）今年初宣佈2供1，每股供股價0.17元，上星期供股結果出籠，原有股東合共有87%供股，賽果合理，但超供部份卻爆到七彩，錄得超額認購21倍，相當於近百億元資金搶供，非常罕見，超供部份分配比例最後只得0.58%，少得可憐。<br>點解耀科供股反應咁熱烈？一切要從賣殼說起。<br>2015年底，耀科獲中信集團旗下中信國安垂青，收購53%股權，每股作價0.11615元，交易於2016年初完成。<br><br>簡單講講中信國安背景︰業務範圍包括電訊、能源、物業開發及管理，以及資產管理，去年總資產1,900億人仔，收入1,009億人仔，一句講晒︰巨無霸央企系列！<br>耀科易主後一直未見動作，今次供股似乎係轉捩點，事關集資所得將收購金鐘物業作總部用，完成後勢必大展拳腳，亦解答了文首點解供股咁爆嘅疑問。<br>還要留意的是，供股貨出籠後跌至0.2元水平即見強烈反彈，相信原因有兩個︰第一，供股者惜售股份，第二，向隅者瘋狂搶貨。<br>咁又係嘅，市值廿億港紙未夠，注資空間大到唔敢想像，應該沽定買，答案已寫在牆上。</p><p>唐牛<br> http://www.fb.com/tongcow88 <br>本欄逢周二、四刊出</p></body></html>