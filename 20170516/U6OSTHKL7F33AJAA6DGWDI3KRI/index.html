<html><header><meta charset="utf-8"><title>風投基金：港成創業試煉場</title></header><body><h1>風投基金：港成創業試煉場</h1><p>【科技透視】<br>近年全球掀起一陣創業風潮，初創公司（Startup）如雨後春筍湧現，惟香港向來以金融及地產掛帥，人工高、租金貴的香港更堪稱「創業地獄」。但風險投資基金（Venture Capital，簡稱VC）概念資本（MindWorks）創辦人張瑞祺卻認為，香港是一個「試煉場」，選擇投資在香港年輕人身上。</p><p>公司回報較地產更高</p><p>張瑞祺在美國出生，中小學於香港度過，其後到美國加州升讀大學，大約10年前回流香港，先後於大摩、瑞信及國信等投行工作，接觸不少Startup。2013年他決定離開大行，自組VC投資本港Startup。他憶述，「開始時好多人唔支持，叫我哋做地產、股票就算，開個銀行戶口都難，銀行都唔知咩係VC。」<br>四年後，概念資本旗下的資金已經由當初約1,100萬美元（約8,580萬港元），增加至8,000萬美元（約6.24億港元），投資項目達16個，當中有9間由香港人創立。張瑞祺自豪地表示，「我哋（回報）好過地產」，最好的已經翻了10幾倍，平均都有2至3倍回報，表現不錯。<br>張瑞祺認為香港並非沒有人才及創業家，只不過大多數去了內地或美國，「香港人才拍得住世界，只是成功例子少，加上市場細，難留住人才。」<br>香港Startup只算是「初哥」，未了解VC玩法。張瑞祺表示，每年收到來自全球數以百份的計劃書，平均240份才會選中一間公司。投資條件有3個，分別是創業家及團隊表現、發展領域，以及目標市場要夠大。他強調，目標市場不可以是單一地區只做香港，要做就要面向全中國、東南亞或歐美市場。</p><p>人工租金高反有好處</p><p>香港雖然人工、租金等各項成本都高，但張瑞祺反而認為，「這正正令香港成為一個好好嘅試驗地，一間公司係咁嘅環境都可以生存，代表去到其他地方一樣得」，有時候更會要求外國的Startup搬到香港。<br>近年新加坡大力支持Startup發展，香港缺乏政府政策支持，但張認為，「太多政府支持同太多人做，都唔係好事，反而香港少支持，成功例子更吸引，因為真係要靠自己。」<br>最後，要得到投資者青睞，張瑞祺「教路」，創業家得到第一筆資金後，用最少的錢去做出試驗產品，去證明市場有需求及商業模式可行。至於要找上類似他這樣的VC投資者，「你喺Tech世界煲夠耐，自然會識一個朋友係我哋投資過嘅創業家，經介紹一定搵到我哋。」<br><br>記者：梁偉聰<br><br>【Startup攻略】Startup點融資？天使投資、ABC輪大不同<br> http://bit.ly/2r81oGA </p></body></html>