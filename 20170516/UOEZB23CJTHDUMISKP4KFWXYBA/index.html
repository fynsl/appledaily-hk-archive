<html><header><meta charset="utf-8"><title>【飲食籽】佐敦食光速餐　俄仔帶妹做個香港人</title></header><body><h1>【飲食籽】佐敦食光速餐　俄仔帶妹做個香港人</h1><p>【飲食籽：瘋狂食事】<br>俄國靚仔Artem Ansheles在香港住了四年，操得一口流利廣東話，在Viu TV任主持外，上月和媽媽試涼茶的短片進一步爆紅。最近，15歲的妹妹Ayla來港探望哥哥，Ansheles 帶妹妹體驗香港兩大奇景——光速餐和逼地鐵。</p><p>「香港人真的很愛排隊！」Ansheles說。曾有網上潮文說，香港有四大奇景美食，如果你未食過不算是香港人。當中提及光速餐代表，一定是佐敦澳洲牛奶公司。中午一時，門口已站滿廿多人。「你幾多位？3位？2位？」夥計像發號司令的將軍般有威嚴。等了6分鐘左右，下一轉就輪到我們，夥計安排了卡座給我們一行四人，Ansheles個子高，一坐下去便和妹妹膊頭貼膊頭，「呢度真係好逼，唔知點樣食嘢！」他不小心將茶倒瀉，夥計迅速清理現場，卻不忘幽他一默，「咁大個仲玩水！」不懂看中文的他，便嘗試用英文問夥計拿英文餐牌，豈料，「我認得你！你識中文啦，唔好扮嘢啊！」夥計笑說。（澳牛夥計竟然會笑！）</p><p>靚仔大晒？　澳牛夥計親切招待</p><p>兩兄妹叫了兩個茶餐，有多士炒蛋火腿及火腿意粉，他們最喜歡炒蛋，將蛋夾在多士食。「這個好好味，明白點解有這麼多人排隊，不過我自己來食就唔會排，太多人了。」席間，Ansheles有朋友來找他，希望夥計可以幫他留位，夥計聽後便半開笑說︰「係好好朋友定唔好朋友？你朋友，即是我哋嘅朋友，佢幾時到？如果佢唔嚟，我就坐低啦！」夥計對兄妹倆說的精警金句還有︰「你去男廁定女廁？男廁喺嗰邊，女廁我可以帶你去。」、「我想同你影張相，但我未梳頭，你有冇gel？我想整整個頭。」澳牛夥計的親切友善，令我蔚為奇觀！吃了20分鐘便急急腳埋單。Ansheles說︰「我都希望佢對我惡啲，點知佢哋太好人。出街食飯最緊要係食物質素，所以坐得逼啲，就算態度差都唔緊要，呢個地方一定唔係俾你hea嘅！」Ayla則說：「食物好好，原本以為佢哋好惡，點知原來服務都唔錯。」</p><p>記者：何嘉茵、張佩君<br>攝影：鄧鴻欣、徐振國<br>編輯︰譚寶君<br>美術︰黃創泰</p></body></html>