<html><header><meta charset="utf-8"><title>戲院內女上男下互餵爆谷Coffee坐男友大髀：等去廁所</title></header><body><h1>戲院內女上男下互餵爆谷<br>Coffee坐男友大髀：等去廁所</h1><p>【爆相爆片】林芊妤（Coffee）大前年離開無綫，工作量不跌反升，拍電影之餘，又替其他電視台做節目，還有教瑜伽，收入比以前在無綫更穩定，最重要是愛情同樣發展順利，經歷「廁格」事件後找到真愛，目前與任職銀行的爆肌男Weng Chak打得火熱，愛情事業兩得意。</p><p>「唔係雙連座位」</p><p>日前讀者邵小姐透過《蘋果》「爆相爆片」指日前晚上10時許，遇見Coffee和男友拍拖睇戲。邵小姐表示當晚二人去銅鑼灣總統戲院看周秀娜及鄭欣宜等主演的電影《29+1》。邵小姐形容當時情形：「當時戲院仲開晒燈，行入去見Coffee同男友『女上男下』一齊坐，雖然冇咀嘴，但就攬到實，仲互餵爆谷。」<br>邵小姐續謂：「嗰度唔係雙連位，所以都幾奇怪，後來啲人陸續入場，Coffee都唔好意思再坐喺男友大髀，最後坐番自己個位睇戲，關燈之後做乜，我就真係唔知喇，我個位睇唔到，只係散場時見到佢哋拖住手走。」</p><p>「費事再爬出嚟」</p><p>Coffee昨日接受《蘋果》電話訪問，問她坐男友大髀一事？她說：「其實冇乜特別，因為戲院個洗手間係喺戲院入面，好多人排晒長龍，我坐住喺佢大髀度等去洗手間之嘛，我費事之後再爬番出嚟，但之後都仲係好多人排隊，所以我散場先去。」<br>採訪：嵐山</p></body></html>