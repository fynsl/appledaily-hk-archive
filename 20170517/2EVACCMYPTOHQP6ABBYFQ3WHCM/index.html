<html><header><meta charset="utf-8"><title>Freeze錢銀瓜葛反目Echo不和拆伙各散東西</title></header><body><h1>Freeze錢銀瓜葛反目<br>Echo不和拆伙各散東西</h1><p>古語有云：「女人多是非」尤其係做女子組合，大多都係合久必分，好似Twins咁相親相愛情同姊妹嘅真係唔多，而反面甚至係拆伙嘅真係比比皆是<br> <br>Echo<br>由李蕙敏同區海倫喺1989年組成女子組合Echo，不過出道三年組合就拆伙，有指當時係因為二人不和所致，解散後李蕙敏就去咗電台做DJ，之後仲單飛做歌手，而區海倫去咗大台做主持人，之後仲同香港三大紡織廠創辦人之一陳元鉅嘅囝囝陳仲尼結婚，佢仲表明寧願湊仔，冇打算復出。<br> <br>Freeze<br>2007年出道嘅女子組合Freeze由甄穎珊、陳樂榣及石詠莉組成，喺2010年甄穎珊指另一成員陳樂榣借錢唔還，但仲可以日日買名牌，三位成只反目，而同年甄穎珊同經理人公司解約，Freeze名存實亡。<br> <br>Super Girls<br>成軍5年嘅Super Girls成員有趙慧珊（Aka）、吳嘉熙（Cheronna）、陳穎欣（Yanny）、蔡明思（Jessica）和李靜儀（Heidi)，佢哋一直睇落都情同姊妹，不過最近有傳Yanny多年前硬撬Heidi有米男友，為保形象Heidi仲要被封嘴，姊妹情凍過水。</p></body></html>