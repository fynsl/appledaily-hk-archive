<html><header><meta charset="utf-8"><title>【惋惜哀悼】薛家燕：靚女又打得</title></header><body><h1>【惋惜哀悼】薛家燕：靚女又打得</h1><p>一代俠女于素秋上周在美國肺炎病逝，昨日死訊傳出後，曾合作過的圈中人都惋惜不已。</p><p>薛家燕：</p><p>佢好多武俠片同曹達華一齊拍，又靚女，又打得，當年好紅，影壇個個讚佢。觀眾睇番佢嘅戲，可以對佢有另一番懷念。</p><p>黃夏蕙：</p><p>我當年跟鳳凰女玩，成日去片場，見到于素秋有傾偈，佢好靚，好豪爽。我見過于素秋同麥炳榮喺片場拍拖，佢哋好sweet。</p><p>胡楓：</p><p>大家都好熟，無言呀，聽到呢個消息真係好唔開心。</p><p>【生平軼事】</p><p>創雙飛踢槍</p><p>于素秋擅打脫手北派，與著名京劇武生父親于占元創出「雙飛」踢槍前、後、側踢槍招式，不少後輩相繼模仿。</p><p>現場代配音</p><p>資深配音員丁羽指于素秋是外省人，廣東話不純正，拍粵語片時只是口噏噏，由黎坤蓮為她現場配音。</p><p>閒時打麻雀</p><p>羅艷卿指于居於美國甚少出街，只圍着仔女過日子，唯一興趣是打麻雀。</p></body></html>