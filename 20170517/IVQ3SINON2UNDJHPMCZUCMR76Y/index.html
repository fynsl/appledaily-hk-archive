<html><header><meta charset="utf-8"><title>【馮仁昭四圍超】王宗堯陳炳銓　三角底褲比雄風 - 馮仁昭</title></header><body><h1>【馮仁昭四圍超】<br>王宗堯陳炳銓　三角底褲比雄風 - 馮仁昭</h1><p>男神王宗堯同李佳芯男友陳炳銓主演嘅ViuTV劇集《賤民20》，大前晚喺沙田拍外景，劇情交代王宗堯有着底褲跑步嘅怪癖，陳炳銓就為賭氣先着底褲出去買豬脷，佢哋巧合喺街頭相遇，為添搞笑效果，兩人即場仲加插𢱑籮動作。<br>王宗堯同陳炳銓來回拍咗多次，自稱未有打底兼做安全措施嘅王宗堯，疑似有生理反應，佢話：「噚晚拍完跑山，多蚊到得人驚，成身好痕。有一班發燒友玩航拍，好在落雨啲機唔濕得水，佢哋走晒我哋就拍。」王宗堯自爆習慣着平腳底褲，所以着三角款感覺較「牙煙」，佢話：「拍時要跑要跳，都幾危險。」</p><p>打孖底似尿片</p><p>問到陳炳銓拍攝呢場露肉戲前有冇跟女友李佳芯商量？佢話：「我有同身邊嘅朋友講，佢話好，睇吓點！」問到女友有教佢做安全措施？陳炳銓話：「我私下打孖底，因為唔知條底褲有幾厚。」王宗堯即取笑：「佢有啲似着咗尿片，我就唔得。」<br>撰文：馮仁昭</p></body></html>