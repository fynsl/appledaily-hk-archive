<html><header><meta charset="utf-8"><title>【S8特別版】一年一部電影主題　S8今年搭上魔盜王</title></header><body><h1>【S8特別版】一年一部電影主題　S8今年搭上魔盜王</h1><p>由Galaxy S6開始，Samsung每年都會為這個系列旗艦手機推出電影主題特別版，如15年的Galaxy S6 Iron Man版及去年的Galaxy S7 Batman版，今年Galaxy S8又會出邊款特別版？答案係今個月底上映的《魔盜王》第五集《加勒比海盜：惡靈啟航》（Pirates of the Caribbean: Dead Men Tell No Tales）。這款魔盜王特別版Galaxy S8相片剛在微博上流出，不過同去年的Batman版一樣，只係配上特別版保護殼、特製手機主題以及主題包裝盒，唔算太過特別，收藏價值似乎弱咗少少。至於價錢方面，微博消息指魔盜王版Galaxy S8比原版Galaxy S8貴上300人民幣，約6月就會正式推出，唔知香港方面又幾時會推出呢？<br><br>資料來源：Android Authority<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>