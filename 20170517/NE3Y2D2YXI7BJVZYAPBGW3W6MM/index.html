<html><header><meta charset="utf-8"><title>【玩人定玩自己】新型頭戴式VR　被人篤好過癮？</title></header><body><h1>【玩人定玩自己】新型頭戴式VR　被人篤好過癮？</h1><p>影片： http://bit.ly/2rlv6VE <br><br>唔少人或者會覺得戴住VR頭戴式裝置玩VR遊戲好自閉，來自德國Ulm University的研究人員就設計出一款加強玩家同其他人互動的VR頭戴式裝置FaceDisplay，不過睇完示範可能會覺得係玩傻仔多啲。FaceDisplay設計主要是在現成的VR頭戴式裝置上加上前方及左右兩方共3塊觸控式屏幕，只要其他人一篤觸控畫面，就會跟VR遊戲世界產生互動。如在示範影片中，當其他人接觸觸控式屏幕，就會在VR遊戲世界中相應位置產生一件物件，玩家就要好似玩《Fruit Ninja》遊戲一樣要趁物件墜地前切開物件。當然這段示範影片點睇都覺低能，不過只要再花多點時間研發，加入互動性玩法未嘗唔係VR頭戴式裝置未來的出路。<br><br>資料來源：BGR<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>