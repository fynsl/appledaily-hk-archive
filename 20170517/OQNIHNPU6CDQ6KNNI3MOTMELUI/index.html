<html><header><meta charset="utf-8"><title>智取大市：打快攻避收山腳 - 晉佳</title></header><body><h1>智取大市：打快攻避收山腳 - 晉佳</h1><p>NBA西岸決賽，勇士中鋒Zaza一吓「收山腳」，搞到Kawhi Leonard傷出仲要輸埋。近排呢類「收山腳」防不勝防，先有瑞聲（2018）再有燃氣股，中晒招隨時呢兩個月Lead住幾多%都要收山。似唔似今年3月高鑫（6808）、渣打（2888）、玖紙（2689）輪流洗倉，然後下一步港股全線捱沽嘅市況？少少似。<br>瑞聲同燃氣股沽壓遠比預期可怕，雖然指數未見頂，但壞消息掟貨嘅情況會持續發生，可做嘅防風措施係逢高減持，去到港股單日成交過千億，二三線股急升追落後，真正見頂迹象出晒嚟，再大手沽。現階段開始減少埋身肉博，轉打快攻，減少「傷出」機會。<br><br>快攻就係殘股追落後，中船防務（317）由18蚊樓上，跌到13蚊支持位，今日先跌後反彈，成交略增，估計有力上破14蚊阻力，然後試15蚊。航運股太航（2343）、商品股江銅（358）、馬鋼（323）都似似哋久跌之下出現反彈，可考慮打快攻。<br>至於科網股？舜宇（2382）、IGG（799）、金山軟件（3888）小時圖波幅收窄，成交減少，正等待爆邊，向上定向下？好快就知，爆上就由佢快放，向下就速逃。<br><br>晉佳<br> http://www.fb.com/advanceguy1 <br>本欄逢周一、三、五刊出</p></body></html>