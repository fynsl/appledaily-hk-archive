<html><header><meta charset="utf-8"><title>小產洩密反面各執一詞KaryMiki姊妹緣盡</title></header><body><h1>小產洩密反面各執一詞<br>KaryMiki姊妹緣盡</h1><p>組合Cookies雖然拆夥多時，但幾位前成員鄧麗欣（Stephy）、區文詩（Angela）、楊愛瑾（Miki）及吳雨霏（Kary）多年來老友鬼鬼，即使各有各忙，都會盡量抽時間聚一聚，儼如「四位一體」。</p><p>Instagram刪除合照</p><p>不過，《蘋果》收到消息幾位好姊妹最近感情生變，同樣已為人妻的Kary和Miki，原來於去年Kary被爆小產後，姊妹情緣盡，而事件亦有迹可尋，Kary早前低調地將Instagram「重整」，取消所有追蹤，又將Miki相片悉數刪除，相反Miki的Ig未見任何「異動」。<br>據知，今次Kary態度決絕，緣於她去年痛失胎兒一事。知情者稱：「知道嘅人只有身邊極少數朋友，估唔到上年11月會俾人爆咗出嚟，令Kary又傷心又嬲，估唔到自己信任嘅人，原來會出賣佢，矛頭直指Miki。」</p><p>Stephy兩個都係朋友</p><p>本報向Kary求證此事，她以文字回覆：「大家最近各有各忙啊！」追問下再默認：「我好相信緣份，能夠做到家人同朋友都要講緣份，緣來緣去！」而《蘋果》就事件曾聯絡Miki，她昨午回覆：「我不想為我沒有做過的事回應，謝謝！」至於兩位「夾心人」Stephy及Angela，接受《蘋果》訪問明顯不想多講，Stephy以短訊回覆：「我都好明白所有嘢都講緣份，正如Kary所講，其他嘢我唔講太多了，總之兩個都係我嘅好朋友，只想她們都開開心心！」Angela亦同一口吻：「做朋友都真係好講緣份嘅，喺我心目中個個都係朋友，所以希望每一個朋友都開開心心，其他嘢唔回應咁多喇！」<br>採訪：小米、皓騫</p></body></html>