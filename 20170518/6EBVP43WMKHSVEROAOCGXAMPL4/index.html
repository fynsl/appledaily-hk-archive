<html><header><meta charset="utf-8"><title>要學唐詩詠成為「絕世好女友」有乜條件？</title></header><body><h1>要學唐詩詠成為「絕世好女友」有乜條件？</h1><p>要成為「絕世好女友」，首先，笨唔係要有一個男友，而係要裝備好自己，咁就可以隨時ready做個好女友，正所謂「機會係留畀有準備嘅人」。之但係，唔係人人都是唐詩詠，咁睇吓唐詩詠有乜嘢條件，大家可以參考吓。<br> <br>忍得<br>睇唐詩詠較為人知嘅一段戀情，同崔建邦拖拉8、9年先斬纜，拍拖期間，崔建邦多次被揭偷食，唐詩詠都原諒佢七十個七次，到最後忍無可忍先分手。所以話，做女友要善解人意，但又當然，喺適當嘅時候，要識得嗌唔好，唔係一味死忍就叫好，但亦無謂嘢嘢都嘈交，始終傷感情。<br> <br>識得<br>唐詩詠另一樣好，就係好人緣，計埋佢做兼職模特兒年代，佢喺圈中發展就快20年，識埋識埋唔少大大小小嘅演員好友，視帝級嘅黎耀祥、鄭嘉穎、視后級嘅田蕊妮、胡定欣等，仲有合作多次嘅黃宗澤、馬國明、王浩信等，朋友多自然識得相處之道，有呢啲女友，帶佢出去見世叔伯都冇有怕。<br> <br>煮得<br>今時今日，無論為健康定為銀包着想，點都要識煮番兩味。唐詩詠出得廳堂，亦入得廚房，洪永城曾公開表示試過女方嘅手勢，大讚叻叻讚，佢當時仲話係食咗烤三文魚，西餐比較多。如果以有情飲水飽嚟講，咁唐詩詠絕對唔會餓親另一半。</p></body></html>