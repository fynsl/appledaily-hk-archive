<html><header><meta charset="utf-8"><title>回顧康城影展驚喜場面范冰冰再襲康城　由笑話升呢變評審</title></header><body><h1>回顧康城影展驚喜場面<br>范冰冰再襲康城　由笑話升呢變評審</h1><p>第70屆康城影展昨日已揭幕，中國女星范冰冰今次升呢成為影展嘅主競賽評審，係繼鞏俐、張曼玉、舒淇、章子怡等之後，再有華人女星肩負呢項神聖重任，難怪見慣強國大場面嘅「國際范」都話頗有壓力。<br> <br>范冰冰自2010年起有份參加康城影展，每次佢都悉心打扮踏上影展紅地毯，冰冰首年便以黃色龍袍裝搶鏡，可惜被大會卻認錯人，誤將林鵬認錯做冰冰。之後冰冰都未有氣餒，試過以葱油餅裙、花仙子同埋仙鶴裝踏上康城紅毯，每次都以出位造型成功搶鏡。至於令人最記憶猶新，就要數到冰冰於14年孖住成龍於尚當地見傳媒時，突然遭怪風吹到露底大出洋相嘅場面。<br> <br>呢代康城影展由西班牙鬼才導演艾慕杜華（Pedro Almodovar）擔任主競賽評審主席，范冰冰、韋史密夫（Will Smith）、謝茜嘉謝茜婷（Jessica Chastain）、德國導演Maren Ade、法國女星Agnès Jaoui、南韓導演朴贊郁、意大利導演Paolo Sorrentino、法國音樂人Gabriel Yared同屬評審團員。</p></body></html>