<html><header><meta charset="utf-8"><title>金融才俊好搶手盧啟邦揸戰車接許亦妮傳緋聞</title></header><body><h1>金融才俊好搶手<br>盧啟邦揸戰車接許亦妮傳緋聞</h1><p>現年37歲嘅盧啟邦(Andrew)喺周焯華(洗米華)做主席嘅太陽世紀集團擔任執行董事，被視為洗米華愛將。因為其公司嘅子公司就係太陽娛樂，所以人稱「邦少」嘅盧啟邦同唔少娛圈中人有來往，其緋聞女友有唔少都係大家都認識o架！<br> <br>而最出名嘅就係，盧啟邦喺2013年揸住架時價四百多萬嘅跑車，接港姐亞軍許亦妮而傳緋聞，不過其實盧生喺澳門已經有正印女友蔡一鳳。與許亦妮關係曝光後，盧即急飛許亦妮補鑊。<br> <br>其後盧啟邦又與Jeana何佩瑜傳緋聞，前後腳睇戲，雖然之後無疾而終；前年佢另一緋聞女友，就係o靚模Hera，兩人打得火熱，不過當時有傳男方有意翻撻舊愛Jeana。未幾傳出Jeana被摑事件。<br> <br>當時Jeana即澄清謂：「完全冇呢件事（指被摑），我同阿邦都冇聯絡，報料人可能睇得太多微電影，其實0依家港產片質素都好好，不妨買張飛入去睇。」依家Jeana搵到Mr Right翁子光導演，兩人恩愛非常，令人羨慕。<br> <br>此外，落選港姐文凱玲亦係盧啟邦緋聞女友之一，後來盧情傾唐詩詠，千方百計結識，更公開稱對方為「女神」，更成功揮低洪永城添。</p></body></html>