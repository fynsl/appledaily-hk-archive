<html><header><meta charset="utf-8"><title>自由盃大勢︰保地花高勁「細」報國 - 咖喱</title></header><body><h1>自由盃大勢︰<br>保地花高勁「細」報國 - 咖喱</h1><p>周四自由盃A組，巴甲的保地花高主場迎戰衞冕的國民體育會。雖然保軍贏波就肯定晉級，但他們近況轉差，連續兩場「食白果」，至於國體會作客亦頻頻開「細」，所以今仗宜取[2.5球]「細」！<br>保地花高現以七分排A組次席，領先國體會及學生隊三分，只要今場全取三分的話，便可與SC巴斯隆拿攜手晉級。不過，保軍近況下滑，連續兩場以0:2輸波。保地花高對上兩場皆未能破蛋，攻力令人擔心。國體會為爭出線，今場非勝不可，而翻查近期成績，他們連續五場作客比賽皆開「細」，該五場雙方的總入球均為一球。若只計自由盃，國體會近七場作客有六場開「細」。</p><p>河床作客上盤「格」</p><p>同日另一場，C組榜首河床作客包尾的梅格，客隊讓平/半捧上盤。河床上場在阿甲聯賽擊敗宿敵小保加，士氣大振，而且河床作客八連勝，今年所有客場全勝，相信可以擊敗近三場不勝的秘魯「一哥」梅格。<br>文︰咖喱</p></body></html>