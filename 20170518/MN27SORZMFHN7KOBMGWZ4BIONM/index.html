<html><header><meta charset="utf-8"><title>【呃Like新法】鑽開iPhone 7整指尖陀螺　治癒定肉痛</title></header><body><h1>【呃Like新法】鑽開iPhone 7整指尖陀螺　治癒定肉痛</h1><p>全球流行指尖陀螺，有人話見住陀螺轉唔停好治癒，亦有人覺得可以消除壓力，YouTube上都見到唔少指尖陀螺花式的影片。</p><p>不過要呃Like的話，單靠市面上二三十蚊的貨色係唔夠，外國有位YouTuber「EverythingApplePro」就決定自製指尖陀螺放上網呃Like，佢好成功，瀏覽次數已逾300萬，但所花成本絕對唔低。點解EverythingApplePro會成功？因為佢用上完好的iPhone 7作為指尖陀螺的材料，首先在機面上畫上對角線，然後在交叉點用電鑽鑽開一個窿用來裝上啤令，製成iPhone 7版指尖陀螺。早半個月曾有另一位YouTuber「Dylan Kowalski」試過用iPhone 5s製成指尖陀螺，但佢用一部壞了的iPhone 5s去改裝，無EverythingApplePro用部新iPhone 7咁大手筆。唔知大家睇見影片中轉極唔停的iPhone 7時，覺得治療定肉痛呢？<br><br>影片： https://youtu.be/_KXGUGFOWpk <br><br>資料來源：TNW<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>