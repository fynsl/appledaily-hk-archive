<html><header><meta charset="utf-8"><title>阿徐自稱陳奕迅餐</title></header><body><h1>阿徐自稱陳奕迅餐</h1><p>徐濠縈為鄭紹康打響頭炮，亮相奇妙電視節目《天下第一Friend》訪問，回應A餐B餐、婆媳不和及屢傳與陳奕迅婚變等問題，她淡言說：「成日話我哋離婚，慣晒啦，時間係最好證明，即管放長雙眼。好似A餐B餐咁，到𠵱家我都分唔清自己係A餐定B餐，是但啦，至緊要係佢揀啱自己嗰餐，佢啱食咪得囉！」對於初入門遭夫家大力反對的傳聞，阿徐笑說：「我哋結婚都米已成炊，嗰時個女都歲幾啦，仲反對咩，我同奶奶關係好好。」<br>談到「大花筒」，阿徐直言：「咁要問陳奕迅啦！我唔鍾意買珠寶、名車，我只係適中囉！至緊要係身邊嗰個唔覺得你過份，可能佢仲大使過我。」此外，陳奕迅即將推出國語專輯，頭炮推出兩首新歌《放》和《披風》，MV近日曝光。<br>撰文：葉綠悠</p></body></html>