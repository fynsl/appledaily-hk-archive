<html><header><meta charset="utf-8"><title>【色誘騙徒】WhatsApp假網站引人轉色　貪得意亂㩒隨時中伏</title></header><body><h1>【色誘騙徒】WhatsApp假網站引人轉色　貪得意亂㩒隨時中伏</h1><p>當大家收到朋友的「I love the new colors of whatsapp」以及超連結訊息時，就唔好開心以為朋友有好嘢分享，等你有機會率先試用顏色主題版WhatsApp，實情是你朋友好可能已經中招。近日有個名為шһатѕарр.com網站表示會提供iOS、Android、Windows Phone及Blackberry版WhatsApp，驟眼睇會以WhatsApp推出新多顏色主題Beta版，但實情只是一個引誘大家安裝Adware（廣告軟件）的手法。<br><br>本身以西里爾字母「шһ」取代「Wh」的шһатѕарр.com網站並非WhatsApp官方網站，但驟眼睇都幾相似，報道指當有人按下連結安裝時會被要求分享給朋友，當分享完後先話顏色主題版WhatsApp只提供桌面版本版需要在Chrome Web Store上安裝名為「BlackWhats」的延伸套件，但實際是一個Adware。雖然Google好快已察覺到問題所在並移走「BlackWhats」延伸套件，但唔代表騙徒下次唔會再用其他手法呃大家，下次記得睇清睇楚先至好按連結。<br><br>資料來源：TNW<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>