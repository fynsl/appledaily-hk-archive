<html><header><meta charset="utf-8"><title>唐詩詠聞蔡思貝感不悅</title></header><body><h1>唐詩詠聞蔡思貝感不悅</h1><p>唐詩詠和洪永城的兩年半情斬䌫，前晚詩詠爆喊否認貪錢秘撻盧啟邦，洪永城在社交網撰文護舊愛：「她所花的每一分每一毫，全都是她自己很辛苦賺回來。」昨有雜誌指洪永城偷食蔡思貝，才是分手死因，剛巧三人齊集電視城，認真有緣。<br>下午3時許，首先現身的唐詩詠笑笑口，惟當傳媒提到「蔡思貝」三個字，唐詩詠即急行封嘴；約20分鐘後，洪永城返到電視城，跟蔡思貝為劇集《大帥哥》開工，他否認曾偷食：「思貝係我嘅同事朋友，我都唔好意思煩到佢，希望解釋後完咗古仔。」問到合作會否避忌？他說：「我諗正常同事都會食飯，一大班人都會見面講笑，呢啲在所難免。」對於撐舊愛被讚，他說：「作為朋友保護支持佢。」蔡思貝亦否認是第三者：「好無奈，我同Tony只係正常同事朋友，詩詠同Tony嘅感情事，希望大家畀啲時間佢哋，唔好拉我落水。」<br>採訪、攝影：徐錦池、吳耀輝</p></body></html>