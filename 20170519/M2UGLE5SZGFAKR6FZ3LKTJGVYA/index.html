<html><header><meta charset="utf-8"><title>【Pokemon Go冒險周】岩石系精靈出動　教你點盡拎糖果</title></header><body><h1>【Pokemon Go冒險周】岩石系精靈出動　教你點盡拎糖果</h1><p>隨住玩家熱情下跌，《Pokemon Go》搞特別活動就越頻繁，用意好明顯就係留住玩家。4月中先至舉行復活節特別活節，今個星期又再搞Adventure Week（冒險周）活動，香港時間5月19日凌晨4時開始，活動一直到5月26日凌晨4時結束。在活動舉行期間，岩石系精靈出現機會會非常之高，Niantic官方表菊石獸、萬年蟲以及牠們的進化版本多刺菊石獸及鐮刀蟲都會大量出現，而且亦有更大機會見到宣傳圖片所的化石飛龍。但至於其他岩石系精靈如大岩蛇、樹才怪以至好多人都想捉的幼基拉斯會唔會都大量現身，就要等活動開始先知。另外在活動期間，轉動PokeStop可以得到較多道具，精靈球半價出售，免費提供Adventurer’s Hat限定配備，以及跟同伴同行時只需平常1/4路程就可獲得糖果。有網友教路，若正常用5km先能取得糖果的話，活動前行到4.9km就好收手，當活動開始後再開App，就會先得3粒糖果，而且只要行多0.1km就可再多一粒糖果，唔好蝕畀遊戲咁話。<br><br>資料來源：Niantic<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>