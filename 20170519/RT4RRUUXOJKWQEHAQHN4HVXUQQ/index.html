<html><header><meta charset="utf-8"><title>【馮仁昭四圍超】克勤開個唱偷步訂飛</title></header><body><h1>【馮仁昭四圍超】<br>克勤開個唱偷步訂飛</h1><p>相隔六年再開個唱嘅李克勤（右），將喺9月假紅館舉行「李克勤成立三十週年」演唱會，佢已偷步幫家人優先訂飛，克勤話：「唔想再畀屋企人鬧，話個仔開騷，老竇都買唔到飛！」<br>今次海報請咗林海峰幫手構思，訂咗幾打紙炮營造慶祝氣氛，拍攝時用水桶裝紙碎照頭淋，克勤因要笑住擘大口影相，食咗好多紙碎落肚。<br>撰文：馮仁昭</p></body></html>