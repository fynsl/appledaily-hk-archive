<html><header><meta charset="utf-8"><title>【唔係假貨】印度組裝版iPhone　5月底出貨</title></header><body><h1>【唔係假貨】印度組裝版iPhone　5月底出貨</h1><p>大家只要睇下iPhone的機背，都一定會發現「Assembled in China」（在中國組裝）的字樣；但如果有日你見到部iPhone機背寫上「Assembled in India」（在印度組裝），又會唔會係假呢？Apple因應印度法例要求，剛在印度班加羅爾（Bangalore）設立廠房裝嵌iPhone SE，預計5月底就會出貨，這些iPhone SE機背就會寫上「Assembled in Inia」字樣，但主要都是供應印度本土市場，如果情況理想的話，更有機會生產「印度版」iPhone 7。不過目前最大問題係定價方面，Apple向來都有一套定價策略，定價唔會因為不同地方的貧富程度而有好大差異，但據傳印度當地政府就想「印度版」iPhone SE定價方面可以符合國情，將價錢定到約220美元（約$1,713），但現時一部32GB iPhone SE香港定價都要$3,488，分歧都似乎幾大，最終Apple會唔會為了要打入印度這個龐大市場而屈服降價，就要拭目以待。</p><p>資料來源：9to5Mac<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>