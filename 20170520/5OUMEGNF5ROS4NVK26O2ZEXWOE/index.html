<html><header><meta charset="utf-8"><title>捲走數事件曾國猷：我覺得好搞笑囉</title></header><body><h1>捲走數事件<br>曾國猷：我覺得好搞笑囉</h1><p>
</p><p>曾國猷回應「走數」一事，他說：「我已經離開咗呢間公司，自己都冇嘢回應，呢件事都唔想再提！」又表示假如因為自己是「志偉兒子」而要負責，是件很搞笑的事，他說：「我唔可以話係100%受害，但對我嚟講係一個lesson！」曾國祥昨晚回覆本報：「其實𠵱家都仲了解中，我細佬離開公司成年，我知佢當時離開係交帶咗所有事，所有責任都唔關佢事。如果佢有責任嘅話，我覺得佢一定會負嘅，只不過我哋𠵱家需要一啲專業嘅意見同律師傾吓，問吓究竟件事係點樣先。如果件事唔關佢事而係俾人中傷，我哋會保留一個追究嘅責任。」<br>有份參與的本地樂隊Dear Jane透過所屬華納唱片公司回應：「喺表演前已經收了定金，後來表演取消咗。」Supper Moment的成員CK則回覆指當時未有收取定金，沒有實際損失。曾志偉在截稿前未有回應。另外，據資料顯示81TV LIMITED於2015年9月的三位大股東中包括Mark，不過Mark已於去年12月1日退股。<br>採訪：小米、李森、曹家誠</p></body></html>