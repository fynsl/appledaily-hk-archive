<html><header><meta charset="utf-8"><title>城中單身筍盤　霍啟山家族坐擁300億</title></header><body><h1>城中單身筍盤　霍啟山家族坐擁300億</h1><p>賭王三房孻仔何猷啟昨日喺宣佈同拍拖一年嘅外籍女模Angelika分手，回復單身生活，城中又放番個富二代筍盤。<br>講到筍盤，點都要睇成個package……<br><br>何猷亨<br>賭王四房公子何猷亨喺英國留學返嚟，就幫媽咪梁安琪打理生意，猷亨喺上年同陳瀅分手，雖然被影過與長髮女一齊，不過佢當時話自己係單身，即係仲未揀定啦。<br><br>霍啟山<br>霍震霆同朱玲玲嘅二公子霍啟山，畢業於英國倫敦大學，家族資產估計逾300億。如果只計個人職務都唔少，包括霍英東集團副總裁、香港菁英會兩岸四地研究會副主席、廣東省政協委員等，上年傳過啟山力追超蓮，不過傳聞曇花一現。<br><br>楊政龍<br>英皇集團主席楊受成次子楊政龍，除咗係英皇集團企業行政主任，仲係深圳市政協委員，只係英皇集團市值都過150億，條件咁吸引，自然多女埋身，除咗同港姐楊秀惠、女模黎紀君傳緋聞，當時有指楊政龍同超蓮都有感情發展。<br><br>林作<br>林作自從同麥明詩變番「朋友」，佢嘅感情生活都好似冇乜點發展。要講筍盤都唔可以唔提佢，中學喺英國哈羅公學讀書，之後又喺英國牛津大學畢業，雖然放棄咗大律師專業資格，但就變身咗做補習天王，最緊要係上年林母斥資6,500萬買入3,400呎單位娶老婆。</p></body></html>