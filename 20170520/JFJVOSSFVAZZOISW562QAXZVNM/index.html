<html><header><meta charset="utf-8"><title>隔牆有耳：記協ball　薯片帶全場叫「頂」 - 李八方</title></header><body><h1>隔牆有耳：<br>記協ball　薯片帶全場叫「頂」 - 李八方</h1><p>香港記者協會噚晚係灣仔君悅酒店舉行49周年籌款晚會，主題係「真相」，以表達混沌世態中，傳媒尋求真相嘅重要性，今次記協筵開56圍，唔少政商界都畀面出席，不過講到搵真相，當然要搵前法官胡國興做主禮嘉賓。<br>胡官話雖然做唔到特首，但佢話心情輕鬆，日日湊孫放狗。佢仲學瑜伽，主攻倒立，講笑話希望喺重啟政改前學識倒立畀大家睇，之後胡官嘆咗口氣話，睇怕都唔知幾時先識倒立，重啟政改遙遙無期，又寄語記者努力尋真相，提到自己當年做法援嗰陣，幫3個打劫銀行疑犯打甩官司，之後幾個犯露出狡猾笑容，話真係有打劫。<br>之後在場嘅曾俊華，仲上台同胡官大談周浩鼎，仲叫全場大叫一聲頂，胡官仲話，鼎之前解釋點解俾梁振英改委員會文件，根本就好似被告人教控方大狀點盤問自己，胡官仲抽水話希望現場大狀水準高啲。記協今次籌款晚會，預計可籌得約40萬元。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>