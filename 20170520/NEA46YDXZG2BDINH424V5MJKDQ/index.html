<html><header><meta charset="utf-8"><title>隔牆有耳：泛民愛回家？　餞梁宴拒入席 - 李八方</title></header><body><h1>隔牆有耳：<br>泛民愛回家？　<br>餞梁宴拒入席 - 李八方</h1><p>職場慣例，當一個人即將離開佢嘅工作崗位，同事們都會為佢搞番場歡送派對，而呢場歡送派對就好顯示到呢個人同其他同事嘅關係有幾好。立法會噚日出咗張通告，話主席梁君彥將會喺下個月16號做東，設宴為特首梁振英餞別，大家估吓最終又有幾多人去？</p><p>胡志偉：見前面憎佢後面</p><p>呢場餞別午宴會喺6月16日下午舉行，首先12點半有場餐前酒會，然後1點鐘開飯，地點當然係立法會嘅宴會廳啦，獲邀嘅除咗立法會議員外，仲有行政會議成員同埋一眾主要官員。<br>立法會裏面班「梁粉」唔使問都知就係飛身撲埋去啦，問題係民主派現唔現身呢？民主黨主席胡志偉同八方講，見到梁振英前面就憎埋佢後面，喺電視機見到梁振英就直頭想掟爛部電視，咁你話佢想唔想去呢？輪到公民黨黨魁楊岳橋，佢就畀咗4個大字八方：「集體杯葛」。雖然胡志偉同楊岳橋都冇話唔畀黨友去，但八方都好明白，邊會有人想食嘢嗰陣見到梁振英呢？</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>