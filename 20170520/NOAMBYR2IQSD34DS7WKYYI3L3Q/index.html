<html><header><meta charset="utf-8"><title>隔牆有耳：上海話過招　奶媽111壓毛姨 - 李八方</title></header><body><h1>隔牆有耳：<br>上海話過招　奶媽111壓毛姨 - 李八方</h1><p>候任特首林鄭噚日約見獨立議員「Miss Mo」毛孟靜同街工梁耀忠。<br>Miss Mo會後話，會上有唔少搞笑嘢，透露自己同奶媽鄉下都喺上海，所以佢談及香港內地化問題時，兩人曾用上海話「過兩招」，其間Miss Mo覺得奶媽上海話「差過元秋」，透露奶媽講得最好的一句，就係「我上海話說得不太好」。<br>Miss Mo又話，自己同奶媽同年出世，所以都經歷過當年會考，當佢提到當年會考中、英、數三科成績唔錯，分別取得「2、2、2」成績後，奶媽即自爆當年自己成績係「1、1、1」，令Miss Mo都自覺被比下去。<br>雖然兩人交流時不時「過招」，但兩人都有共通點，就係大家都係兩子之母，當Miss Mo會上慨嘆，話最遺憾係冇一個女兒時，奶媽竟然都話有同感，令Miss Mo都有啲觸動喎。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>