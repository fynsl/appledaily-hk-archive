<html><header><meta charset="utf-8"><title>眼腫腫稱水腫　以車比喻男友唐詩詠要安全感</title></header><body><h1>眼腫腫稱水腫　以車比喻男友<br>唐詩詠要安全感</h1><p>唐詩詠和洪永城拍拖兩年半日前宣佈分手，有傳是唐詩詠暗交澳門猛人周焯華（洗米華）愛將盧啟邦個多月，但事後唐詩詠爆喊否認。<br>昨日唐詩詠出席尖沙嘴Volkswagen新車發佈會時表示心情已平復，記者問她眼腫腫是否喊過？唐詩詠解釋是水腫所致。對於洪永城在社交網發文力撐，唐詩詠說：「我有睇到，呢幾日都feel到好多好溫暖。」會否覺得感動而跟對方坐低再傾傾？她說：「暫時唔講呢啲嘢住，但係我都好多謝佢，知道佢都承受咗好多壓力，我哋都會互相支持大家，在心中。」說時她有點眼濕濕。</p><p>「向新目標出發」</p><p>有傳蔡思貝介入而分手，唐詩詠說：「我哋都知道會有唔同報道出現，亦都分別喺網上講咗我哋要講嘅嘢，所以對於呢啲傳聞我唔會再講。」唐詩詠介紹新車時以車比喻揀男友要有安全感，是否之前的男友欠缺安全感？她說：「我梗係唔答你呢個問題啦！」安全感是否重要？她說：「呢個對每一個女人嚟講都好重要，但唔希望大家會代入喺呢件事入面，希望可以向新嘅目標出發啦。」唐詩詠為今次事件牽涉到好多人而表示抱歉，記者問盧啟邦有否追求及報道出現後有否跟她聯絡？她均表示不回答。<br>採訪：盧妹<br>攝影：陳順禎、羅德光</p></body></html>