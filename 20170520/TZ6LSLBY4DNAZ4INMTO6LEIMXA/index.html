<html><header><meta charset="utf-8"><title>隔牆有耳：漁護署推山野tour - 李八方</title></header><body><h1>隔牆有耳：<br>漁護署推山野tour - 李八方</h1><p>本港郊野公園近年訪客量飆升，越嚟越多人加入行山行列，不過有行山團穿山過林自行開路綁上標記，就好易錯誤引導訪客迷路受困。<br>所以最近漁護署推出多項收費導賞活動，希望市民可以欣賞大自然之餘，唔好以身犯險，為挑戰難度去有危險地方。<br>好似西貢萬宜水庫東壩列為國家地質公園，漁護署最近開咗個「東壩海蝕洞」收費導賞團，吸引不少市民及訪客參觀，不過就有愛冒險挑戰的市民，選擇攀登到破邊洲，從另一角度觀賞東壩景色，其實水務署有係東壩圍堰豎立警告板，提醒市民小心。<br>漁護署署理高級郊野公園督察（東區）李國衡仲話，有時啲行山隊穿山過林開山路、綁標記，但咁會誤導唔熟路嘅行山人士陷入險境，所以漁護署職員一發現呢啲標記或色帶就會清除。今年係郊野公園成立40周年，漁護署亦推出一系列活動，包括有專人導賞觀察動物、昆蟲等主題深度遊。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>