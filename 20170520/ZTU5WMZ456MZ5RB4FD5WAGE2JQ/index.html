<html><header><meta charset="utf-8"><title>隔牆有耳：胡漢清話地底主權歸內地 - 李八方</title></header><body><h1>隔牆有耳：<br>胡漢清話地底主權歸內地 - 李八方</h1><p>高鐵一地兩檢問題至今未解決，早排基本法委員會副主任梁愛詩話，如果一地兩檢搞唔成，高鐵都冇用，不如炸咗個高鐵站，點知網民個個拍爛手掌支持詩姑。噚日又到基本法研究中心主任、自由黨副主席胡漢清為一地兩檢獻計，話《基本法》冇授權高鐵西九站地底歸香港管轄，所以西九月台可全歸內地管轄！胡漢清呢個地底論一出，立即又俾網民恥笑。<br>胡漢清噚日喺電台訪問話，港府假設高鐵西九站地底部份屬香港係「跳了步」，佢話《基本法》列明所有領土屬於國家，問題在於授權畀香港部份係邊部份？而1997年國務院行政命令入面，特區區域圖冇提到地底及天空，只包陸地同海上部份，所以佢話香港地底範圍管轄權歸邊個管，係一個好複雜法律問題，仲話地球圓嘅，地底去到邊度屬於你嘅呢？所以西九站月台可全歸內地管轄，地面一層先到歸香港管轄。</p><p>網民恥笑</p><p>胡漢清呢個地底論一出，立即又俾網民恥笑，有人話以後國安唔使用洗頭艇挾人返大陸，挾落地底就可以逼供；又有人問如果有人喺月台犯法，咁跟香港法例定大陸法例？仲有人揶揄，咁多商場起落地底係咪非法侵奪國家土地？使唔使拉晒落地底用中國法律審？</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>