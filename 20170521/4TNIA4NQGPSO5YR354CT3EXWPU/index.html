<html><header><meta charset="utf-8"><title>吳若希下周踏入25歲生日兼囡囡滿月</title></header><body><h1>吳若希下周踏入25歲<br>生日兼囡囡滿月</h1><p>昨日係520「我愛你」嘅日子，你有否跟愛人講我愛你未？新手媽媽吳若希(Jinny)昨日就分別fb同ig同大家講「520」，仲附上谷胸同囡囡淼淼嘅合照添。<br> <br>上月23日，Jinny就為男友Alex生咗囡囡Giselle(淼淼)，話咁快，下星期二就係淼淼嘅滿月大日子，但原來嗰日除咗係淼淼滿月外，仲要係媽媽Jinny嘅25歲生日，所以佢昨日就係社交網到貼咗張淼淼嘅合照，見到谷奶嘅Jinny，上圍豐滿，見到Jinny用咗手機app嚟影相，扮咗一隻好可愛嘅兔兔，真係同阿女一樣咁cute呀！而佢留言話，除咗因為阿女就滿月同自己生日而開心之外，原來最開心嘅原因係：「鼻子高高像爸爸，臉圓圓像媽媽，堪稱完美！每天看到你都覺得又愛妳多一點～希望妳快點滿月，除了是因為你媽媽終於25歲生日步入中女之外，還因為妳媽媽終於可以不必用薑水洗澡了！！！」所以話做媽媽真係好偉大㗎，淼淼記得將來要錫多啲媽咪，當然仲有爹哋啦！</p></body></html>