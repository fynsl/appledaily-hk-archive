<html><header><meta charset="utf-8"><title>借家人名義首置入市避辣稅</title></header><body><h1>借家人名義首置入市避辣稅</h1><p>【本報訊】金管局再出招，市民普遍認為對樓市影響不大，新盤睇樓照排長龍。睇樓客變招，如海之戀一名豪氣男士，計劃動用2,000萬元現金買樓，無懼金管局收緊按揭。有夫婦計劃買多間，但今次以丈夫名義買，首置避開辣招。<br>從事石油生意、現居荃灣的鍾先生昨參觀海之戀，被問到如何看金管局出招，他稱「冇睇過喎，換樓有乜問題」，並豪氣地指計劃斥2,000萬元購買海之戀四房單位，毋須按揭，全數以現金支付。</p><p>天寰睇樓客料成交減</p><p>楊先生昨亦一家三口參觀海之戀，預算1,000萬元買三房戶。有見金管局收緊按揭，楊計劃向發展商旗下財務公司承按，希望借八成。他又指，今日買樓已預期樓價最多跌兩成，惟女兒長大有換樓需要。他稱太太名下已有物業，今次買多間，會以自己首置名義入市。至於太太持有的樂富物業，現值約500萬至600萬元，快將供滿，之後作收租。<br>另啟德新盤天寰睇樓客之一、投資者張先生，被問到政府出招對樓市影響，他認為樓市成交量或減少，但要看維持多久，樓價長遠一定向下。另睇樓客冼小姐，本身有樓，計劃以子女名義入市避稅。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>