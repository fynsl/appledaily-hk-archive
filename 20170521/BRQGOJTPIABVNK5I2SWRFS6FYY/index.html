<html><header><meta charset="utf-8"><title>【會唔會走音？】有聲紋身　用app一掃描還原聲音</title></header><body><h1>【會唔會走音？】有聲紋身　用app一掃描還原聲音</h1><p>近年越來越多人鍾意紋身，好似潮神Fishman Lok余文樂都越紋越多，越紋越有型。不過成日都講，紋身係一世嘅，要紋就要紋啲有意思嘅圖案，否則後悔事小，一世變MK仔（女）事大！而記者近來上網就睇到一段好有趣的紋身片，個紋身竟然可以出聲！這技術由一間叫SKIN MOTION的公司開發，概念係將聲音的soundwave，即音波紋（你用iPhone錄音時見到的聲音圖案）紋上皮膚，紋完後，再利用智能電話的專用app和鏡頭，掃描圖案，就可還原soundwave的聲音。即係你可以紋老婆老公講嘅「I love you」又或是仔仔囡囡的喊聲叫聲都得，睇落聽落都相當有趣新穎，有意思得來又特別，更唔怕俾人隨便睇到你紋咗乜。</p><p>雖然好似好正，不過唔少網友就留言話唔係好信，原因係紋身的精細度唔足以準確記錄soundwave，即使夠精細，亦會因皮膚變化而影響圖案（即係話可能會走音！），又好似好有道理。當然，同好多Kickstarters的新發明好相似，SKIN MOTION在網上都發佈了多條像真度好高的示範影片，而家佢哋做緊pre-order，聲稱紋身服務和專用app都會在今年6月正式發佈，記者試過暫時只需登記email，又唔使畀錢，可以試試。</p><p> https://skinmotion.com/soundwave-tattoos/ <br><br>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>