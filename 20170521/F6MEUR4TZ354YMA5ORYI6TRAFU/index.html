<html><header><meta charset="utf-8"><title>趣趣地：紅魔弱陣等睇拿尼表弟</title></header><body><h1>趣趣地：紅魔弱陣等睇拿尼表弟</h1><p>各位魔迷，今日對水晶宮場波可以睇吓曼聯班青年軍！據報領隊摩連奴會搵10個小將入大軍，七個踢正選，包括卡斯度彭利拿。最值得留意係16歲九個月大嘅安祖高美斯，啱啱拎咗今年曼聯最佳年輕球員，今仗有望打破馬捷達嘅紀錄，成為最年輕幫紅魔喺英超上陣嘅球員。司職翼鋒同攻中嘅安祖高美斯，前曼聯球星拿尼係佢表哥。另外紅魔喺歐霸盃決賽會着藍衫。</p></body></html>