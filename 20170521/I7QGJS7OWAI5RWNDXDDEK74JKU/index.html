<html><header><meta charset="utf-8"><title>為通鼎醜聞轉移視線689死咬梁繼昌　促辭職</title></header><body><h1>為通鼎醜聞轉移視線<br>689死咬梁繼昌　促辭職</h1><p>【本報訊】特首梁振英被揭私通民建聯周浩鼎後，雖然周浩鼎已辭去立會調查UGL事件專責委員會職務，但事件另一主角梁振英仍然死撐，繼續向委員會成員梁繼昌開火，揚言過去一、兩日不斷翻查梁在社交網的發文，聲稱「發現」梁繼昌兼具報案人、主控官、陪審員3個角色，有身份衝突，逼梁繼昌辭去委員職務，又批評挺梁繼昌是雙重標準。民主派質疑梁振英不斷針對梁繼昌，懼怕梁參與UGL調查工作，追究他的稅務問題。<br>記者：呂浩然</p><p>周浩鼎、梁振英私通，修改調查UGL事件專責委員會研究範疇近一星期，周面對猛烈批評下辭職，但梁振英至今仍拒認錯，昨日分別以網誌及親身上陣，要逼民主派委員、同時是被梁振英控告誹謗的梁繼昌辭職，而梁在一個星期內，已4度針對梁繼昌開火。<br>梁振英昨早先在社交網發文，指梁繼昌既是報案人，又做主控官，更是陪審員，有角色衝突，認為梁繼昌要辭職，到下午他出席一活動後，再向梁繼昌開火，聲稱「過去一、兩日，我不斷翻查梁繼昌喺網上嘅facebook」，發現梁繼昌除了屬誹謗案被告有角色衝突外，更有其他問題不宜出任委員，指梁繼昌於2014年10月在社交網站留言表示，已去信要求稅務局局長調查UGL事件，然後又致電稅局局長追問，結果稅局局長回信稱，稅局不會向第三者披露稅務細節，故此梁繼昌是UGL事件的「報案人」兼「主控人」。<br>梁振英又強調，梁繼昌明知自己不會知道稅局有否調查他，但仍然要在立會成立專責委員會調查事件，「使得我成為在香港社會、在國際層面，被立法會調查的一個人，這個是十分不公道的」。繼而咬定梁「本身已有一個既定立場」，再任委員就是「做咗報案人、做咗主控官，因為佢係呈請人、之後佢要繼續做陪審員，呢個係違反公義」。</p><p>民主派：佢先係雙重標準</p><p>梁振英又批評民主派「用咁嘅尺度認為周浩鼎要辭職，而周浩鼎亦已辭職，我哋應該用同樣嘅尺度嚟去度梁繼昌」，指民主派護短及有雙重標準，並揚言民主派尊重委員會公信力、每位委員在港人心目中的形象的話，「我相信梁繼昌議員，佢係冇其他選擇，佢必須辭職」。<br>委員會成員、民主黨林卓廷反駁梁振英稱，立會法律顧問早已「睇過晒」專責委員會的工作，「我哋（委員會）每個成員只要忠實履行職務，其實之前嘅輿論或者政見唔影響到我哋做呢個職務」，正如很多建制派議員曾經提名、支持梁振英角逐特首，「用佢（梁振英）個邏輯嘅話，其實全部人都唔做得（委員）嘅」，認為梁振英才是雙重標準。林卓廷又質疑，梁振英極力要梁繼昌離開委員會，「我唔知道係唔係佢（梁振英）好擔心佢（梁繼昌）喺度」，「佢（梁振英）似乎好擔心Kenneth（梁繼昌）喺個委員會嘅角色，尤其佢（梁繼昌）跟進（梁振英）稅務方面嘅角色」。記者至截稿前未能接觸梁繼昌回應。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>