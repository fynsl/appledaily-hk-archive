<html><header><meta charset="utf-8"><title>5A狀元賣生油白米</title></header><body><h1>5A狀元賣生油白米</h1><p>【本報訊】趙睿暉2013年底由英國回港，即加入社企「香港加油」開荒。「大學同學聚舊，我話𠵱家做油，佢哋都會問我係咪買賣緊期油」，貴為英國高考5A狀元，入讀頂尖學府倫敦政治經濟學院（LSE），怎會游走貧困社區賣油賣米？<br>「返嚟諗住做金融，有朋友話呢度搵義工，問我得唔得閒？」那是4年前「香港加油」剛起步的時候，27歲的趙睿暉最記得到大埔墟賣米的一幕。趙午飯時間見賣菜婆婆吃飯盒，便打算做市場調查，「問佢喺邊度買米，佢話幫襯樓下開客貨車阿叔，5蚊一公斤……」趙嚇了一跳。「我話咁平真係好抵，但好唔好食？點知阿婆一邊扒飯，一邊頭也冇抬就話：『梗係唔好啦，呢啲米係畀豬畀狗食，點會好食吖！』」，婆婆那理所當然的表情，趙深受衝擊：「點解咁富裕嘅香港，仍然會有咁窮嘅人？」</p><p>「唔希望窮人被迫用劣貨」</p><p>他猶豫了一會決定上馬，並說服母親給自己一年時間。別的同學都在投資銀行或律師樓工作，小小的5人社企薪酬少大截，他說是取捨，「好多人覺得畢業就搵份好工然後儲錢買樓，其實無錯，不過人生唔係只有一條路，仍然可以有好多選擇」。<br>一星期總有兩、三日擺街站，賣米賣油賣日用品，其餘時間則聯絡供應商，洽談合作。食油、燈膽、牙膏……以低於市場三至五成定價出售，「宗旨係唔希望買嘅人覺得自己窮所以被迫用劣質貨」。<br>進入第4年，他透露7月將與港鐵合作，於天水圍站開設首間門市，並增設送貨服務，優先聘用「天水圍師奶」，將分銷門路擴大，也讓當區婦女兼職補家計。<br>■記者呂麗嬋</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>