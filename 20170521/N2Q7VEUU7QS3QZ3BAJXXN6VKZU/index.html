<html><header><meta charset="utf-8"><title>超蓮黑色小泳衣激罕三點式晒優質股</title></header><body><h1>超蓮黑色小泳衣<br>激罕三點式晒優質股</h1><p>昨日香港天陰、有雨，仲凍凍地，完全唔似5月應該有嘅天氣，好彩有一班靚女，好似陳婉衡、張曦雯咁，去咗旅行都影啲泳衣相，俾番個夏日feel大家。<br> <br>最新一位同陽光玩遊戲嘅名人，係賭王何鴻燊三房千女何超蓮，佢同幾個女仔朋友去咗泰國布吉，慶祝生日，仲好有默契咁襯晒白色衫去旅行。嗱嗱嗱，去布吉喎，冇理由唔落水吖！所以超蓮就換咗一件黑色三點式泳衣，仲做埋影后，俾班女仔朋友影相！<br> <br>超蓮應該對張相都好滿意，仲放埋上ig，靚靚身材超級火辣，真係唔怕俾人欣賞，只係半個鐘，就有好多網民出嚟讚佢sexy添！</p></body></html>