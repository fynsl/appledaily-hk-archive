<html><header><meta charset="utf-8"><title>鄧麗欣堅守排球夢「直到打唔到」</title></header><body><h1>鄧麗欣堅守排球夢「直到打唔到」</h1><p>鄧麗欣（Stephy）中一開始打排球，當年更加是香港青年軍，直至19歲入娛樂圈而無奈放棄排球，幸好有教練陪她搵番團火。Stephy日前接受《蘋果動新聞》專訪時說：「教練問我有冇興趣打番波，如果組球隊嘅話，佢就義務教我。」</p><p>聽過閒言閒語</p><p>Stephy兩年前成立Loey排球隊，但期間也聽過不少閒言閒語，Stephy說：「頭一年輸得好慘，之後就聽到好多人講Stephy搞隊波都係玩㗎啫，都唔係認真打㗎喇。」她表示排球隊一年起碼要花十幾萬，有時都幾氣餒，為此她要以行動證明Loey並非玩玩吓，以打入甲一為目標。她揚言會一直打排球，直到打不到為止。對於有網民狠批Loey冇品輸波賴地硬，身為隊長的Stephy雖然覺得是刻意攻擊，但表示若事件令對方不高興，願意代隊員和教練道歉。</p><p>成為張晉師妹</p><p>此外，有報道指今年初已約滿太陽娛樂的Stephy將加盟凱藝國際娛樂，成為張晉與朱茵師妹，凱藝發言人昨表示：「Stephy加入咗我哋公司，佢唔單止喺電影方面發展，當然仲會全方位發展，所以同張晉或其他藝人一定有合作機會！」<br>採訪：植詠珊、唐琛悠</p></body></html>