<html><header><meta charset="utf-8"><title>【UGL醜聞】田少爆粗贈鼎鼎就嚟抽到維港冇得剩</title></header><body><h1>【UGL醜聞】田少爆粗贈鼎鼎<br>就嚟抽到維港冇得剩</h1><p>民建聯周浩鼎和特首梁振英被指「打龍通」，直接向UGL調查委員會提交梁特修改過的文件，周最終跪低，宣布辭去委員會職務。不少建制派議員都在立法會內務委員會中，倒戈批評周浩鼎。自由黨榮譽主席田北俊昨日凌晨於fb分享相關報道，疑似爆粗留言指「前有春嬌打救志明，今有CEO_CE打9周浩鼎」，又加上「#春嬌志明第四集 」及「#殺鼎鼎」等標籤。<br><br>帖文一出已獲逾3千多個讚好，網民紛紛讚揚田少幽默，指他「抽水」力度如常強勁。有網民留言指「田少好少可爆粗喎」，但亦有人替田少解畫「打救又點會係粗口呢」。<br><br>田少在事件爆發後，曾在本周初於fb發帖，暗寸周浩鼎枉為律師，「依家考律師一定易過考BCA」，又謂「醒少少都做唔到梁粉」。<br><br>【網民點睇】<br>Ree Siuhin Yip：支持鼎鼎啊…最好做埋民賤聯主席…咁就亡黨有望喇<br>Thomas Cho：田少抽得好，鼎犯咗大錯，應該即時革職啦<br>Issac Chu：田少果真抽濕機 但你黨友亦不惶多讓 提出地底主權不屬香港 真厲害<br>Albert Chan：田生，你幾時打9你地個副主席？</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>