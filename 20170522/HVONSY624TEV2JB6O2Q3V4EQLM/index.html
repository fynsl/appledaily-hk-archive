<html><header><meta charset="utf-8"><title>羅冠聰：8.31毀港人幻想</title></header><body><h1>羅冠聰：8.31毀港人幻想</h1><p>【本報訊】2014年人大8.31落閘見證民主回歸的幻想破滅，那年羅冠聰才20歲，剛在大學開始認識民主回歸概念，還談不上失落，反而對79天傘運清場告終更失望。他指新一代不再對中共疑中留情，「唔再係血濃於水，唔再係一種回歸祖國懷抱概念」，港人要吸取經驗，爭取2047年自決香港前途問題。<br></p><p>「今日唔累積力量更小」
</p><p>香港眾志立法會議員羅冠聰今年23歲，大學年代才認識民主回歸論。他指論述建基於很大假設，就是中國經濟開放，政治會跟着開放。他形容主權移交後港人一直相信一國兩制下循序漸進邁向普選，直至8.31落閘，砸碎港人幻想，「以往我哋話普選有時間表、有路線圖，假如時間表、路線圖係呃你嘅，咁我哋個終點喺邊呢？我哋幾時先有民主？」<br>羅的政治信念和行動並非建基於民主回歸，亦不會怪責民主回歸派。80年代中國改革開放，國家領導人似乎較開放，予人民主化願景，加上港人普遍關注自己生活，多於城市的未來，「喺嗰時空大家都同香港detach（分離）咗，佢哋覺得不滿唔係反抗，而係移民」。他認為新一代不會像民主回歸一代，有強烈中國身份認同，亦不會對中共疑中留情，「好多新一代眼見本身呢個地方變得越嚟越差，而個始作俑者係北京政府」。<br>香港眾志去年成立，提倡透過公投自決香港在2047年後的前途和政治地位。羅指港人要在無路線圖、無時間表下爭取民主，更需要公民社會堅實的一群自我裝備，在恰當時候為政權帶來壓力。他亦認同在區議會、立法會爭取過半議席的階段性目標，增加博弈籌碼。記者問20、30年後再回顧民主自決，可會像民主回歸般落空？他說：「社會運動冇包生仔，你唔能夠憑住一個信念就一定要贏，你計晒數先去做，咁永遠唔會帶嚟實質改變……根本搞社會運動就係向住目標進發，然後不停不停累積，好難講到幾時贏定輸，唔好用打機諗法講社運。我淨係知道唔由今日開始累積，聽日力量會更加小。」<br>■記者潘柏林</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>