<html><header><meta charset="utf-8"><title>【專題籽】慶回歸英文口號　語言學教授：好失敗</title></header><body><h1>【專題籽】慶回歸英文口號　語言學教授：好失敗</h1><p>【專題籽：人言無畏】<br>政府是是但但已經唔係新聞，慶回歸活動除咗啲設計唔見得人之外，就連口號都令人嘆為觀止。中文版「同心創前路 掌握新機遇」， 講對仗工整，完全唔合格。睇埋英文版Together．Progress．Opportunity，真係想喊。</p><p>我請香港大學語言學系教授Stephen Matthews（馬詩帆）評論。懂廣東話嘅佢一見到就話：「冇眼睇。應該冇畀母語係英文嘅人看過，如果唔係佢一定即刻講唔用得。就咁樣三個字根本唔make sense，唔明白意思。」佢認為三個字非同一類別，Together是副詞；Progress可以是名詞或動詞；Opportunity是名詞。「好似word salad，將啲生字撈埋一碟。係Together we can have progress（我們一起邁進）？你要加好多字先有呢個意思，睇慣英文嘅人理解時唔慣要自己補咁多字。我覺得任何主修繙譯嘅學生都可以創作到好啲嘅口號。」</p><p>記者：葉青霞<br>攝影：劉永發<br>編輯：梁浩維<br>美術：利英豪</p></body></html>