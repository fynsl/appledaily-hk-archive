<html><header><meta charset="utf-8"><title>【馮仁昭四圍超】陳逸璇離婚即有人追</title></header><body><h1>【馮仁昭四圍超】<br>陳逸璇離婚即有人追</h1><p>陳逸璇同郭秀雲前晚去深灣遊艇會出席慈善晚會，陳逸璇早前承認同外籍老公離婚，回復單身嘅佢自爆已有追求者，佢話：「我要啲時間慢慢認識，係有啲驚，因為啱啱嘅感情唔圓滿分開，我都會考慮清楚，咁又唔會怕咗拍拖，仍然好嚮往，我唱歌要多啲經歷先好。」<br>陳逸璇仲話製作咗新歌準備推出，可惜遇上阻滯，𠵱家諗緊解決方法。<br>撰文：馮仁昭</p></body></html>