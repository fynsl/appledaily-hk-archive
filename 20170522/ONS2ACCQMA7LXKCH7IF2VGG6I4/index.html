<html><header><meta charset="utf-8"><title>【一周必看】周志文學人削骨還父？下巴突變V</title></header><body><h1>【一周必看】<br>周志文學人削骨還父？下巴突變V</h1><p>大台巨聲幫出身嘅周志文(大孖)、周志康(細孖)，向來都好難分，事關佢哋實在太似樣喇。其實有方法嘅，大孖周志文左邊下巴有粒癦，細孖右邊下巴有粒癦。<br><br>話就話有方法分，但係邊有可能次次隊個頭埋去，睇佢哋粒癦喺邊呀……<br><br>燈燈燈凳！o依家有計喇！就係睇佢下巴尖唔尖喇！<br><br>是咁的，日前周志文喺將軍澳出席邵氏同優酷合作網劇《飛虎極戰》開鏡拜神儀式，本身個焦點放喺嗰班加埋294歲嘅飛虎上面。但係周志文個下巴真係尖到變咗個V字，仲勁過被網民喻為「削骨還父」嘅胡鴻鈞呀！個V字直頭好似用間尺，間住畫出嚟咁！<br><br>其實藝人「變臉」一啲都唔出奇，都係搵食啫；奇就奇在周志文喺上星期日(14日)出活動嗰陣，個下巴都仲係倒轉嘅梯形，只需要兩日就即刻變V兼可以出活動？睇嚟真係要搵周志文介紹番喇。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>