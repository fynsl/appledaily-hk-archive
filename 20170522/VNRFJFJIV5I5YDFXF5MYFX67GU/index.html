<html><header><meta charset="utf-8"><title>劉慧卿：一直支持自決</title></header><body><h1>劉慧卿：一直支持自決</h1><p>【本報訊】「我仲未當選議員之前，已經支持自決，我自己支持，亦都覺得應該（自決）」。這句話並非出自本土派年輕議員之口，而是來自今年已65歲的民主黨前主席劉慧卿，無奈未獲當時主流民意支持而告吹。回首香港回歸後的民主路，雖然崎嶇，但這位香港自決先驅坦言，「幾難搵到」比民主回歸更好的路線。<br></p><p>「歸功」特首梁振英
</p><p>英國前首相戴卓爾夫人於1984年簽訂《中英聯合聲明》後訪港，當時劉慧卿是記者，在記者會上當面質問鐵娘子：「你簽咗協議，將500萬香港人交畀共產政權，道義上講唔講得通呢﹖」30多年後，劉慧卿接受本報訪問談及這段往事，直言個人從不認同「民主回歸」，至今仍支持香港「自決」，而不是「民主回歸」她當年提出由港人全民投票，決定是否接受聯合聲明，無奈主流民意不接受，「當時事實擺喺度，係香港冇人要去爭取呢樣嘢」。<br>1996年她創立前綫，反對只由中、英兩國商討《基本法》，提出「全民制憲」，「香港人應該有份寫（《基本法》），寫完再畀全民投票」，可惜有關建議同樣未獲主流社會支持，劉慧卿不禁苦笑說：「好多香港人覺得要搵啲實際嘅嘢，有時都冇辦法，有時你都要向現實低頭。」<br>面對一次又一次爭取自決失敗，劉慧卿也不得不承認，現實上「幾難搵到」比民主回歸更好的民主路線，可獲主流民意支持，對於近年「自決派」成功冒起，更有代表晉身立法會，劉慧卿認為要「歸功」特首梁振英，指在梁治下令年輕人對前途失去希望，加上梁破天荒在施政報告點名批港大學生會刊物《學苑》，「佢（梁振英）一提起就全世界搵嚟睇，變成洛陽紙貴，所以係佢搞起（自決）」。<br>■記者林俊謙</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>