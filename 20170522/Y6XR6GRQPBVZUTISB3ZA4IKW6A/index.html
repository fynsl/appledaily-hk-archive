<html><header><meta charset="utf-8"><title>中環在線：漱口烏龍茶係咩味呢…… - 李華華</title></header><body><h1>中環在線：漱口烏龍茶係咩味呢…… - 李華華</h1><p>「超人」李嘉誠畀維港投資周凱旋打骰，維港office入面，當然亦有好多「超人玩具」畀同事試喇。華華原本一心想睇件「超級戰衣」SuperFlex，仲要試下剛投資美國抗衰老製藥公司ChromaDex嘅「不老藥」，好可惜件戰衣未做好，要等到明年先有，「不老藥」就只得員工可以試。<br>華華唯有退而求其次，試飲有漱口水功能嘅烏龍茶，飲落同平時飲開嘅冇分別，只係茶味淡少少。<br>同場，有香港未有得賣嘅「負卡路里」能量飲品Celsius，聲稱飲一罐可以消耗100個卡路里（嘩嘩嘩），好似話將來喺超人旗下屈臣氏有得賣。<br>總括而言，試完一堆似有還無嘅產品，當華華行出茶水間見到一堆橙，都唔肯定佢哋係咪真嘅！</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk </p></body></html>