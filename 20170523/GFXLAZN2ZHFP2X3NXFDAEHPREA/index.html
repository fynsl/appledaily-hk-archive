<html><header><meta charset="utf-8"><title>【全球剩8部】古董Apple-1拍賣價　意外跌至13萬美元</title></header><body><h1>【全球剩8部】古董Apple-1拍賣價　意外跌至13萬美元</h1><p>講到拍賣有時都係要講時機。好似早前就報道過一部有41年歷史的Apple第一部電腦Apple-1，會於5月20日在德國拍賣，由於目前全球只剩低8部仍然可操作的Apple-1電腦，而且今次拍賣的這部Apple-1保存得好好，兼且有齊操作文件及買賣單據，初期外間都預測可以賣得好價錢。睇返紀錄，2014年另一部可操作的Apple-1賣到365,000美元，再早一年即2013年另一部由跟Steve Jobs共同創立Apple的Steve Wozniak簽名的Apple-1更賣得671,000美元，初時拍賣行都估計今次拍賣價可達到320,000美元左右。但結果是今次這部Apple-1由一部專門收藏舊電腦的德國工程師投得，拍賣價更低到只有130,000美元，只是預期的4成。有評論指今次拍賣價回落到「正常價」是反映教主Steve Jobs離去的衝擊已被淡化，不過你同我都應無能力用「正常價」130,000美元（約1,012,000港元）去買部舊電腦。<br><br>資料來源：9to5Mac<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>