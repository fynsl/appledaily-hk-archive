<html><header><meta charset="utf-8"><title>《春嬌》票房破3,000萬千嬅屈余文樂萬歲</title></header><body><h1>《春嬌》票房破3,000萬<br>千嬅屈余文樂萬歲</h1><p>楊千嬅、谷祖琳、邵音音、林兆霞、陳逸寧、導演彭浩翔及林建岳，前晚在銅鑼灣出席《春嬌救志明》香港票房衝破3,000萬慶功宴，缺席的男主角余文樂卻在Instagram貼出陽光與海灘的相片，千嬅代為解畫：「佢去拍嘢吖嘛，好似拍廣告。唔緊要啦，因為佢返到嚟都係屈佢請食飯。我哋估票房收幾多，估唔中就攞一萬出嚟請食飯。我估4,200萬，樂仔估4,500萬，導演估4,800萬，總之佢就要攞一萬出嚟請食飯啦！」彭浩翔笑謂：「有冇搞錯呀，慶功都唔嚟，離晒譜！」</p><p>彭浩翔嘲老</p><p>《春嬌》出現過專吃小女孩的怪物「趷趷剛」，彭浩翔笑言趷趷剛角色適合樂仔主演：「啱佢做喎，仲要去台灣取景，如果7日食唔到細路女就變怪獸，食到就變番余文樂。」他直言不會再拍《春嬌》系列，現正籌備拍13集電視劇，千嬅聞言即謂：「我要扮細路女。」彭浩翔笑說：「咁到時講趷趷剛食完你都變唔番余文樂，因為你唔係細路女。」</p><p>紅館過生日</p><p>千嬅被問因劉德華受傷取消紅館演唱會，有不少歌手虎視眈眈空出的檔期，其中薛家燕更開口叫千嬅讓路給前輩，千嬅說：「千祈唔好咁講，公司都幫我申請咗，但係未有消息。其實我都唔會攞咁多，我都唔係咁貪心，總之夠幾個人做。本身諗住申請個期，自己生日可以喺紅館過，不過唔知有冇變動，如果唔中咪下年，一定會屈余文樂上台。」<br>此外，谷祖琳在戲中有不少粗口對白，她笑說：「導演將佢嘅性格投射喺我哋身上，奶奶睇完都話OK嘅，拍戲啫。」<br>採訪：黃曉妍<br>攝影：沈健程</p></body></html>