<html><header><meta charset="utf-8"><title>【即食麵對決】蟹王麵好食過一丁？黃秋生：聽都未聽過</title></header><body><h1>【即食麵對決】蟹王麵好食過一丁？黃秋生：聽都未聽過</h1><p>近來見網上有人討論一隻即食麵，叫蟹王麵。有網民就話：「香味同丁麵差唔多，包味精味道偏甜，食過冇丁麵咁鹹，麵質秒殺丁麵。」但亦都有網民持相反意見：「蟹王麵試過一次！認真搵笨！份量少，味精粉都少過人，兼夾冇乜味！麵質九流！</p><p>評價好壞參半，我們都很好奇這隻麵究竟是甚麼來頭，所以就立刻打電話，問問對即食麵頗有研究的秋生，怎料秋生一聽到麵名之後，竟然說：「蟹王麵？冇喎，真係冇聽過。邊個係蟹王麵啊？日本製造，蟹王麵？」連秋生都說不認識的這款蟹王麵，原來已經有50多年的歷史，跟出前一丁同樣都是香港第一代的進口即食麵。</p><p>不少人試過蟹王麵都覺得湯包麻麻，但麵質就好過出前一丁，秋生就說：「識食一丁嘅人，一定食得出一丁麵質嘅分別，唔會係為咗食佢個湯包。」不過麵質是好是壞，總要有個標準，有人覺得幼滑是好，也又人覺得彈牙才是好，所以何者麵質較好，單憑網民一人一句，似乎難以定論。</p><p>很多人都以為秋生只懂吃一丁，但原來他也有其他推介，「有其他嘅，有隻新加坡叻沙都幾好食嘅。」說的是連美國「即食麵之神」Hans Lienesch也連續兩年選了它做第一位的「新加坡Prima全麥叻沙拉麵」。其實我們之前都曾經搵過Hans<br>試食及評價一下各款港版的即食麵，下次或者可以寄這款蟹王麵給他試試，不知道他的評價又會如何呢？<br><br>記者：黃子卓</p></body></html>