<html><header><meta charset="utf-8"><title>首談被踢出鷹君董事局：小小犧牲羅啟瑞哽咽「願天下母親有孝順兒女」</title></header><body><h1>首談被踢出鷹君董事局：小小犧牲<br>羅啟瑞哽咽「願天下母親有孝順兒女」</h1><p>【本報訊】鷹君爭產疑雲繼續發酵，本月10日被踢出鷹君董事局的羅家孻仔羅啟瑞昨首次開腔，形容被踢出局只是「（為母親）小小犧牲」，提到父母、鷹君創辦人羅鷹石及羅杜莉君（羅老太）時，更兩度哽咽落淚，強調並無爭產，又指母親入稟告匯豐信託，「（子女）唔應該異議！即刻可以將我哋權益放棄」。<br>記者：方楚茵<br><br>羅啟瑞被踢出鷹君董事會，可說是連日來羅氏兄弟爭端的序幕。然而羅啟瑞對被踢出局因由欲語還休，指「答案可以好長…呢啲小小犧牲，係為咗媽媽奔跑嘅話在所不計」。<br>繼二哥羅旭瑞表態後，羅啟瑞亦強調事件非爭產，指此說法令父母名譽受損，是很大侮辱，「絕對有違佢哋起初幹一番事業嘅意願」。他談到父親早前在港打拼時更眼泛淚光，停頓數秒。</p><p>稱全家獲邀母親節飯敍</p><p>羅啟瑞又指，母親告匯豐信託全因對方不遵從她意願，才想拿回資產，子女雖已為信託受益人，但「媽媽要拎番佢同爸爸辛苦經營六、七十年嘅嘢，我地唔應該異議」，為此更可「即刻就可以將我哋嘅權益放棄，我哋嘅嘢都可以唔要啦」。<br>提到羅老太被指遭隔離，他舉多個例子反駁，包括5月5日三哥羅嘉瑞細仔、5月8日五哥羅鷹瑞太太，以及5月9日長女羅慧端均曾致電母親。母親亦早在4月底通知全家將於5月11日開會，不明為何羅嘉瑞在5月10日表示找不到母親，「我相信佢可能只係講笑」。<br>不過，有消息人士反駁，稱羅老太的電話並非如羅啟瑞所指輕易接通，羅嘉瑞細仔、羅鷹瑞太太均要致電羅老太近身工人，才能與羅老太短暫通話；羅慧端成功致電羅老太，全因她負責羅老太私人賬戶，有急事才成功駁入酒店找到母親。<br>羅啟瑞又指，早前母親節飯敍，羅旭瑞早就要求秘書發電郵邀請全家，部份人回覆不出席，故對於羅嘉瑞同日早上探訪母親時受阻，他認為是不合邏輯，質疑「全件事都係母親節嘅一個搞笑」。可有影響手足情？「我百分百assure（保證）你，一日係兄弟永遠都係兄弟，𠵱個係冇得改變嘅事實」。</p><p>強調羅老太清醒精靈</p><p>訪問期間，羅啟瑞多次表明羅老太清醒、精明、精靈，並與包括至少4至6名醫生及律師等接觸，若非得到她指示及許可，他與兄弟姊妹「絕對唔敢去作出決定或採取一啲行動」。<br>及至訪問末段，本已準備離開的羅啟瑞突然又回頭，稱「心血來潮講多句」，指自己已為事情奔跑一年多，有許多感觸，哽咽逾10秒後指「母親節已過咗一星期，但我想趁呢個機會呼籲一下，亦都祝願天下母親可以有孝順嘅兒女」。記者問是否有人不孝或不願為母犧牲時，他指「我都係學習緊，我一世人都係爸爸媽媽照顧我，到今次可以做少少事，好榮幸」。</p><p>羅啟瑞記者會語錄</p><p>「母親節已過咗一星期，但我想趁呢個機會呼籲一下，亦都祝願天下母親可以有孝順嘅兒女。」<br><br>「我百分百assure（保證）你，一日係兄弟永遠都係兄弟，𠵱個係冇得改變嘅事實。」<br><br>「14號（母親節飯敍）歡迎大家嚟參加，又點會朝早出現攔阻（羅嘉瑞見母受阻），係不合邏輯，全件事都係母親節嘅一個搞笑。」<br><br>「媽媽要拎番佢同爸爸辛苦經營六、七十年嘅嘢，我哋唔應該異議！即刻就可以將我哋嘅權益放棄。」<br><br>「（被踢出鷹君董事局）有太多嘢想講，但小小犧牲，為咗媽媽奔跑，在所不計。」</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>