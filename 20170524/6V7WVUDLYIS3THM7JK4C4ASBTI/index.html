<html><header><meta charset="utf-8"><title>葉劉斥梁針對議員不當</title></header><body><h1>葉劉斥梁針對議員不當</h1><p>【本報訊】特首梁振英連日針對力主調查UGL事件的公專聯梁繼昌口誅筆伐，攻勢一日比一強，就連前行政會議成員、新民黨主席葉劉淑儀（圖）亦看不過眼，開腔批評梁振英「每日都係對梁議員（梁繼昌）施咁大壓力，我覺得唔恰當」。惟對於民主派準備提出的彈劾梁振英議案，葉劉表明不贊成。<br>葉劉淑儀昨被問到梁振英針對梁繼昌的做法，她直言梁振英做法並不恰當，認為被梁振英控告誹謗的梁繼昌是否需要退出立法會調查UGL事件專責委員會的問題，應該由立法會自行決定，再者立法會本身亦無權要求梁繼昌退出。</p><p>指市民問「特首點解咁得閒」</p><p>梁振英日前自爆花了一、兩天時間「不斷翻查梁繼昌喺網上嘅facebook」，葉劉直言梁作為特首，不應如此針對一名議員，「以行政長官咁高嘅地位，佢每日針對一位議員，我認為係唔恰當」，她更表示有市民亦向她反映梁振英的做法有問題，她說：「呢個UGL係佢（梁振英）個人嘅問題，有的士司機同我講，香港咁多問題，行政長官點解咁得閒一日鬧一位議員。」<br>葉劉相信，假如梁繼昌在專責委員會的工作有偏頗，其他委員都會知道，社會亦發現及批評。她亦質疑梁振英連日透過特首網誌批評梁繼昌的做法，指如梁振英對調查方向有意見，或要提供資料，可向委員會提出或出席聆訊，斥梁振英「利用政府嘅資源，就佢個人一啲糾紛不斷針對一位議員，我覺得係唔恰當嘅」。至於民主派準備向梁提出彈劾，葉劉則覺得彈劾特首屬非常嚴重，「根本上係做唔到，我亦都覺得唔應該係就呢件事對行政長官作出彈劾」。<br>■記者呂浩然</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>