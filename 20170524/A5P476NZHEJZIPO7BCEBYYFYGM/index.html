<html><header><meta charset="utf-8"><title>孖港姐女友睇婚紗袁文傑女友你都識</title></header><body><h1>孖港姐女友睇婚紗<br>袁文傑女友你都識</h1><p>現年45歲嘅袁文傑由95年起加入亞視後星途一路平淡，直至最近靠大台劇集《不懂撒嬌的女人》飾演大老闆游生，憑住劇中霸氣形象同高大威猛嘅身材成功彈出，吸引到一班網民追捧，以為轉投大台後演出表現已經夠驚喜？<br> <br>其實袁文傑嘅感情生活都同樣精彩，原來佢已經同港姐出身嘅前兒童節目主持張潔蓮（Jackeline姐姐）拍拖已經有6年。<br> <br>今年40歲嘅張潔蓮於95年以參選港姐出道，加入大台後長期擔任兒童節目主持而為人熟悉，偶有飾演大大小小劇集嘅配角直到2006年慢慢淡出銀幕，於2008年同當時拍拖13年嘅男友拉埋天窗，可惜婚姻關係只維持到短短3年就結束，直到遇見袁文傑，愛情路上又出現希望。<br> <br>日前仲有周刊影到袁文傑同張潔蓮喺尖沙咀手拖手甜蜜睇婚紗，之後仲喺餐廳互喂大晒恩愛羨煞旁人，唔通游生都想成家立室？</p></body></html>