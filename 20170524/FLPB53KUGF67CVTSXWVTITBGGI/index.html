<html><header><meta charset="utf-8"><title>三餐定時　戒夜瞓　解除消夜心癮宜拉筋浸浴分散注意力</title></header><body><h1>三餐定時　戒夜瞓　解除消夜心癮<br>宜拉筋浸浴分散注意力</h1><p>【周三識食】<br>【本報訊】女士常食消夜尤其粉麵飯可增加罹患乳癌的風險？究竟食消夜是心癮抑或真肚餓？日常如何才能抵擋消夜誘惑？營養師表示，不吃早餐、夜瞓及壓力大均是導致想吃消夜的元凶。三餐定時進食、少買零食或想吃時做其他事分散注意力等，均有助戒除消夜習慣。睡前若肚餓，推介健康消夜組合，即高纖維及低脂蛋白質食物，如燈籠椒及果仁。<br>記者：梁麗兒<br><br>註冊營養師陳秋惠表示，港人嗜消夜原因眾多，如常不吃早餐，導致全日熱量攝取不足，或因減肥降低正餐食量，到晚上身體放鬆時便容易感肚餓，或會「忍唔住」要食杯麵，也有人因「口痕」而想食消夜，如一邊煲劇或睇電視、一邊食薯片等壞習慣，並非因肚餓而進食。</p><p>花茶或低卡食物止口痕</p><p>上班族因壓力大要狂食發洩，如「夜晚食晒成桶雪糕」或一包家庭裝薯片，可算最易墮入致肥陷阱的消夜。另外，失眠、夜瞓或長期睡眠不足，都會影響體內荷爾蒙水平，令人晚上易感覺肚餓，或食慾失控而要食消夜。<br>陳指，要改變食消夜習慣，早睡早起及三餐定時定量為一大重點，亦要要避免睡前攝取咖啡因，如晚上飲咖啡濃茶等，提防晚上「瞓唔着」有「搵食」的慾望。礙於口渴及肚餓感覺不易分辨，不妨在晚上肚餓時，先飲兩杯水或無咖啡因茶類如花茶，一段時間後仍感餓才吃東西。<br>晚上好想吃鹹的食物，或與缺乏鎂或鈣有關，陳建議日常不妨多吃菠菜、豆腐、牛奶、杏仁等含鎂或鈣食物。如非真肚餓，「口痕」時可做其他事情分散注意力，如浸浴、做瑜伽或伸展、落街散步、放狗或傾電話，這些建議也幫助紓緩壓力，減少因壓力大而狂食的壞習慣。<br>要一刀切戒掉消夜不容易，陳稱，可從揀選低熱量的健康消夜入手，然後逐步減少消夜次數。健康消夜組合，即以一份高纖維食物，配搭一份低脂蛋白質食物，此兩類型食物都可增加飽肚感，令人減少肚餓，前者可補充纖維對腸胃有益，後者則可延長食物在胃部時間，加上含胺基酸可令人「瞓得好啲」，例如中型蘋果、脫水蔬果片（最好低溫製作）、燈籠椒、藍莓均屬高纖維食物。低糖豆奶、果仁如開心果、脫脂希臘乳酪、茄汁豆，則是低脂蛋白質食物。市民可按喜好配搭，例如用燈籠椒沾茄汁豆，或以藍莓拌入脫脂希臘乳酪進食。</p><p>想輕輕鬆鬆健康啲，記住留意健康蘋台<br> http://health.appledaily.com.hk/  <br><br>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>