<html><header><meta charset="utf-8"><title>司棋姐扯甩Bra大犧牲刻薄盧宛茵揀女婿</title></header><body><h1>司棋姐扯甩Bra大犧牲<br>刻薄盧宛茵揀女婿</h1><p>講起黎宣，自細睇TVB 長大嘅觀眾一定會feel到母愛，因為佢好多角色，都係演人母，好多演員都做過佢啲仔仔女女、甚至係孫仔孫女。TVB一年咁多處境劇，為咗迎合女士們，都有好多戲份俾專職媽媽嘅女演員發揮：<br> <br>李司棋<br>經典媽媽級演員就有66歲嘅司棋姐，佢喺喺《真相》入面大犧牲，被老公王青強迫拍裸照，一番掙扎過後地上仲多咗個敗圍，如此重口味，司棋姐都唔抗拒，絕對係「為藝術而犧牲」嘅另一種演繹方式。<br> <br>李香琴<br>琴姐從影多年，喺粵語片時代已經有唔少演出，轉到大台拍劇就演過多年長者角色。喺《溏心風暴之家好月圓》入而，就改句司棋姐嘅金句變成「唔使驚，嫲嫲喺大廳」，保護一班孫仔女。不過同琴姐合作多年嘅譚炳文，早前就透露過琴姐自年前中風後，就唔係好認得人，令人欷歔。<br> <br>盧宛茵<br>盧宛茵最煞食嘅，係佢啲師奶角色，一副市井小婦人嘴臉，演出煩起上嚟好麻煩，慈母起嚟又可以好有愛。要數到佢最多人知嘅「母親」，反而唔喺大台，而係幫網民拍「公屋潮文」段片，勢利性格直頭可以拎金像獎女主角。<br> <br>陳曼娜<br>陳曼娜愛女Joie上年同老公Dicky結婚，話咁快就有喜，幫陳曼娜升呢做外婆。嚟緊會播個套《蘭花劫》，曼娜姐就演陳錦鴻媽媽，角色名話就話叫「言梁淑德」，不過全心想操控阿仔，工於心計，呢個阿媽認真就唔簡單。</p></body></html>