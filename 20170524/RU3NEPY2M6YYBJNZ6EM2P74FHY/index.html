<html><header><meta charset="utf-8"><title>【馮仁昭四圍超】周杰倫陪昆凌產檢</title></header><body><h1>【馮仁昭四圍超】<br>周杰倫陪昆凌產檢</h1><p>周杰倫喺今年情人節宣佈老婆昆凌陀緊第二胎，噚日台灣《蘋果日報》影到周董帶老婆做產檢。</p><p>周董揸住佢架紅色座駕泊喺內湖嘅商業大樓附近，兩公婆喺車入面傾咗一陣，冇耐有個白衫女人上車，跟住架車駛咗入大廈停車場，周董同老婆一身黑衣打扮兼戴上黑色口罩，全程都好低調，之後就由管理員帶上7樓嘅產後護理之家。<br>撰文：馮仁昭</p></body></html>