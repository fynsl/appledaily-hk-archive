<html><header><meta charset="utf-8"><title>中環在線：八大校長見林鄭同冠君股東爭上樓 - 李華華</title></header><body><h1>中環在線：八大校長見林鄭<br>同冠君股東爭上樓 - 李華華</h1><p>鷹君（041）羅家爭產案，日日有新劇情，幾兄弟每日各自表述，噚日輪到事件另一主角鷹君主席羅嘉瑞出場，事關佢旗下冠君產業信託（2778）下晝喺中環冠君大廈舉行股東會，華華當然一早去霸頭位喇。</p><p>勤力果然係有多啲得着嘅。正因為華華預早時間去，喺冠君大廈大堂就遇上證監會主席唐家成，呢日佢以大學教資會主席身份，同埋本地8間大學嘅校長去見候任特首林鄭月娥，傾大學事宜。林鄭嘅候任特首辦公室咁啱喺冠君大廈。<br>由於呢度守衛算森嚴，唐家成與八大校長，同冠君產業嘅一班小股東同一時間登記上樓，所以佢哋全部都要企晒喺度等，不過佢哋好有耐性，說說笑笑慢慢等，果然係校長呀!</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>