<html><header><meta charset="utf-8"><title>【蘋果VR】餐餐海鮮任食香港Google打工仔葡萄園</title></header><body><h1>【蘋果VR】餐餐海鮮任食<br>香港Google打工仔葡萄園</h1><p>香港近年憑OT時數贏盡全球，紅出國際。一眾打工仔只能唱返句「邊一個發明了返工」善哉，善哉。相反，科技巨頭Google香港位於銅鑼灣嘅辦公室就唔buy呢套，OT no way之餘，餐餐buffet任你攞，搓吓乒乓波、按埋摩都冇人阻！<br><br>入職將近一年嘅Ada，一路帶住動主播表妹喺office周圍「騰」，一路分享呢度同其他公司點唔同。佢話，公司文化鼓勵同事發揮創意，環境氣氛亦相對輕鬆。做嘢做到悶悶哋，打機、乒乓波、board games當然唔放過，仲可以去走廊玩返轉滑板，又或者靜靜哋攤喺按摩椅，甚至去休息室補眠都冇問題。想留住員工嘅心，先要留住大家個胃。Google喺辦公室自設廚房，由御廚炮製各國美食，早餐、午餐都有buffet任食唔嬲，夠晒暖胃又貼心。</p><p>每到星期五，打工仔最期待嘅，就只有六點收工一刻，點估到Google員工實行未放工先慶祝，Happy Friday由下晝起鐘，逢星期五都有「TGIF」聚會！TGIF解作「Thank God It’s Friday」，每次gathering都有各式主題同snacks，等唔同部門嘅同事可以吹吓水，互相了解多啲，自然工作效率都高啲。</p><p>閣下係咪好葡萄？唔需要有上帝嘅感召，只要點擊以下《蘋果VR》網址：<br> http://bit.ly/2rgkESL <br><br>就可以360°漫遊香港Google打工仔葡萄園，唔洗周圍google啦，仲有HR員工醒你見工貼士。電腦用戶可選用Google Chrome瀏覽器，以滑鼠或方向鍵上下左右移動，360°欣賞片段。<br><br>手機讀者，可率先下載全新《蘋果VR》程式，立即體驗壹傳媒集團旗下製作之所有360°影片及VR互動資訊：<br>iOS： https://itunes.apple.com/hk/app/ping-guovr/id1194504717?mt=8 <br>Android： https://play.google.com/store/apps/details?id=com.appledaily.apple360.hk  </p></body></html>