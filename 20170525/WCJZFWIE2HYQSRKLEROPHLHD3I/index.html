<html><header><meta charset="utf-8"><title>魚樂無窮：買股票要等運到 - 唐牛</title></header><body><h1>魚樂無窮：買股票要等運到 - 唐牛</h1><p>炒股贏錢最重要因素係乜？呢一刻你問我嘅話，我嘅答案一定係耐性！無他，最新持倉主要係三類股份，分別係強勢藍籌、中小型績優股及全購股，全部都屬於等運到系列。<br>強勢藍籌需要嘅耐性最少，因為只要揸緊信念，等佢哋自己輪流升即可，如果你有騰訊（700）、滙豐（005）、長和（001）等，你就會明我講乜。唔怕佢哋唔識升，最怕早走咗買唔番。<br><br>中小型績優股，需要嘅耐性較多，因為每年業績通常只得兩次，即每6個月才能review心水股的成績表，其餘時間真係坐定定等運到。當然，買績優股好處係每次放榜後，市場便會有re-rate力量出現，令股價水漲船高，甚至炒定下次業績嘅憧憬；所以幾時都話，業績期往往係價值投資者嘅尋寶潮。<br>玩全購股最辛苦，需要有超人的耐性，因為你永遠唔知道幕後人士幾時做嘢，隨時可以悶你一年半載。有豐厚回報當然好，但要約期後打穿全購價喪輸例子亦比比皆是，輸錢輸時間，有苦自己知。股票市場一年運作250日，要贏錢唔係日日炒出炒入，而係學習等運到。</p><p>唐牛<br> http://www.fb.com/tongcow88 <br>本欄逢周二、四刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>