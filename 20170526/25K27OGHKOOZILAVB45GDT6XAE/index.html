<html><header><meta charset="utf-8"><title>李嘉誠下旨每年見兩次梁洛施定期帶3子回港見阿爺</title></header><body><h1>李嘉誠下旨每年見兩次<br>梁洛施定期帶3子回港見阿爺</h1><p>梁洛施（Isabella）同李澤楷之間育有3子，分別係現年8歲嘅長子長治，以及細1年嘅雙胞胎H&amp;N，李澤楷同Isabella於2011年協議分手後，女方攜3子定居加拿大，生活低調，只係偶爾帶3個仔返香港，畀爺爺李嘉誠見吓。<br><br>之前就有傳媒報道過，雖然Isabella同3粒仔留喺加拿大好少返香港，只有李澤楷定時定候飛到當地「團聚」，但爺爺李嘉誠當時心掛掛幾個孫仔，所以有傳佢下旨要每年最少見到孫仔兩次，所以大約每隔半年左右，就會見到Isabella帶3個仔返一返香港，見吓爺爺。<br>該報道又引述知情者消息指，本來李嘉誠想安排3粒孫返香港住，見面都方便啲，但由於李澤楷唔想，亦唔想啲仔被傳媒騷擾，所以冇咁嘅安排，亦唔會畀3個仔喺大時大節返香港，免得張揚。<br>最近一次見到Isabella帶3個仔返香港，係上個月，當時Isabella同媽咪一齊帶住3個仔現身機場，梁母主力照顧長治，Isabella則顧住一對孖仔，長治仲有拎住小號，唔知係咪特登帶返香港，吹奏畀爺爺聽。</p></body></html>