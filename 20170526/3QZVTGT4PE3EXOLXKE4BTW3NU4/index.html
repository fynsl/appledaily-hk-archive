<html><header><meta charset="utf-8"><title>面青唇白硬撐主持節目區永權急性盲腸炎入院</title></header><body><h1>面青唇白硬撐主持節目<br>區永權急性盲腸炎入院</h1><p>區永權前晚跟宋熙年一同主持無綫節目《東張西望》，在鏡頭前還精神奕奕，可是節目完結，區永權匆匆離開。有讀者報料指發現區永權前晚10時許戴着口罩，低調到養和醫院看門診，當時一臉病容，醫生檢查後，區永權隨醫護人員登記留醫。記者昨聯絡區永權，他氣若游絲表示患上急性盲腸炎，昨早8時做了手術，一切順利，區永權仍需留院，已向公司請假，今晚未能主持《東張》。</p><p>做微創手術</p><p>區永權昨日在facebook貼出卧病在床相報平安，愛妻陪伴照顧，他昨接受傳媒訪問時說：「前晚半夜肚痛，瞓醒第二朝好似好啲，我如常返工，同事就話我面青口唇白，我頂硬上照做《東張》，完咗見越嚟越唔妥，收工去咗睇醫生，去到醫院我又有發燒，發冷發熱，腸胃隱隱作痛，醫生安排我立即做電腦掃描，check咗確定係盲腸炎，走唔甩要做手術，今（昨）朝就做咗微創，𠵱家仲未落得床。」醫生指視乎區永權情況才決定何時出院，但休養期間不可以做劇烈運動，今晚《東張》都要請假，他希望下周可復工。</p><p>教仔怕勞氣</p><p>區永權是二十四孝爹哋，平日不用開工都會親子，並帶一對囝囝學游泳，他發病前的黃昏才湊囝囝習泳，區永權希望兩子在今個暑假學識游水，即使他諳泳術，但覺得父教子會勞氣兼傷感情，就請好朋友代勞，他預計囝囝十堂學曉游水，一家四口趁今年暑假，可以出動享受陽光與海灘。問到區永權可會是怪獸家長？他笑言：「唔係，佢哋好enjoy玩水，游水係求生技能，小朋友一定要學識。」<br>採訪：陳杰</p></body></html>