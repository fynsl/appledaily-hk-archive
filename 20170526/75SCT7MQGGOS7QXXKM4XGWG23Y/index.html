<html><header><meta charset="utf-8"><title>中環在線：騰訊用戶達8.9億中移動「眼紅」 - 李華華</title></header><body><h1>中環在線：騰訊用戶達8.9億<br>中移動「眼紅」 - 李華華</h1><p>做生意呢家嘢，不嬲都係隔籬飯香。內地互聯網企業崛起，騰訊（700）、阿里用戶數目幾何級數咁增加，規模同傳統內地電訊商有得揮。騰訊噚日亦公佈，旗下微信用戶達到8.9億戶，直頭超越中移動（941）8.4億用戶！<br>中移動管理層喺股東會後都俾人問到，會唔會眼紅騰訊呢類互聯網企業嘅爆發性增長，首席執行官李躍就話，的確係「有點眼紅」，但係轉個角度睇，查實佢地應該俾人羨慕至真。<br>點解？李躍解釋，因為騰訊嗰8.9億用戶係唔使畀錢，而中移動每個客都畀緊錢，所以互聯網企業對電訊商先至係「眼紅得不得了」！講係咁講，不過佢都認為，傳統電訊商係要轉型，研究吓點樣用網絡廣告、大數據拓闊收入來源，所以同互聯網企業合作係大勢所趨。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>