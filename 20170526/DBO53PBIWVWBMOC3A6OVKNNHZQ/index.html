<html><header><meta charset="utf-8"><title>西環集中營：京關注UGL事件　向港政界收風 - 季陶</title></header><body><h1>西環集中營：<br>京關注UGL事件　向港政界收風 - 季陶</h1><p>特首梁振英因被指干預立法會調查UGL事件，令UGL事件再被炒熱，他企圖逼專責委員會成員梁繼昌辭職，反而引來法律學者張達明及劉進圖公開撰文，質疑UGL事件中梁未清楚交代的疑點，特別是劉質疑梁與UGL或有未公開後續協議，季陶聽聞已引起一些接近北京人士「關心」，私下向香港政界打探。</p><p>憂為習訪港添暗湧</p><p>該政界中人稱，當日梁振英獲增補為全國政協委員時，曾說過已就UGL事件主動向中央交代，強調從未接獲任何地方稅務局查詢，即梁已向中央保證UGL事件「冇手尾跟」，令他可順利成為政協副主席；但現在張達明及劉進圖卻對UGL事件提出更多問題，包括梁與UGL是否有未公開的後續協議，「究竟CY當日向中央『交代』內容，有冇交代埋張、劉兩人提出嘅問題？呢個相當重要，因為佢哋嘅指控若屬實，梁就有可能觸犯法律」。<br>他又指曾有一些接近北京人士私下問他，有關質疑「幾大可能是真？」該政界中人稱，「我答佢哋真係唔知，因為只有梁同UGL先最清楚，但梁到今日冇清楚回應張、劉提出嘅問題」，但他也多補一句，「但只要睇梁『秒回』梁繼昌，但對張、劉提問就唔答，背後代表乜，大家心中有數」。<br>至於接近北京人士為何如此「關心」UGL？該政界中人認為今年7.1國家主席習近平來港，任何「風吹草動」也會令北京神經緊張，個人猜測由於UGL事件涉及外國公司，之前又是海外傳媒爆料，「北京可能要評估，萬一劉進圖等人質疑嘅嘢係真，會唔會忽然又有外媒爆料？要知道梁唔止係特首，仲係國家領導人」。<br><br>季陶<br>周一、三、五刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>