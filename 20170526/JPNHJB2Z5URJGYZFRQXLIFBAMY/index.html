<html><header><meta charset="utf-8"><title>蒙面玩遊戲　姜麗文突襲林作下體被踩：直頭麻痹</title></header><body><h1>蒙面玩遊戲　姜麗文突襲<br>林作下體被踩：直頭麻痹</h1><p>【ViuTV】林作放棄做大律師後，積極在娛樂圈工作，他更揚言不介意演醜角，而且相當玩得，近日他不乏曝光機會，繼早前為ViuTV主持節目，日前又與姜麗文、譚淇淇、郭思琳等為新節目《超低能特攻隊》錄影，竟然發生意外受傷，慘被姜麗文踩下體，他狂呼又痛又痹！<br>節目以遊戲形式進行，嘉賓及主持細So及羅伊婷，分別要穿上搞笑蒙面服裝，然後大玩經典童年遊戲爭奪獎金和獎品，最後輸家要揭開面罩。林作接受本報訪問時解釋，蒙面後所有參賽者，互相都不知道對方身份，而當日他蒙面後，再扮講普通話的藝人，笑指自己扮得入型入格。</p><p>眾矢之的</p><p>林作笑謂：「啲人一定唔知我係邊個，所以驚咗我，我係散發咗一鼓黑暗力量，所以佢哋個個都針對我。」至於事發時的情形，林作說：「嗰日我哋各自要喺腳綁上汽球，然後互相踩腳上嘅波，明明係踩波，但混亂中感到重要部位劇痛無比，即刻去check清楚，因為呢啲地方好重要，我係被踩到有鞋印，直頭麻痹咗一排。」</p><p>據知，當日全黑上陣的林作首先和譚淇淇混戰，郭思琳隨後加入戰團，本來林作仍然佔上風，未料穿紫色蒙面衫的姜麗文忽然從後衝前踩林作腳上的波，混亂中林作跌在地下，此時姜麗文乘勝追擊，但不小心踩中林作的下體，事後林作笑指姜麗文是故意，會保留追究權利，但姜麗文未有悔意，更抵死笑說：「唔好意思，我誤會咗，你話踩波嘛，我踩錯波。」<br>採訪：王梓嫚</p></body></html>