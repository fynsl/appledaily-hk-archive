<html><header><meta charset="utf-8"><title>袁偉豪變身07年港男羅仲謙做埋人夫娶楊怡</title></header><body><h1>袁偉豪變身07年港男<br>羅仲謙做埋人夫娶楊怡</h1><p>余文樂當年做模特兒入行，不過講到真正為人所認識，就係為港台拍青春劇《Y2K》系列做男主角，《Y2K》系列陪住唔少八九十後長大，仲造就咗唔少男星。<br><br>《Y2K前的暑假》<br>1999年播出嘅第一輯《Y2K》系列作品，其中仲周子駒同方力申參演，而方力申拍完冇耐仲正式簽咗畀當時嘅金牌經理人旗下，仲歌手、演員雙線發展。至於周子駒曾經喺新城做過DJ，又先後為有線、大台擔任主持，離開大台後，主力為活動擔任主持、司儀。<br>《青春@Y2K》<br>2000年暑假播出，除咗余文樂之外，最為人所認識嘅就係黎國輝（阿感），佢拍完之後就加入港台做DJ，又曾經轉投大台。<br>《Y2K+01》<br>翌年播出的《Y2K+01》劇中有唔少演員現今仲活躍喺幕前，當中包括柯有倫，當年拍完呢套劇之後返到台灣陸續參演唔少電視劇作品，之後仲出埋碟做歌手。另外，仲有袁偉豪當年佢有唔少幕前演出，不過真正令佢廣為人知嘅就係佢2007年參加香港先生贏得冠軍加入大台，近年仲被受力捧。此外，關智斌仲因為呢套劇而被英皇娛樂睇中簽約成為旗下歌手，以Boy'z出道，近年關智斌主力喺內地發展。<br>《過渡青春》<br>闊別5年再推出的《Y2K》系列，當中以羅仲謙為男主角之一，當年被電影公司發掘投身演藝界，拍《過渡青春》前已經參演過電影《阿嫂》。上年仲娶得楊怡歸，兩人非常幸福。</p></body></html>