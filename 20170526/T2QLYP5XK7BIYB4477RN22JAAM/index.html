<html><header><meta charset="utf-8"><title>宣佈陀B後首現身　凸肚杏兒想三年抱兩</title></header><body><h1>宣佈陀B後首現身　<br>凸肚杏兒想三年抱兩</h1><p>胡杏兒、陳瀅及王陽明昨日在葵涌出席佛羅倫斯小鎮開幕活動，宣佈有B的杏兒首次現身，她一身桃紅連身裙示人，上圍明顯豐滿，肚子也微凸，不過她仍然腳踏兩吋高踭鞋。杏兒接受訪問時，問她是否已經懷孕4個月、預產期是否聖誕？她表示：「都係差唔多，不過想保持神秘感。」再問她是否知道BB性別時，她表示：「𠵱家諗緊去照超聲波時睇，定係生嗰時留番驚喜畀自己，暫時都未知。」</p><p>「老公鍾意女」</p><p>問到第一胎想順產還是開刀，杏兒表示想順產，因想爭取時間再生，記者笑她想三年抱兩，她表示：「都想，唔知自己搞唔搞得掂，handle到就生多個。」提到老爺奶奶會否想抱男孫，她說：「老公鍾意女，我就冇乜所謂，終於感受到人哋話BB健康最緊要，老爺奶奶都冇所謂，冇話催要知仔定女。」<br>問到懷孕後是否放縱飲食，杏兒表示：「唔係呀，不過放假時感受到肚真係大咗、脹咗好多，個人又腫咗，個肚都實咗好多，係越嚟越硬，休息夠長胎。」她自言胃口不太好：「以前愛食嘅酸味食物同飲湯都唔鍾意，會三更半夜叫老公買魚蛋粉畀我食。」<br></p><p>收Bosco短訊</p><p>講到體重，杏兒表示重了5磅，體形有腫脹，但笑言未谷奶，亦未有需要換大碼內衣：「醫生話BB size比正常大咗少少，自己都驚佢大得滯好難生。」杏兒更提到現在工作要與老公商量：「拍劇走幾個月唔得，去活動坐飛機都OK，自己都鍾意做嘢。」談及舊愛黃宗澤（Bosco）傳短訊恭喜，她表示：「有呀，你哋一問佢，我就收到喇，好多朋友、一啲好耐冇聯絡嘅朋友都有。」<br>採訪：盧妹<br>攝影：陳俊強</p></body></html>