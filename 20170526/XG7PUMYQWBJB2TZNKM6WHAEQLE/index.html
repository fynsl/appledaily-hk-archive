<html><header><meta charset="utf-8"><title>花絮：西維爾叫曼聯攞穩啲</title></header><body><h1>花絮：西維爾叫曼聯攞穩啲</h1><p>作為對上三屆歐霸盃盟主，西維爾亦喺社交網絡祝賀曼聯捧盃，其中佢哋喺內地官方微博話好開心歐霸盃終於搵到新主人，仲叫佢哋攞穩個盃，唔好跌爛（圖）。不過，紅魔賽後慶祝時，艾歷拜利同費蘭尼就真係作狀想拋盃畀看台上啲球迷，一個唔小心甩手就好笑喇！</p></body></html>