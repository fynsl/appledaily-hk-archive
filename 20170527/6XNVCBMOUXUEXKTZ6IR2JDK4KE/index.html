<html><header><meta charset="utf-8"><title>【唔通鑲金？】一個沙漏　點解值$93,000?</title></header><body><h1>【唔通鑲金？】一個沙漏　點解值$93,000?</h1><p>沙漏基本功用是用來計時，不過講緊係一百幾十年前，現時用鬧鐘、手機或智能手錶計時都唔知幾方便。但剛剛有位設計師設計出一款名為HODINKEE的沙漏，開價12,000美元（約$93,432），預訂時要先畀6,000美元（約$46,716），仲要無得退錢，然後再要等幾個月先收到貨，到底有咩咁價錢先？首先這款高15cm、重3.3磅的HODINKEE沙漏手工非常精細，手造玻璃外殼精瑩剔透，當中用作計時的「沙」其實唔係沙，而係加上銅及防蝕外層而且直徑只有0.66mm的迷你不銹鋼珠，每個沙漏會裝上約1,249,996顆這種迷你小鋼珠，當然實際點樣數到咁精準就不得而知。但講到最貴之處，好有可能是來自HODINKEE設計師—Marc Newson。Marc Newson是世界著名設計師，亦參與設計Apple產品，網站Mashable就話如果大家已擁有其他所有Apple產品並且有多餘的12,000美元可花，這個可計時10分鐘的沙漏都值得考慮喎。<br><br>影片： https://youtu.be/KmcG7y8kUqg <br><br>資料來源：Mashable<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>