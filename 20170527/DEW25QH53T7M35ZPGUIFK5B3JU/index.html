<html><header><meta charset="utf-8"><title>海之戀驚現97長龍羅仲謙魏同學一刻戀上</title></header><body><h1>海之戀驚現97長龍<br>羅仲謙魏同學一刻戀上</h1><p>長實（1113）荃灣海之戀昨日開售首輪496伙，屬金管局加辣後首個發售大型樓盤。海之戀項目勁收逾1.4萬票，成今年新盤票王，長實為造勢，玩殘所有已入票有意認購人士，須於一早親自到場再抽籤，早上9時至10時15分報到，隨即抽籤。至9時55分，龍尾已去到半島豪庭對出天橋。截至10時半，有逾1400組客到場。<br> <br>現場究竟幾多人？根本單憑目測不能估算，不如大家一齊睇片判斷一下。小記鄰座女同事睇片，大叫一句：「嘩！拜山都冇咁多人呀！直頭成萬人啦。」正所謂有片有真相，不妨感受一下樓市有多熾熱。<br> <br>現場記者所見，未夠九點，位於紅磡置富都會售樓一帶已聚集大批準買家及地產經紀，排隊人龍排到出天穚現屈到落火車站，再排到落隊道，猶如「羅湖過關式」買樓。長實已在紅磡火車站外圍架設圍欄，設抽籤排隊區，十分誇張。人龍排至紅磡港鐵站內，長至隧道內亦未見人龍尾，排到去B1出口。有途人大叫：「有冇咁恐怖？」<br> <br>藝人羅仲謙昨日現身荃灣海之戀售樓處，他表示，自己沒有物業，屬首置人士，想買一個兩房以上單位作投資用途，已入票抽籤，又指自己抽籤買樓欠運氣，上次抽將軍澳緻藍天都抽不到，今次睇咁多人爭，場面咁熱鬧，相信買到都的機會亦不大，如買不到心水便等下一次。對於點睇樓市，他稱自己不懂樓市，最重要是衡量自己負擔能力，但認為投資磚頭較為穩陣，記者要求佢不如除低口罩影張相，他很有禮貌地說因和朋友一齊不方便。<br> <br>由媽媽畀首期的23歲學生魏先生，昨天和媽媽一齊來海之戀排隊買樓，他們排到落隊道。他表示，計劃買一個兩房單位，預算樓價800至1000萬元入市，由於仍是學生，沒有收入，層樓是媽媽支付首期及供款。他表示，現於內地廈門讀書。至於為何內地就學，他稱因自己學業成績欠佳。記者訪問魏媽媽，但阿仔話媽媽廣東話不好，所以不方便上鏡。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>