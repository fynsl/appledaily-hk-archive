<html><header><meta charset="utf-8"><title>GD加持5千元潮牌耳機台迷瘋搶逾萬個</title></header><body><h1>GD加持5千元潮牌耳機<br>台迷瘋搶逾萬個</h1><p>韓國天團BIGBANG隊長G-DRAGON（GD）去年推出個人自家品牌PEACEMINUSONE，當中產品嘅價錢絕對唔親民，好似有款鐵夾子「PMO BULLDOG CLIP」就索價約235港元，由於外表同文具店嘅夾子冇乜分別，唔少網民都批評GD食水深，不過你有你話，GD呢個品牌嘅產品好多都買到斷晒貨。<br><br>而近日GD仲將佢個潮牌王國進佔到台灣，佢嘅潮牌PEACEMINUSONE喺台灣推出耳機，當中前日就率先喺品牌台灣官網進行預購，GD硬銷嘅耳機價錢亦唔算便宜，由$4,380至上20,880台幣不等(約$1,135至$5,415港元)，唔知係唔係價錢唔算勁貴，所以一公開預購，已引粉絲來搶購，根據台灣傳媒報道，開放預購已售出超過1萬個，可見只要經GD加持後，乜嘢貨品都會變成搖錢樹。</p></body></html>