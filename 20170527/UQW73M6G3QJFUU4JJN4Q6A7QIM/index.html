<html><header><meta charset="utf-8"><title>【古惑的旗】美國學者發明「有聲國旗」　播乜都得算唔算顛覆國家？</title></header><body><h1>【古惑的旗】美國學者發明「有聲國旗」　播乜都得算唔算顛覆國家？</h1><p>影片： http://bit.ly/2rlxwqD <br><br>美國密西根州立大學（Michigan State University）學者Nelson Sepulveda最近喺學術期刊《Nature Communications》發表研究成果，他親身示範點樣用一塊紙咁薄嘅「電路板」，去完成一塊可以同時發聲和錄音嘅大學校旗。其實哩塊電路板主要由矽、銀、聚合物和離子製成，哩種物料可以透過聲音產生的振動，轉化為電能，或者將電能，轉換為機械能，繼而產生聲音。<br>如果哩種物料用喺香港，就可以造一支「古惑的旗」，同時可以錄人咃音，亦可以播乜都得。試想下，如果係立法會放咗支「古惑的中國國旗」，建制派就可以明張目膽（明目張膽先係正字）播「支持689」和「支持777」。七一遊行（如果今年仲有）攞幾支「古惑的香港區旗」，就可以更加聲勢浩大，仲可以錄埋音，幫助警方執法添。<br>不過根據香港嘅《 國旗及國徽條例》和《區旗及區徽條例》，「任何人不得展示或使用破損、污損、褪色或不合規格的國旗、國徽、區旗或區徽」，故理論上「古惑的旗」係無違法嘅，但如果要針對「不合規格」的國旗或區旗，「古惑的旗」就無得喺香港玩𡀔。<br><br>資料來源︰<br>Wei Li, David Torres, Ram萡n D莜az, Zhengjun Wang, Changsheng Wu, Chuan Wang, Zhong Lin Wang, Nelson Sep㶭lveda. Nanogenerator-based dual-functional and self-powered thin patch loudspeaker or microphone for flexible electronics. Nature Communications, 2017; 8: 15310 DOI: 10.1038/NCOMMS15310<br><br>記者︰盧逸文<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>