<html><header><meta charset="utf-8"><title>【機迷好消息】《Monster Hunter XX》將推Switch版本　買定主機等屠龍</title></header><body><h1>【機迷好消息】《Monster Hunter XX》將推Switch版本　買定主機等屠龍</h1><p>俗語有云：得芒亨，得天下。3月時Capcom在3DS平台上推出《Monster Hunter X》強化版《Monster Hunter XX》，推出時都有人估到這款遊戲會推出家用版，但未必估到會咁快！Capcom剛宣佈會在Nintendo Switch上推出《Monster Hunter XX Nintendo Switch Ver.》，雖然到底會唔會只係3DS版純移植，抑或會加入新元素及新魔物仍未公佈，但好多機迷已話會因為「芒亨」而入手Nintendo Switch。至於幾時先會公佈有關資料？真係打針都無咁快，因為Capcom已連隨公佈會在5月27日於札幌舉行的「Monster Hunter頂上大會2017」上發表如遊戲特色及發售日期等消息，照計在東京遊戲展後即約10月或11月推出市場的呼聲最高。<br><br>資料來源：Capcom<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>