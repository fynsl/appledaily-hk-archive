<html><header><meta charset="utf-8"><title>《不懂撒嬌》靠亞視人撐起？林文龍林偉大台亞視都做過</title></header><body><h1>《不懂撒嬌》靠亞視人撐起？<br>林文龍林偉大台亞視都做過</h1><p>大台劇《不懂撒嬌的女人》就嚟大結局，呢套網仲捧紅咗去年加入大台嘅前亞視小生袁文傑，其實袁文傑參加第4期藝訓班入行，畢業後轉行做模特兒。之後仲加入亞視，一做仲做足17年。<br> <br>除咗佢之外，劇中仲有唔少男演員都同佢一樣去過亞視又轉投大台。當中就包括同佢最多對手戲嘅林文龍同林偉。林文龍喺大台成名就係人都知，其實佢喺1996年短暫離開大台，轉投亞視，仲拍過《殭屍道長II》、《等著你回來》，之後喺99年再回歸大台。直至08年再次約滿離巢，轉戰內地搵人仔，而喺2012年仲加盟香港電視，不過兩年後港視不獲發牌回歸自由身。而今次《不懂撒嬌的女人》喺佢以部頭形式參與拍攝。<br>而林偉方面，同袁文傑一樣當年以模特兒身份入行，87年參演亞洲電視《天橋》開始接觸拍劇，93年仲過檔大台，兩年後約滿，曾到台灣同大陸發展，喺2000年回流香港加盟亞視，至09年離開，2012年重返大台。</p></body></html>