<html><header><meta charset="utf-8"><title>黃霑為林燕妮離婚Peter前妻：點解黃宇詩要做第三者</title></header><body><h1>黃霑為林燕妮離婚<br>Peter前妻：點解黃宇詩要做第三者</h1><p>黃宇詩再度因為與Peter彭慶餘的戀情成為新聞人物，皆因Peter前妻Cady接受無綫新節目之邀出任嘉賓，以過來人身份親述婚變之痛，稱是希望鼓勵同樣受此問題困擾的人主動求助。<br> <br>Cady在昨日出版之周刊訪問中，表示黃宇詩的母親華娃是因為第三者林燕妮介入致離婚，既然本身都是受害者，萬料不到最後黃宇詩也做了第三者破壞別人家庭。Cady更稱，因為黃宇詩的介入，更萌輕生之意。<br> <br>其實今年四月，黃宇詩再成為新聞人物時，其父黃霑的情史再被重提。當年黃霑與華娃仍未離婚，但卻與林燕妮交往。林燕妮亦承認，與黃霑一齊八年之後，男方仍未與離婚。<br> <br>但最後陪著黃霑的，卻是林燕妮當年親自聘用的Winnie。<br> <br>04年黃霑離世，林燕妮未獲邀出席喪禮，當時她接受訪問時，指Winnie是第三者，又指對方多年來刻意扮低調云云。報道一出，霑叔紅顏知己白韻琹即為Winnie抱不平：「呢個女人好唔聰明，呢個時候數落霑叔同佢摯愛係唔應該，對Winnie好唔公平！有知識嘅人都知Winnie對霑叔嘅愛護，呢個女人永遠做唔到！」<br> <br>父母舊事因為自己而被重提，令黃宇詩深感內疚。她當時接受《蘋果》電話訪問時，重申並非第三者，稱同Peter一齊時，男方已同前妻分開大概一年。「最唔開心係連我過身嘅Daddy(黃霑)，都要摷番出嚟講佢以前啲嘢，佢過咗身影響唔到佢啦，但真係唔想再影響到我媽咪(華娃)，唔好拖我父母落水，呢個係我自己嘅事，我係好愧疚嘅，因為呢件事又再講我Daddy媽咪以前嘅事情，我係好唔開心。」</p></body></html>