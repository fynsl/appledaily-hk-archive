<html><header><meta charset="utf-8"><title>世青盃大勢：吼沙地下盤擋美國 - 咖喱</title></header><body><h1>世青盃大勢：<br>吼沙地下盤擋美國 - 咖喱</h1><p>世青盃分組賽進入尾聲，F組的沙地阿拉伯U20（圖）對美國U20，兩軍皆要為出線資格而戰。美國今仗和波便肯定晉級，至於沙地要贏波才穩陣，考慮到沙地近況好轉，上仗贏波，所以沙地受讓半/一博下盤。（球賽編號：星期日9；樂視今日5:00pm直播）</p><p>美國現以四分排首位，塞內加爾及沙地同得三分，而厄瓜多爾以一分包尾，四隊皆有機會以小組頭兩名晉級。沙地今仗只要贏波，便不用理會其他對手，肯定獲淘汰賽資格。<br>雖然沙地首戰不敵塞內加爾0:2，但上仗回勇，以2:1力克應屆南美青年錦標賽亞軍厄瓜多爾，射手艾耶美梅開二度，腳風頗順，而門將阿保卡利的表現亦令人滿意。相比沙地非勝不可，美國今場多取一分，就肯定出線，所以他們絕對可以接受和局戰果。雖然美國射手沙真治今屆狀態大勇，但中場施拿林膝部受創，緣盡今屆賽事，相信會減弱美國的實力，所以今仗估兩隊和氣收場，故博下盤。<br>E組方面，洪都拉斯對越南可博「入球細」！兩隊在頭兩場的攻力俱弱，洪軍兩戰只入一球，至於越南更加兩場捧蛋。<br>文：咖喱</p></body></html>