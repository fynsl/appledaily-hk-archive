<html><header><meta charset="utf-8"><title>葉德嫻祖藍送最後一程陳佩華化輕煙</title></header><body><h1>葉德嫻祖藍送最後一程<br>陳佩華化輕煙</h1><p>資深電影人及無綫前藝員科高級經理陳佩華生前人緣甚佳，上月28日她不敵癌病與世長辭，享年68歲。其家人前晚在九龍城浸信會為佩華姐舉行安息禮拜。<br>佩華姐好友洪金寶、「桃姐」葉德嫻（Deanie）、張學友、張家輝等前來送別，就連月前墮馬受傷的劉德華，亦堅持拿着枴杖跟太太朱麗倩低調到場跟佩華姐告別。據悉，華仔瞻仰遺容時心情極悲痛，他拿着枴杖由太太朱麗倩扶住圍着靈柩慢慢行了一圈，作為向相交數十載、視如家人般看待的佩華姐作最後敬禮。</p><p>兒子：分享佢嘅喜樂</p><p>佩華姐的火葬儀式昨早10時在鑽石山火葬場進行，Deanie姐、王祖藍夫婦、樂易玲、曾醒明、何麗全、導演關信輝、劉偉強等前來送別。佩華姐是電影《桃姐》監製，跟Deanie姐私交甚篤，上月佩華姐彌留期間，Deanie姐一直陪伴，昨日佩華姐的火葬儀式，Deanie姐也有前來送好友最後一程，跟華仔一樣有情有義。<br>儀式後，佩華姐兒子陳永康在樂易玲和王祖藍陪同下接受訪問：「首先想代表媽媽同埋家人，感謝傳媒朋友及媽媽嘅圈中朋友、治喪委員會嘅朋友幫忙，成件事都好圓滿，亦都好凸顯到媽媽嘅想法。媽媽一路都話，喺地上嘅嘢已經做咗，能夠返到天上，覺得好得無比。佢希望朋友去到佢嘅安息禮拜，可以分享佢嘅喜與樂，分享到佢嘅平安。」陳永康並表示帛金將會捐給慈善機構及福音團體。</p><p>樂易玲：永記在心</p><p>樂易玲難掩哀傷說：「台前幕後好多同事同埋圈中好友個個都好掛住佢，但係佩華姐一路都安慰我哋，叫我哋放心，佢OK，仲叫我哋要感恩，呢樣嘢我哋都會擺喺心裏面。」王祖藍表示從佩華姐身上獲益良多，並透露佩華姐沒有遺憾。<br>採訪、攝影：畢紹基、仇志德</p></body></html>