<html><header><meta charset="utf-8"><title>一試便連試五日！20歲天才騎師　最受寵幸賽駒曝光</title></header><body><h1>一試便連試五日！<br>20歲天才騎師　最受寵幸賽駒曝光</h1><p>只得20歲之南非天才騎師麥偉利，來港後暫時都算順利，剛周三策「多多勁驥」贏馬開齋，壓力毫無疑問會減低，而呢位小騎師亦沒有鬆懈，幾乎日日見他落力操馬，包括今朝又試李易達馬房的「及時行樂」。<br><br>「及時行樂」列陣周日(28日)第二場四班1000米直路賽，今朝由麥偉利策騎往內圈踱步，作最後備戰，原來這已是他連續第五日親自替此駒操練，今朝馬兒走來所見步伐輕爽毛色靚，李易達亦有動靜，跟出跟入，眼甘甘吼實「及時行樂」，看其緊張程度，今仗不似只求熱身咁簡單。<br><br>「及時行樂」上仗服役初出表現一般，不過三匹同母馬都已經勝，加上此駒與頂級馬「華恩庭」同父，所以實力切勿低估。</p></body></html>