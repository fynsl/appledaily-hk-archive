<html><header><meta charset="utf-8"><title>古天樂講明唔簽唐詩詠　理由係…</title></header><body><h1>古天樂講明唔簽唐詩詠　理由係…</h1><p>好耐冇喺無綫出現嘅古天樂，前晚現身電視城出席《2016香港藝術發展奬頒奬禮》，賀好友游乃海奪得「藝術家年獎－電影。原來古仔今次是專登喺深圳返香港出席，同場仲有林家棟、任賢齊等人現身支持。<br> <br>不少資深演員如林文龍、宣萱、張兆輝同陳松伶都人都返無綫拍劇，古仔同無綫仲有合約，唔知佢又有冇計劃返去拍劇呢？古仔話：「一直都有諗，我覺得有好嘅劇本會考慮，但係一定要時間配合，因為0依家都排到密麻麻。」之前宣萱話過最想同古仔再度合作，古仔就稱：「我都好想再同佢合作，其實拍乜嘢都好，電影又好、電視都好，都要睇吓有冇遇到好劇本。」<br> <br>但係之前古仔話會開拍《尋秦記》電影版，有傳宣萱同林峯都會再度合作，但係古仔話：「呢啲要問導演，我都係演員嚟㗎！」<br> <br>曾經有報道話唐詩詠約滿無綫之後，古仔有意簽佢做藝人，不過佢好肯定話：「唔會，我都只係演員，呢啲嘢要由導演去決定。」<br> <br>另外，詩詠近排頻頻孖住黃翠如傾偈散心，昨日翠如又係ig放片，見到詩詠好開心咁放風箏，終於現難得歡顏，之後仲一齊睇日落，好寫意。</p></body></html>