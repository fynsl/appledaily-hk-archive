<html><header><meta charset="utf-8"><title>中環在線：細劉父子現身德福偷師？ - 李華華</title></header><body><h1>中環在線：<br>細劉父子現身德福偷師？ - 李華華</h1><p>有錢人唔一定只在中環置地或ifc出沒！噚日中午時間，華華喺九龍灣德福廣場遇見利福國際（1212）老闆劉鑾鴻（細劉）同佢個仔劉今晨，兩人T恤西褲casual wear，急步行，似係搵路落去商場停車處。<br>奇就奇在，利福旗下兩個崇光百貨，一個喺銅鑼灣，另一個喺尖沙嘴，劉氏兩父子因乜事走到去九龍灣呢？唯一諗到係，利福舊年底以74億元投得啟德一幅商業地，兩人可能去開啟德睇地盤，再去德福行一轉。<br>又或者，一田百貨做緊優惠日，九展都有個場，話唔定兩人想去見識下。佢哋做百貨生意，都應該多啲shopping喇。不過兩人真係好casual，全身黑藍灰，冇保鑣助手跟身，其實都幾街坊feel。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>