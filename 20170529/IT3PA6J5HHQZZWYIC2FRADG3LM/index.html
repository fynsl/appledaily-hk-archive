<html><header><meta charset="utf-8"><title>上仗祈普敦35倍跑第四！雷神二話不說　搶回實力馬帥印</title></header><body><h1>上仗祈普敦35倍跑第四！<br>雷神二話不說　搶回實力馬帥印</h1><p>咩嘢叫人馬合拍？騎9次得1冠4亞2季，雖然只贏一次，但上名率約78%，當然算合拍啦，所講嘅係雷神莫雷拉與大摩馬房的「有禮」。<br><br>「有禮」唯一頭馬，就是上季由雷神贏四班泥地1200米，可惜隻馬今季問題多多，曾分別因為頭部撞到閘廂前門、兩邊鼻孔被發現有大量膿痰，以及左前腳受傷，搞到季內三度於排位後退出賽事，今季仍未建功。<br>不過，可能上仗「有禮」配祈普敦角逐盲門田草1200米，35倍冇人睇好，都輕鬆拼入第四，顯示隻馬有分在手關係，吸引到雷神眼球，所以賽後雷神立即取回「有禮」的帥權，並三度為此駒快跳操練，明顯對此駒非常重視。<br>本周三（31日）沙田泥地夜馬，「有禮」將由雷神執韁，回師唯一勝途四班泥地1200米，馬兒近期咁受操，毫無疑問腳患受控，健康大有起色，有望取得服役生涯第二Win。</p></body></html>