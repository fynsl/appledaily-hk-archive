<html><header><meta charset="utf-8"><title>劉愷威破冰鎅手楊冪晒白滑長腿 似冇着褲</title></header><body><h1>劉愷威破冰鎅手<br>楊冪晒白滑長腿 似冇着褲</h1><p>劉愷威同楊冪呢兩公婆，拍拖時好似甜黐豆咁，婚後生完囡囡小糯米，二人就聚少離多，冇再喺微博公開放閃，一直傳佢哋感情着紅燈，不過《蘋果》早前爆佢哋罕有合體出席囡囡間學校搞嘅陸運會，夫妻關係「撲朔迷離」，日前有報道影到劉愷威帶小糯米同爸爸劉丹去西貢睇樓，楊冪都冇同行，o依家喺大陸吸金力強嘅劉愷威，仲以6千萬豪掃兩個單位。<br> <br>楊冪昨日清晨現身南京機場，身穿黑色衛衣、戴紅色棒球帽，由於楊冪着咗條熱褲，令張相睇落楊冪好似下身冇着褲咁，趁機大騷白淨長腿!<br> <br>而劉愷威大前日就去咗武漢出席活動，全程笑容滿面，喺活動上要扑塊冰，冰塊整到右手，晚上坐飛機去深圳機場，未知係唔係心急返屋企陪小糯米呢!?</p></body></html>