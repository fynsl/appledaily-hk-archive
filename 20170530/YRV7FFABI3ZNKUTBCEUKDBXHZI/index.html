<html><header><meta charset="utf-8"><title>隔牆有耳：民望高大讚登珠峯病友 - 李八方</title></header><body><h1>隔牆有耳：<br>民望高大讚登珠峯病友 - 李八方</h1><p>近日熱門話題離唔開登珠穆朗瑪峯，除了女教師曾燕紅，一同登上海拔8,848米頂端嘅仲有物理治療師吳俊霆，而佢登頂前成功帶領兩名曾移植腎臟嘅病友陳國明和黃炎華，成功勇闖5,300米高嘅珠峯基地營（EBC），佢哋嘅行程更加係為器官移植組織籌款。食物及衞生局局長高永文噚日同佢哋見面，大讚佢哋敢於挑戰自我，面對大自然嚴苛環境，克服難關精神可嘉。<br>對於器官移植病友嚟講，即使康復痊癒，要上珠峯基地營亦難度甚高，民望高聽完佢哋分享都大為讚賞。</p><p>7.22放映登珠峯影片籌款</p><p>佢哋亦將今次攀登珠峯嘅經歷用映像紀錄，製成「珠峯夢——敢想人生」影片，7月22日作慈善放映，收益全數捐贈香港移植運動協會。民望高亦趁機呼籲大家繼續支持器官捐贈，讓等待器官移植病人獲重生機會。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>