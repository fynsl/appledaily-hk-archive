<html><header><meta charset="utf-8"><title>練瑜伽減5吋腰王馨平中門大開美乳有辦睇</title></header><body><h1>練瑜伽減5吋腰<br>王馨平中門大開美乳有辦睇</h1><p>王馨平苦練瑜伽4年，學咗至少200個鐘，每朝7 點上堂，做2~3個鐘體力訓練，早前終於考到瑜伽教練牌，仲教大家3招收肚腩迎炎夏。<br> <br>王馨平之前受訪時講過，學瑜珈嘅初衷係為咗身體健康，並唔係為咗瘦身，不過效果出到嚟好顯著，着衫細兩個碼，又減咗5吋腰。佢仲話做瑜伽有拉提作用，肌肉會結實咗，可以堅挺臀部同胸部，即係可以改善女士身體曲線囉。<br> <br>齋講可信度就唔夠嘅，王馨平有實際例子示範過俾大家睇。以往係寶麗金七小花嘅王馨平，絕對係玉女一名，靠歌聲俘虜fans，不過佢喺今年3月佢為《博愛歡樂傳萬家》籌款，除咗唱番《別問我是誰》之外，最令人驚訝嘅係佢嗰件中門大開戰衣，視覺效果令人眼前一亮，以行動話你知，就算已經47歲，依然可以好弗。<br> <br>苦練4年真係唔係白費，keep fit呢家嘢，真係少啲耐力都唔得！</p></body></html>