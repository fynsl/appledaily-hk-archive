<html><header><meta charset="utf-8"><title>王馨平三招踢走腩肉</title></header><body><h1>王馨平三招踢走腩肉</h1><p>王馨平（Linda）去年尾考獲瑜伽導師牌，上周三黑雨撞正首日開班授徒。操得一副好身材的她，日前為本報讀者示範減腩三招，加上配合飲食戒薯條、汽水等高卡食物，只要有恒心，相信約一星期便會見效。</p><p>第一招Boat Pose，Linda說：「放鬆膊頭，力量集中喺肚，膝頭哥同腳要平衡。」</p><p>第二招Chair Pose，她說：「好似坐冇影凳，重心喺腳踭唔係腳趾，耷低頭時要望到腳趾，膝頭哥唔應該遮住腳趾，盡量坐低啲，拉直身體。」</p><p>第三招Dolphin Plank，她說：「Pat Pat唔好趷起，盡量hold住一分鐘，好辛苦，但呢個動作收腹好好，要畀啲耐性，因為身體需要時間訓練。」</p><p>採訪：余燕儀、懷鈺<br>攝影：陳俊強<br>場地提供：Pure Yoga<br>服裝：Pure Apparel</p></body></html>