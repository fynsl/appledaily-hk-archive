<html><header><meta charset="utf-8"><title>88年梗頸輸俾李嘉欣陳淑蘭係雙料港姐</title></header><body><h1>88年梗頸輸俾李嘉欣<br>陳淑蘭係雙料港姐</h1><p>今年47歲嘅蘭子陳淑蘭係88年香港小姐亞軍，而且仲奪得最上鏡小姐，雖然就「梗頸」輸俾李嘉欣，但只可以講句，嗰屆港姐太高質喇！<br> <br>冠軍——李嘉欣<br>李嘉欣都有名你叫「大美人」，當時只有18歲嘅佢就奪后冠，之後加入無綫拍劇，一講《原振俠》，大家都會諗起佢同黎明，同埋個腦響起「願你今夜別離去」。今時今日李嘉欣已經46歲，依然keep到咁靚，而且同嫁咗俾許晉亨做幸福少奶奶，仲有個囝囝Jayden。<br> <br>亞軍——陳淑蘭<br>蘭子選港姐時樣子睇落夠可愛又活潑，而且身材夠晒fit，有長腿，相信唔少男士都好鍾意佢。而且蘭子俾人嘅感覺唔會遙不可及，因為佢參與不同喜劇演出，《家有囍事》中演Sheila喺床上面「典嚟典去」唱「金絲雀、金絲雀」，大家一定有印象啦！o依家蘭子47歲，仍然活躍於幕前，喺ViuTV可以見到佢做主持嘅身影。<br> <br>季軍——張郁蕾<br>雖然係港姐季軍，不過張郁蕾星運平平，好快就退出娛樂圈。喺06同拍拖8年嘅男友，著名導演朱牧之子朱濤拉埋天窗。<br> <br>仲有陳梅馨(現名陳明君)，佢都係88年參選港姐，雖然未有名次，不過之後都有拍劇拍戲，演過《壹號皇庭》系列、《刑事偵緝檔案II》等劇集。及後更轉型行性感路線，00年更主持過有線電視成人台節目《性在任你Call》。今年47歲嘅佢退出娛圈，專心打理日式料理餐廳。</p></body></html>