<html><header><meta charset="utf-8"><title>【iPhone殺手】全屏幕手機Essential PH-1　高空跌下機身唔崩角</title></header><body><h1>【iPhone殺手】全屏幕手機Essential PH-1　高空跌下機身唔崩角</h1><p>還記得「Android之父」Andy Rubin早前在Twitter上預告將會推出一部自家品牌Essential新手機，當時唔少媒體都將這部只露出一角的新手機冠以「iPhone殺手」之名，而這名「iPhone殺手」手機亦剛揭開神秘面紗。「Android之父」為省靚Essential招牌出盡法寶製作這部名為Essential PH-1的新手機，機身由設計跟規格都走到潮流尖端，如用上5.71吋19:10（解像度為2,560x1,312）全屏幕設計，不過有趣是屏幕上方中央留有一個凹位放置鏡頭，當以全屏幕顯示時會覺得有點奇怪；至於其他硬件規格亦包括Qualcomm Snapdragon 835處理器、4GB RAM及128GB儲存，亦配合機背可拍攝到1,300萬像素的雙鏡頭設計（其副鏡頭是黑白設計），而前置自拍鏡頭則是800萬像素，而指紋感應器則設於機背。</p><p>Essential PH-1另一特點是機身超級襯撞，同現時一般手機多用上鋁合金外殼唔同，PH-1則用上鈦金屬配合陶瓷材質製成，就算手機唔小心從高空墜下，都唔會好似一般手機崩角，但會唔會爆芒，官網就無講。除手機之外，Essential亦同時為PH-1設計出一系列手機專用配件，如360度全景相機及充電座都可直接以磁力貼在手機上使用。PH-1將會設有4款顏色，先會推出黑白及白色，而深灰及深綠色就要稍後推出，不過現階段PH-1只會在美國市場推出，手機定價699美元（約$5,446），連360度全景相機則定價749美元（約$5,835），官網現已接受預訂，但就未公佈正式出貨日期。但香港用家又唔使太擔心買唔到PH-1，因為Essential官網還設有法文、德文、日文及中文（簡體中文）語言選擇，照計都會在國際市場推出，只是時間上的問題。<br><br>資料來源：Essential<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>