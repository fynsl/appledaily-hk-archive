<html><header><meta charset="utf-8"><title>求驗客手記：尼馬日本sell新錶</title></header><body><h1>求驗客手記：<br>尼馬日本sell新錶</h1><p>尼馬幫巴塞隆拿捧得西班牙盃後，正式放假，𠵱家就身在日本原宿，出席由佢代言嘅意大利手錶品牌嘅發佈會。呢隻黑色新錶當然係為尼馬而設，有「njr」個logo喺上面，最得意係錶上啲數字好有特色，而且「5」、「6」同「7」呢三個數字，就被「njr」代替咗。另外，同場仲有著名日本相撲手日馬富士公平撐場，仲同尼馬老友鬼鬼咁攬頭攬頸。</p></body></html>