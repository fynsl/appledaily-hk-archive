<html><header><meta charset="utf-8"><title>【贏歐霸救全家】迪基亞心繫曼聯變非賣品</title></header><body><h1>【贏歐霸救全家】<br>迪基亞心繫曼聯變非賣品</h1><p>自從2015年夏天由無限接近變成「險簽」，皇家馬德里對曼聯門將迪基亞依然念念不忘，加上現任門神基羅拿華斯今季部份場次展現「神經刀」本色，因此迪基亞上「艦」與否一直成為今夏轉會市場焦點之一。不過，魔迷們暫時可以鬆一口氣，因為據英國傳媒報道，曼聯堅決擺出「非賣品」態度，亦有信心迪基亞願意留隊！<br><br>據英國《天空體育》報道，迪基亞對效力曼聯嘅生活非常滿意，加上球隊早前擊敗阿積士稱霸歐霸盃兼取得歐聯入場券，令前景遠比呢位26歲門將兩年前幾乎離隊時理想，所以對球隊未來投以信心一票！迪基亞2011年由馬德里體育會以1,890萬鎊轉會費加盟，效力紅魔6季以來上陣269場。</p></body></html>