<html><header><meta charset="utf-8"><title>網上被攻擊「係雞係公廁」吳若希護女：我真係會同你死過</title></header><body><h1>網上被攻擊「係雞係公廁」<br>吳若希護女：我真係會同你死過</h1><p>前日先至話友人「屎忽生上腦」、「我冇呢啲onX朋友」嘅吳若希，因為愛女相片被友人放上ig而真心躁，在fb狂轟友人﹐又指摘友人出圖之前「為何不問一聲BB老母先？」之後吳若希就刪post，但細心一睇，吳若希冇follow友人ig（佢話「好彩不是我朋友」…即係唔係朋友啦）不過就連未來老公Alex，都已經unfollow咗呢個朋友喇…<br> <br>昨晚近十點，吳若希再於ig開火，但今次唔係鬧被朋友出賣，而係向網民開火。<br> <br>「一個普通人，可能未必明白點解我咁需要保護我個女唔想子女喺公眾面前爆（曝）光。<br> <br>「但當你係一個公眾人物，而你會無啦啦喺傳媒同網上世界被人攻擊話你係雞話你係公廁話你釣金龜，而你明知你反抗都無補於事時，你會更加知道，如何去保護身邊的人。<br> <br>「我個女，呢一世都係我個女，我無得揀、我個女都無得揀，作為媽媽永遠希望俾最好的俾自己嘅仔女，我唔想佢喺成長過程中因為媽咪嘅身份而被一班鍵盤戰士攻擊。<br> <br>「而我現在只是以一個媽媽的角色去保護我的女兒，我諗無一媽媽會唔認同。」<br> <br>聲明完畢，吳若希再寫道：「話說我下晝寫左篇嘢?你哋得閒咪睇下囉～其實我從來都係烈嗰type，只係有時選擇由得佢！但係我話你知，如果有人傷害我個女～ 我真係會同你死過～～理得你乜嘢公眾人物～ 我做人阿媽連個女都保護唔到～ 我不如唔好生？！」</p></body></html>