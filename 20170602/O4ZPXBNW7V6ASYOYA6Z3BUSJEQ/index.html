<html><header><meta charset="utf-8"><title>智取大市：快上快落完結篇 - 晉佳</title></header><body><h1>智取大市：快上快落完結篇 - 晉佳</h1><p>恒指月線圖9 RSI見71.4，周線圖9 RSI 78.4，恒指日線圖9 RSI 79.7，呢種情況下，究竟會點走？不妨參考海嘯後三段近似升市。<br>1）2010年10月至11月，急調整後出現終極6日大升市。當年10月中，恒指升近24000點，9日RSI見89，然後進入約兩周調整，其中3日跌近千點，再於6日內由23000急升至11月初的25000才見頂，呈RSI雙頂背馳。<br>2）2013年1月，指數發呆，資金喪炒非指數股。1月首日急升，指數再緩緩向上，直至1月尾見頂，其間喪炒殼股、二三線股，指數股無人理。<br>3）2016年9月，單日大升市再轉向確認見頂。恒指喺7個交易日由低位爆升最多1,500點，9月9日升穿24000點後，即市一度升近500點然後單日轉向收工。<br><br>綜合3次見頂必要條件，係高位單日成交達1,100億，啱啱周三嘅1,100億成交係MSCI換馬而成，另作別論，真正見頂日未見。另外，今次升浪重點係指數股，相信重覆2013年1月劇本機會偏低，估計恒指升市尾段快上快落，稍後要留意單日大升市出現，亦要捕住急調整後，可能有二次大升市來臨，各位坐穩。</p><p>晉佳<br> http://www.fb.com/advanceguy1 <br>本欄逢周一、三、五刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>