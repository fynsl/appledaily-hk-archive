<html><header><meta charset="utf-8"><title>女神tea time：內房股中海宏洋有得諗 - Fifi</title></header><body><h1>女神tea time：內房股中海宏洋有得諗 - Fifi</h1><p>恒大（3333）升到癲，內房齊心狂炒，仲要追落後嘅都仲有！中海宏洋（081）阿媽係中國海外（688），仲揸住38%，後台夠晒硬淨。<br>家陣中海宏洋內地發展項目廣佈於北京、廣州、上海、桂林及惠州等城市。即係雄安及大灣區概念齊晒，其次梗係母公司去年底講到明會注入大量項目。<br>中海外正正向中海宏洋注入41億銀房產項目，單係今次注資，已令土儲面積大升102%至1900萬平方米。喺逃離北上廣趨勢下，低階城市平均售價近期升得最癲，所以未完成注資前，已有一大嚿額外貢獻！<br><br>經過今次注資後，花旗更料中海宏洋2016至2018年銷售及盈利，可分別達年複合增長25%及32%，相對2013至2015年只13%及負45%，明顯大轉勢。<br>中海宏洋舊年營業額171億元，按年增2.9%，純利增9億元，每股盈利已達39.4仙。按花旗預測，即係今年市盈率僅8倍！明年更只有6倍！呢個成績，仲未計未來母公司再會注入新資產。所以現價仍然值博。<br><br>Fifi<br> http://fb.com/lovefrystock <br>本欄逢周五刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>