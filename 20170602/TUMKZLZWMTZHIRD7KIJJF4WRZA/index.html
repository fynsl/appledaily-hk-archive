<html><header><meta charset="utf-8"><title>【馮仁昭四圍超】陳瀅被看更偷鎖匙</title></header><body><h1>【馮仁昭四圍超】<br>陳瀅被看更偷鎖匙</h1><p>陳瀅噚日喺尖沙嘴為一個雞尾酒品牌擔任嘉賓，佢以一身女僕造型示範調酒，佢話：「試過空肚飲酒變咗另一個人，要靠信任嘅朋友帶我返屋企。」對於好友劉佩玥同周志文傳緋聞，蜜遊上海，被指搵陳瀅做掩護，陳瀅話：「八、九個朋友一齊去上海玩，冇掩護，不過去到好唔愉快，我哋嘅住處俾看更偷咗條鎖匙，搞到冇地方瞓。」<br>撰文：馮仁昭</p></body></html>