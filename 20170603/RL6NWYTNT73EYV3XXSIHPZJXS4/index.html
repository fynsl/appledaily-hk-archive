<html><header><meta charset="utf-8"><title>【未領證結婚？】霍建華林心如告宋祖德索償百五萬人民幣</title></header><body><h1>【未領證結婚？】<br>霍建華林心如告宋祖德索償百五萬人民幣</h1><p>早前聲稱謝霆鋒同王菲已經分咗手嘅微博「名嘴」宋祖德，曾揚言消息錯誤會「直播吃400克狗屎」，之後霆鋒同經理人霍汶希就遭受網路誹謗一事發聲明，，至於宋祖德喺事後迅速「跪低」，話要向霆鋒、楊受成說聲感謝，指多謝佢哋善意批評。<br> <br>呢位宋祖德火藥味十足，上個月又喺微博指霍建華同林心如只係舉辦咗婚禮，但由於未領證，喺法律上並唔係夫妻，兩人只係「非法同居」。事後霍建華同林心如發聲明，指宋祖德發佈惡意訊息，並澄清已辦理所有結婚手續，及保留法律追究權利。<br> <br>昨日北京海淀法院於官方微博公佈，呢篇題為《霍建華與林心如竟然沒有領結婚證》嘅文章，令霍建華及林心如形象受損，兩人已分別起訴宋祖德及微夢創科公司，法院已受理案件。<br> <br>兩人分別要求刪除文章連結、封鎖宋祖德帳戶及要求宋祖德公開賠禮道歉，包括精神損害撫慰金50萬人民幣及經濟損失100萬元人民幣。</p></body></html>