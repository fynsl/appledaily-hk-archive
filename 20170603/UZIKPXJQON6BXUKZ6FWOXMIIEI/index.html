<html><header><meta charset="utf-8"><title>【$168玩一年】Nintendo Switch線上對戰　延至2018年先收錢</title></header><body><h1>【$168玩一年】Nintendo Switch線上對戰　延至2018年先收錢</h1><p>好消息！原本任天堂在推出Nintendo Switch之時公佈會免費提供線上服務Nintendo Swtich Online到今年秋天，但任天堂剛剛就宣佈會將免費時間延長至2018年，即是話只是最少有多幾個月時間畀大家連線打機。但到底2018年邊個月份先會開始收費？任天堂就未講，不過就已公佈了收費，如在日本方面，訂購1個月服務收300日圓（約$21），3個月收800日圓（約$56），而1年費用就是2,400日圓（約$168）；但美國方面的收費就有唔同，1個月服務3.99美元（約$31），3個月服務收7.99美元（約$62），而1年收費則是19.99美元（約$156），計落都算幾平。而且只要參加其他一個月費計劃都好，都可以使用手機免費應用程式「Online Lobby &amp; Voice Chat」同其他正連線的朋友語音對話。另外，加入Nintendo Switch Online的玩家亦可以玩到「Classic Game Selection」懷舊遊戲，暫時官網就已公開會加入《Super Mario Bros. 3》、《Balloon Fight》同《Dr. Mario》這3款遊戲。唔好講到2018年咁長遠，到底幾時香港先會開通Nintendo Switch Online免費服務呢？唔想要將Nintendo Account改成日本或美國先有得上網同其他玩家玩《Mario Kart 8 Deluxe》！<br><br>Nintendo Switch Online服務（日本）<br>1個月收費：300日圓(約$21)<br>3個月收費：800日圓(約$56)<br>1年收費：2,400日圓 (約$168)<br><br>Nintendo Switch Online服務（美國）<br>1個月收費：3.99美元 (約$31)<br>3個月收費：7.99美元 (約$62)<br>1年收費：19.99美元 (約$156)<br><br>資料來源：Nintendo<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>