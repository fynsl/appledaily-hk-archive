<html><header><meta charset="utf-8"><title>江若琳旺男友Oscar升呢「十舖生煎王」</title></header><body><h1>江若琳旺男友Oscar<br>升呢「十舖生煎王」</h1><p>江若琳上月公開認戀上「生煎包王子」蕭潤邦（Oscar），Oscar被爆10年退出樂壇轉行賣生煎包，短短七年間便擁有九間分店，上月大埔分店才開張，他大前日又宣佈將在銅鑼灣鬧市開第十間店，升呢「十舖生煎王」。</p><p>Oscar坦言每間食肆投資額都要七位數，尤其銅鑼灣逾千呎新店成本最大，他昨日在電話中說：「今年計劃係開三間，𠵱家九間舖，每月租金、人工同開支，夾埋每個月要孭七位數字。」Oscar跟江若琳拍拖後，女友似乎有旺夫相，他冧爆直認：「佢幾旺我㗎，佢鼻頭有肉，佢令我有力量。」江若琳昨說：「佢嘅事業，我點都會萬分支持嘅。」<br>採訪：陳杰</p></body></html>