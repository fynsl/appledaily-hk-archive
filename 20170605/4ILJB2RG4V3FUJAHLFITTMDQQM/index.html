<html><header><meta charset="utf-8"><title>樂香園：惠理賣盤是為了「回來」？ - 密西比</title></header><body><h1>樂香園：惠理賣盤是為了「回來」？ - 密西比</h1><p>上月中突傳出，惠理（806）創辦人兼大股東謝清海有意出售所持惠理股份，外電引述消息稱，潛在買家正是近期於全球進行「資產大掃貨」的海航集團。有報章更援引基金界消息，料謝先生今次舉動是為了幫惠理打入中國市場，並指找中資合作絕對合理。<br>有基金經理跟密西比說，這個「離開是為了回來」說法實在有趣。他說：「正所謂唔識就嚇一跳，識就得啖笑，沽貨就沽貨啦……話估佢喺內地發展遇阻滯，所以要引入紅色資本，若果真係有心一齊搞內地，就組合資公司啦，現時好多都係咁樣做㗎啦。」<br>友人續說：「之前謝清海持股跌到30%以下嗰陣，好多人都估佢應該唔玩㗎啦，只係估唔到咁快甩手……買家都預咗係大陸資金，但就勢估唔到掃貨掃到德國嘅海航，一個回馬槍居然喺香港買基金公司，咁多錢自己開幾間都仲得，解讀唔到個動機係乜。」<br>話分兩頭，惠理公告稱，原來公司早在1月24日經已與潛在買家簽署無約束力諒解備忘錄，但要到外媒「爆料」後才刊發公告交代。就是否有違規，港交所（388）好應該了解下，以免被人批評處事不公平，相信現已貴為港交所獨立非執董的謝清海都會贊成。<br><br>密西比<br><br>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>