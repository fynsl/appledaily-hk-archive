<html><header><meta charset="utf-8"><title>手指心心Out晒！韓新星最愛整呢個pose</title></header><body><h1>手指心心Out晒！韓新星最愛整呢個pose</h1><p>韓星成日會做啲動作冧粉絲，好似之前大擺愛心pose，之後就愛擺用手指畀心心pose，不過原來0依家連手指心心都Out晒。<br><br>近日有一個pose有取代手指心心pose嘅趨勢，當中仲有唔少新星搶住做，不過做得最多就喺選秀節目《PRODUCE101》嘅參賽者朴志訓，佢之前已經因為喺節目上做出單眼動作而吸引唔少粉絲，而近日佢自我介紹時，就做出一個將雙手好似擺出個正方型相框嘅動作，並高呼：「喺我心內，儲存。」代表要儲存對粉絲嘅愛。<br><br>由於呢個動作令人留下深刻印象，而且又易做，所以即時成為0依家韓國演藝圈唔少新星必做嘅指定動作，好多新星個個都輪住做，睇嚟好快又成為潮流動作。</p></body></html>