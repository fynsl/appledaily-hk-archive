<html><header><meta charset="utf-8"><title>7年「死」6次半JM被封「女版羅樂林」</title></header><body><h1>7年「死」6次半<br>JM被封「女版羅樂林」</h1><p>Janice Man 文詠珊近年轉戰電影圈，拍多咗好多電影，其至有「女版羅樂林」之稱，呢個名點嚟？係因為JM演嘅角色，多數去到最後都要死。<br><br>JM第一次「死」就係喺2010年，同舊老闆黎明合作拍《為你鍾情》，當時佢角色係撞車死。第二次就喺2011年，電影《報應》演黃秋生囡囡被綁匪監生焗死，同年又拍咗《Laughing Gor之潛罪犯》，當時就係被炸死，到咗12年拍《大追捕》，就被王敏德錯手殺死。<br><br>之後三年JM演嘅電影角色都有幸唔使死，喺2016年嘅《寒戰II》入面就被車撞死，至於《兇手還未睡》呢，就半死，因為結局係講佢昏迷咗，呢次就計半次啦。</p></body></html>