<html><header><meta charset="utf-8"><title>【強勢詠春】爆粗退敵　Master Wong教護陰！</title></header><body><h1>【強勢詠春】爆粗退敵　Master Wong教護陰！</h1><p>「頂佢老×得，唔頂老×都得！」詠春師傅Master Wong，網上用英文教中國功夫，離奇地愛爆廣東話粗口，肉緊得來又有親切感。他是越南華僑，周身刀張張利，7年前在網上拍片，除了教詠春，更教太極，亦有結合兩者教自衞術。他粉絲甚多，全球過百萬人訂閱他的影片頻道。他現居英國，最近回越南，中途停留香港數天展示功架，教四招給大家傍身。</p><p>有時陌生人或對自己威脅的人在身邊，突然抓住自己的手臂，首先當然要解鎖甩身，Master Wong話用蠻力唔掂，要識把手臂向敵人的手指或空位轉，甩身輕而易舉。面對敵人，他提醒：「要識先發制人，快狠準!知道有人襲擊你時，太遲啦!」要攻其不備，先下手為強。他教路，可用手頂住敵人的頸部，和敵人保持距離，可用手踭襲擊對方的身體。頂完後，更可把雙手捉緊敵人的頸部，趁機襲擊他的下體或推開他。<br></p><p>男士下體是要害，如有人想破壞你的子孫根，Master Wong指出，用其中一隻手，放在敵人足踝上，輕輕撥走便可，彷似不費吹灰之力，敵人這時側身站，更有效制服他。有些人流行搭曬膊頭，用友誼贏取你的信任，繼而下手。Master Wong說可以一踭擊向對方胸口，一下擊向下巴，再順手一鎚打向對方的下體，簡單快捷。<br><br>Master Wong常於影片強調，自己教學方法基本又簡單，記者Vincent十分同意，「別人打我，我懂得鎮定及如何用力，例如腰馬合一地逃走。」Master Wong笑稱：「咁都學唔到，真係低能。」究竟他的學生是否像Vincent般悟性高？他的背景又是甚麼，便要密切留意另一則動新聞。<br><br>記者：梁慧琳<br>攝影：張志孟<br></p></body></html>