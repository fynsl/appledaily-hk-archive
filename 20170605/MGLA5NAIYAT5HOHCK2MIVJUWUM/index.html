<html><header><meta charset="utf-8"><title>經濟客艙：租樓港男跟唔過？ - Captain Cool</title></header><body><h1>經濟客艙：租樓港男跟唔過？ - Captain Cool</h1><p>作為阿詩詩嘅好姊妹，佢同阿Fred一起，我哋深表同情。人哋拍拖嘅野，旁人從來不得插咀多事幹，但阿詩嘅經歷，值得各路姊妹借鏡，就係對住租樓嘅港男，認真便是輸。<br>不是想一竹竿打成船人，而係跟住租樓嘅阿Fred，阿詩詩未必可以好似電視劇咁齊齊天台圍埋燒野食，有個Happy ending。聽講阿Fred跟阿詩詩喺西貢租間屋仔同居，月租約兩萬蚊。熱戀中嘅情侶一齊住，倆人想見多幾面有幾奇。剛開始時梗係甜蜜蜜，但一段時間過後，阿詩詩唔只要呢700幾呎嘅空間，而想要阿Fred嘅承諾──「結婚」。阿詩詩亦懂得測試水溫：「其實幫人供樓，不如自己買返間，搵日去睇吓樓。」阿Fred：「你鍾意啦，冇所謂。」<br>阿Fred同阿詩詩新盤示範單位又去吓，同區嘅二手樓盤又望吓，但事隔兩個月後，阿Fred突然發過Whatsapp，同阿詩詩講想分開冷靜一下。呢個Whatsapp幾乎把阿詩詩由天堂打落地獄，我哋都好擔心戀愛大過天嘅阿詩詩會唔會出事，好在冇，或者有都唔想同我哋班姊妹講啦。<br>阿詩詩唔駛唔明解，男人一句嘅「冇所謂」已經係答案。無啦啦叫個租樓嘅人去買樓，心目中理想嘅單位，可能相比各位恨上車嘅姊妹要求高100倍。假如我做經紀，遇到一個恨買樓嘅客，搵到佢心目中嘅筍盤就可以開單。不過，對住冇所謂、是是旦旦嘅客，佢心目中理想嘅單位，從來冇特定標準。又或者，根本佢從都冇上車嘅衝動，身邊亦冇出現過令佢想長住嘅筍盤。<br><br>Captain Cool<br> https://www.facebook.com/seeforcaptain/ <br>本欄逢周一刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>