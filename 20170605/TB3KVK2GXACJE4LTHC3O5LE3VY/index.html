<html><header><meta charset="utf-8"><title>趣趣地：基捷基治約滿過檔格流？</title></header><body><h1>趣趣地：基捷基治約滿過檔格流？</h1><p>科達寧咸係邊個？咪就係格拉斯哥流浪門將，話說佢周五喺Twitter話，坐飛機返格拉斯哥時被一位仁兄點錯相，誤以為佢係即將約滿離開曼城嘅左閘基捷基治，人哋仲問佢去向如何，貪玩嘅科達寧咸就將錯就錯吹水話佢𠵱家去緊格流簽約。雖然話人有相似唔出奇，不過睇番科達寧咸個樣，似乎同基捷基治都差幾遠，嗰位球迷認真要去驗一驗眼。<br></p></body></html>