<html><header><meta charset="utf-8"><title>隔牆有耳：龍舟扮嘢賽　牡丹贏香蕉 - 李八方</title></header><body><h1>隔牆有耳：<br>龍舟扮嘢賽　牡丹贏香蕉 - 李八方</h1><p>一連三日嘅龍舟嘉年華結束，其間舉辦咗扮嘢比賽，一條條香蕉、一隻隻速龍，奇裝異服人士喺現場周圍走，好吸睛，最終由着住七彩連身裙嘅香港乳龍隊奪冠。</p><p>香港乳龍隊係香港首隊為咗支持香港乳癌康復者而成立嘅龍舟隊，成員包括乳癌康復者、家人及朋友，隊中有5個男士為呢次比賽着裙，話估唔到着裙咁涼爽，仲話自己受歡迎過啲女士噃！設計師兼隊員華姐話，七色牡丹裙係佢哋對癌症患者嘅祝福，代表祝福、光明、美麗、友誼、活力、健康同正能量。<br> 亞軍港鐵隊以香蕉造型亮相，隊長同鼓手扮馬騮，成隊人仲即席跳舞，好鬼有活力。隊長王先生話呀，呢個團隊造型係代表佢哋每日都朝氣勃勃咁做嘢，笑指：「雖然天氣好熱，但我哋對比賽嘅熱情早已超過熱。」</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>