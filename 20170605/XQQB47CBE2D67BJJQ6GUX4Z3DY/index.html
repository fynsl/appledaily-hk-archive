<html><header><meta charset="utf-8"><title>隔牆有耳：60年代25kg風球人手掛 - 李八方</title></header><body><h1>隔牆有耳：<br>60年代25kg風球人手掛 - 李八方</h1><p>人手掛風球？聽落係咪有啲不可思議，但以前香港有颱風時，真係由人手掛起信號㗎！<br>天文台1917年起喺信號站懸掛不同形狀嘅黑色標誌，俗稱「風球」，喺六十年代，信號站多達42個，大部份設於警務處同海事處所屬範圍，風球全由部門人員掛上同除下，至七十年代陸續關閉信號站，長洲信號站就係最後閂嗰個，2002年1月1日完成任務，關門大吉。<br>加入天文台逾30年嘅總科學助理馮國柱曾經喺長洲信號站當值，掛風球係職責之一，佢接受《政府新聞網》訪問時憶述，有次凌晨2時一個人掛風球，由於風力太大，掛時聽到一聲巨響，最初仲以為風球撞咗啲乜，原來係強風將閘門都閂埋。強風暴雨中掛風球，馮國柱話工作絕對唔容易，通常要兩三人合力，「有人負責控制升降，也有人負責拉緊條繩，固定位置」，原來風球重約25公斤，每次風球變，佢哋又要出動調整標誌。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>