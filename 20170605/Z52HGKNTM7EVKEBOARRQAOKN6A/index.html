<html><header><meta charset="utf-8"><title>【馮仁昭四圍超】京都景點　JM Chok拖男友</title></header><body><h1>【馮仁昭四圍超】<br>京都景點　JM Chok拖男友</h1><p>【爆相爆片】文詠珊（Janice Man）上月中受到時裝品牌LV邀請去日本京都睇時裝騷，完騷後佢都有貼相上社交平台，原來JM此行寓工作於娛樂，仲唔係單人赴會，本報讀者蘇小姐就透過《蘋果》爆相爆片，喺時裝騷前兩日，目擊JM同有米男友吳啟楠（Carl Wu）去咗當地著名景點伏見稻荷大社，JM身穿白tee襯牛仔褸同緊身牛仔褲，而Carl就着紅色polo tee襯牛仔褲，一對戀人輕裝去拍拖。<br>相中所見，JM揸住手機幫男友影相，而佢亦有扮chok甫士畀男友影，蘇小姐回憶當時情況：「當時大約係日本時間5點幾，初初見到個女仔好熟面口，望真啲原來係Janice Man同佢男友。JM心情好好咁，不停咁自拍又周圍影相，有同男友拖手，好開心、好sweet咁，見到佢嘅時候，JM都差唔多離開喇！」<br></p><p>「順便當休息」</p><p>馮仁昭就搵過JM，問佢係咪放假同男友去旅行，佢話今次去京都係做嘢，睇LV時裝騷：「因為之前都喺內地做嘢，男友趁假期飛去日本玩幾日，最近都要拍戲，要做到大概年底，所以今次工作嚟到京都，我哋順便當休息一下。」 <br>撰文：馮仁昭</p></body></html>