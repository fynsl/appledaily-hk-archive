<html><header><meta charset="utf-8"><title>徐佳瑩叫祖兒「形豬奶」</title></header><body><h1>徐佳瑩叫祖兒「形豬奶」</h1><p>台灣歌手徐佳瑩前晚首度在紅館開騷，自言感覺像做夢，同門師姐楊乃文和李克勤則任嘉賓。佳瑩自誇廣東話進步很多，克勤即考她：「如果你可以用廣東話講第一行嘉賓，我就真係信你識。」結果她將黃偉文讀成「洪愛門」、容祖兒變「形豬奶」。<br>克勤笑說：「形豬奶，你做乜唔上嚟唱歌，不過祖兒唔可以隨便上嚟，如果台上嘅人靚過佢！」佳瑩即鬼馬說：「那真的很抱歉，你不能上來了。」原來她想讚祖兒好靚，但說了幾次也是「祖兒，你好兩。」克勤又笑說：「係咪講唔出好靚幾個字？」克勤又跟台下的佳瑩父母打招呼，令佳瑩尷尬得對父母說：「朋友來的，他已有小朋友了。」<br>採訪：卓寶花<br>攝影：陳俊強</p></body></html>