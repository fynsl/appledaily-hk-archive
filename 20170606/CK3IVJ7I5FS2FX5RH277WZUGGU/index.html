<html><header><meta charset="utf-8"><title>土木署瞞張炳良10個月</title></header><body><h1>土木署瞞張炳良10個月</h1><p>【本報訊】港珠澳大橋石屎樣本涉造假事件，土木工程拓展署去年7月已發現石屎樣本不尋常，但昨日立法會會議上卻踢爆署方一直無將事件通報運輸及房屋局局長張炳良，他在10個月內毫不知情，至今年5月始知悉事件，多名議員狠批署方未有通報不恰當，低估事件嚴重性，張炳良繼續護短，「同事同我講多啲嘢，我歡迎嘅」，其後終承認事件有需要檢討的地方。<br>民主黨林卓廷在會議上問及土木署於去年7月發現石屎樣本有不尋常時，是否有通知運房局，張炳良隨即指，當時局方不知情，林卓廷即質疑為何署方無通知局方，土木署署長林世雄解釋，當時評估過就更改混凝土測試時間一事，對大橋工程沒有實質影響，當時亦有通知路政署，但林卓廷批評當局低估嚴重性，「既然時間會造假，咁係咪其他嘢都可以造假？點解唔通知局長？點解唔深入調查？」<br>另外議員毛孟靜質疑事件涉及官官相衞，她直指署方隱瞞張炳良，張其後承認，他於5月19日、即廉署採取拘捕行動當日始知道事件，被問到當時心情，張稱「我嘅心情同大家一樣，好關注事件」。<br></p><p>指更改測試時間不礙安全
</p><p>其後林卓廷再質問張炳良，問他會否認為土木署或路政署有責任向他滙報事件，張炳良未有正面回應，只重複土木署的說法，指當時技術部門的評估更改測試時間並不影響工程安全。林卓廷再問：「我係問你覺得當時決定對唔對？是否應該滙報？」張再回應稱：「我作為局長，同事同我講多啲嘢，我歡迎嘅。」<br>其回應隨即惹議員譁然，林卓廷批評大橋是靠政府化驗去確保工程質素，認為更改時間已顯示有人造假，「睇唔到點解署長係唔需要滙報，原來係你由得啲同事同唔同你講，（你）咁樣係咪失職？」張其後稱，部門每日判斷是否需滙報的事情有很多，「事後睇番，一定有可以檢討嘅地方」。<br>■記者鍾雅宜</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>