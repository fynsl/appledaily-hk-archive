<html><header><meta charset="utf-8"><title>「你唔孤單，我一直喺你身邊」林二汶咀盧凱彤宣佈at17重組</title></header><body><h1>「你唔孤單，我一直喺你身邊」<br>林二汶咀盧凱彤宣佈at17重組</h1><p>盧凱彤（Ellen）在灣仔藝術中心舉行一連四場演唱會，前晚去到最後一場，昔日隊友林二汶擔任嘉賓，二人即場宣佈at17重組，今年底將舉行成軍15周年紀念演唱會。而另一位嘉賓是麥浚龍（Juno），不過Juno因要拍戲無法到場，事前拍片在現場播放，又隔空與盧凱彤對唱，繼而再播出林夕和周耀輝兩個填詞人的分享，以寫歌經歷勉勵盧凱彤，還有居於多倫多的盧凱彤哥哥PJ，兩兄妹用facebook直播對唱。</p><p>重提患躁鬱</p><p>盧凱彤表示唱歌彈結他是師承哥哥，學識後即參加歌唱比賽：「點知老師話，如果我唔入佢嘅chorus，就冇得入round 2，好多人話娛樂圈係大染缸，其實早喺讀書時就有呢樣嘢發生。」繼而她感觸說：「機會嚟到又點？金曲歌、金像獎得獎又點？都係患上躁鬱症。」臨近尾聲，奏起at17的《三分鐘後》，林二汶出場，兩人合唱後即熱情擁抱再親嘴，林二汶說：「我第一場嚟睇，發覺Ellen講嘢都係唔叻，雖然佢話呢幾年單獨去行去闖，得到好多嘢又點呢？我想同Ellen講你唔孤單，因為我一直喺你身邊。」盧凱彤即感動地從後擁抱林二汶，林二汶續說：「我正式宣佈at17，10月正式合體，再開騷！」</p><p>拗撬更加勁</p><p>於演唱會結束後，盧凱彤接受訪問時說：「一個人孭4場騷好攰，真係夠晒皮，好彩中間有啲嘉賓錄片間場，畀我唞吓。」她稍後會到台灣舉行6場巡迴演唱會，再出席台灣金曲獎頒獎禮後，便會返港全程投入準備at17的演唱會，她說：「𠵱家開始錄歌，再一齊嘅火花比以前更犀利，但都拗得更加勁，但一如以往，我哋有自己嘅方法去解決，只會更加有火花，今年係at17嘅15周年，加上又係2017年，所以想喺年底開騷。」<br>採訪：馬建華<br>攝影：仇志德</p></body></html>