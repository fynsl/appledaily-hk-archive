<html><header><meta charset="utf-8"><title>闊別兩星期！教你點樣喺快活谷靚草　揀番幾隻靚馬 </title></header><body><h1>闊別兩星期！<br>教你點樣喺快活谷靚草　揀番幾隻靚馬 </h1><p>禮拜三（7日）谷草賽事用A跑道，距離上次谷戰已相隔兩星期，究竟利放定利追呢？<br><br>睇番4月12日同一移欄賽事亦是相距之前一次谷戰兩星期，結果當晚大利前領馬，分別有「天狼星」、「和諧小子」、「全勝姿態」、「叫關健康」及「勝得威」一放到底勝出，故此具前速之放頭馬可優先留意。<br><br>今戰列陣馬中，角逐第六場三班1200米賽事的「和諧小子」（蘇偉賢馬房）轉跑谷草後連續兩仗均在A欄一放到底贏馬，勝後再等番同一移欄才上陣，強配莫雷拉擺明想添食。<br><br>另外，出爭第四場四班1650米的「全勝姿態」（方嘉柏馬房）曾兩次角逐谷A欄一哩非冠即亞，憑較佳場地性能，配剛戰贏馬的騎師祈普敦，或可建功。</p></body></html>