<html><header><meta charset="utf-8"><title>【動畫●偈油】0W20唔好亂用　博士解讀偈油數值</title></header><body><h1>【動畫●偈油】0W20唔好亂用　博士解讀偈油數值</h1><p>機油（俗稱偈油），用來潤滑引擎機件，近期唔少車主興起用0W20度數偈油，貪佢夠稀，聲稱引擎會爽啲又慳油啲。其實每部車的使用手冊都會寫明可以使用的偈油度數，太稀的話有機會傷引擎。唔知偈油度數點樣揀？我們邀請香港汽車會副會長李耀培博士跟大家講解。機油樽上面的英文代號及號碼頗多，包括SAE、5W、50及60等，數值是代表甚麼呢？「SAE是美國工程師汽車學會（The Society of Automotive Engineers）所定立的標準，全世界機油廠都以SAE做標準。」</p><p>不同數值其實代表住機油的抵冷及耐熱溫度，第一個號碼由0、5、10及15W上升，W代表Winter，號碼越細，機油的抗冷能力越高，0可以抵擋攝氏零下30幾度的低溫。李博士：「由於香港是亞熱帶地區，我提議10已經足夠。」後面第二個號碼是20、30、40、50上升，數字越大，耐熱能力越高，數值60代表可承受攝氏50度的高溫天氣。其實耐熱數值越大，亦同時代表機油的黏度越大，李博士認為新車頭幾年用40已經足夠黏度保護。用了三、四年後的汽車或已經超過十萬公里的車，黏度就應該選擇50或60較好。</p><p>至於SM及SN又係乜？字母越後，級別越高，即是SN的配方比SM好。不同品牌的分野在於添加劑的配方做得好唔好，令機油可以更耐用及更持久。最後要理解的，就是偈油大至分為三大類，第一類是最原始的礦物油，又稱基本油，價錢最平，適合物流或商用車用。第二類是半合成機油，是礦物油混合添加劑，價錢比基本油貴，適合舊車或老爺私家車用。最後就是品質最好、價錢又最貴的全合成機油，比較適合新車使用，因為新款車零件比較精密，用全合成機油比較好。<br> <br> <br>記者：許維雅<br>攝影：蕭志南<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>