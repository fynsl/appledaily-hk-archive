<html><header><meta charset="utf-8"><title>傳內地真人騷穩袋千五萬「八爺」鄭嘉穎犧牲扮女人</title></header><body><h1>傳內地真人騷穩袋千五萬<br>「八爺」鄭嘉穎犧牲扮女人</h1><p>早前陳凱琳透露計劃兩年內結婚，估唔到佢男友鄭嘉穎咁快就急不及待想「嫁」，其實應該係娶先啱。<br> <br>嘉穎自從唔簽大台後，返咗大陸搵食，最近接拍東南衛視嘅真人騷《好運旅行團》，仲有田亮、溫兆倫、孫越等演出。據聞嘉穎現在喺大陸身價都唔差，一個真人騷閒閒地穩袋千五萬，難怪「八爺」嘉穎會咁此犧牲，肯扮女人。<br> <br>嘉穎向來man到爆，但今次喺節目上就破天荒穿上裙褂、紮髻裝頭飾、裝假胸扮女人，雖然搔首弄姿看似有幾分嬌柔味，但望埋面上嘅大大撻姻脂，真係幾驚嚇！搞咁大壇龍鳳，原來係安排嘉穎同田亮舉行一場婚宴，溫兆倫仲做埋苦力，負責做下人擔賀禮。</p></body></html>