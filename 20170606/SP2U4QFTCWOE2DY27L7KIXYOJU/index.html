<html><header><meta charset="utf-8"><title>【未出貨即遇阻滯】Android之父研發新手機泡湯？</title></header><body><h1>【未出貨即遇阻滯】Android之父研發新手機泡湯？</h1><p>「Android之父」Andy Rubin開發的Essential手機PH-1，早前一曝光就獲得唔少好評，如機身設計獨特、規格出色而且用上特別的連接配件方式，唔只有力成為「iPhone殺手」，甚至被睇好可砌低好多Android手機。一切看似好順利的時候，Essential手機PH-1突然遇到極大麻煩，有可能會影響到預計6月底出貨的目標。</p><p>手機配件製造商Spigen剛出聲明指控Essential手機的Essential Products侵犯了他們在2016年取得的「Essential」商標版權，如果Essential Products未能為涉侵犯商標版權作出回應，Spigen將會在6月15日採取下一步行動。Spigen以「Essential」作為旗下外置電源、充電器及部份藍牙耳機的系列名稱，表面上睇落同Essential手機無明顯衝突，但有網站揭露原來Essential Products曾經兩次以「Essential」及「Essential Products」申請商標註冊都不獲審批，網民都係食定花生等睇戲好了。<br><br></p><p>資料來源：Android Police<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>