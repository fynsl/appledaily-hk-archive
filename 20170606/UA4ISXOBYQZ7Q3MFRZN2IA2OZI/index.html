<html><header><meta charset="utf-8"><title>愛馬仕控袁靚靚外遊富貴闊太look</title></header><body><h1>愛馬仕控袁靚靚<br>外遊富貴闊太look</h1><p>前日英國倫敦受到連環襲擊，客貨車剷上倫敦橋撞人，刀手再落車斬人，事件引致7死48傷，而張智霖（Chilam）與太太袁詠儀和兒子張慕童（魔童）一家三口就身在當地，原來睇皇馬對祖雲達斯歐聯決賽。<br> <br>Chilam即日已在facebook報平安，行程未受襲擊到影響，襲擊事件發生前一日，Chilam父子於倫敦玩fb直播食早餐，魔童就在自己的IG戶口po了母親袁靚靚的新相，一向是愛馬仕迷的靚靚就孭了Kelly Mini II的黑色小手袋，早前李嘉欣都孭了同款藍色版，穿上biker皮褸的靚靚披了Hermes頸巾，手上戴了三條Hermes的鑽石手鏈，閃到呢！靚靚旅行周身都是愛馬仕，認真富貴。</p></body></html>