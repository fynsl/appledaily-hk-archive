<html><header><meta charset="utf-8"><title>與政府「八年抗戰」HA決策人阿和：乜都佢玩晒！</title></header><body><h1>與政府「八年抗戰」<br>HA決策人阿和：乜都佢玩晒！</h1><p>政府口說要發展文化創意產業，但政策上卻對他們諸多管制，經營live house的Hidden Agenda（HA）感受最深。09年成立的HA，八年來不斷跟政府不同部門周旋，食環、地政署、消防、警察先後上門跟他們「打招呼」，到近日連入境處都來上門執法，指有份表演的外籍樂隊沒有工作簽證，指HA涉請黑工。被政府連番打壓，HA可能到7月便要暫時停運，並賠償給受影響的樂隊，將來甚至可能要改變營運方式，變身為多用途場地，借給樂隊練習及聚會之用。HA決策人阿和受訪時無力的說：「其實你死個原因好搞笑。你唔係經營不善，你係衰咗喺不文明嘅規條上面，呢個係何等侮辱啊大佬！」<br> <br>要數HA跟政府多年的糾纏，得要從11年說起。11年5月，HA收到地政總署發出的警告信，指他們違反工廈地契，要求停辦一切商業活動，否則釘契。問題是，該地契是1967年訂下。阿和說：「其實最唔make sense係嗰陣時英治時期，工廠區係真係攞嚟做工廠，依家冇人當工廠係工廠。」既然工廈條例過時，那可有人review？他說：「呢排多咗好多議員去跟，我見到嘅係民主黨有嚟，公民黨有嚟，其實啲議員都覺得，係喎工廈嘢係咪應該關注呢？」<br> <br>違反工廈地契，HA惟有搬遷了事，後來政府又以娛樂場所牌照問題，多次在HA舉行音樂會其間，突擊上門巡查。根據香港法例172章《公眾娛樂場所條例》，任何場地舉辦娛樂節目，無論是否收取入場費，都必須申請《公眾娛樂場所牌照》。發牌過程繁複，涉及的政府部門眾多，包括消防、屋宇署、地政總署和規劃署等等。翻查資料，現時政府總共發出咗一百三十幾個娛樂場所牌照，大部份都是冒險樂園之類的場所，攞正牌搞live house的，就只有HMV、Hard Rock Cafe和美荷樓生活館等等。阿和認為以小市民去申請這個牌照，近乎是冇可能：「我願意畀錢改地契，業主嘗試幫我申請，原來都只不過係第一個步驟，使完錢，你仲要一大堆申請。到頭來一個部門話有邊樣嘢唔approve，全部嘢等於冇做過。呢個風險有邊個會去承受先？如果我有資格承受呢個風險，使乜同你玩啲條例上面啲小學雞遊戲？」事實上，HA已做足消防要求，補上油漆、加裝消防喉、花灑亦確保沒問題，惜始終未能獲得牌照。<br> <br>HA的困局，在於他們只能在工廈租到足夠空間舉辦live house，亦只能負擔得起工廈的租金，而保安局局長黎棟國早前卻表明，工廈不適宜作表演活動。在這制度下，HA似乎沒可能合法經營live house，阿和說：「我發咗達喺商業區租個單位搞大龍鳳之後，等埋出牌，咁咪得囉！依家唔係叫你掟舊錢落去蝕晒就完，搞live house係持續性。」<br> <br>上月，HA因外籍樂隊工作簽證問題，遭入境處人員執法，負責人被指涉請黑工。而根據香港法例第115章《入境條例》，所有訪港旅客，均須接受入境處職員檢查和訊問，以確定身份及訪港目的。阿和稱他們有按一般程序申請，可惜每次都因為場地違規為由而遭拒。阿和意興闌珊的說：「如果你要以一個場地違規，去stop一啲VISA嘅申請，我覺得有問題。跟你哋（政府）玩法去玩，你哋又喺度玩針對；我唔跟你方法去玩，你又話我違規違法非法勞工黑工，其實乜都佢玩晒！」<br> <br>今次政府突然「改變玩法」，改用《入境條例》警告HA，似是殺一儆百，令外國樂隊嚇怕來港表演，變相堵塞HA收入來源。阿和認為有政治目的：「可能新特首想試吓佢班班子合拍嘅程度，睇吓可唔可以用最快速度令呢度關門大吉。」問到有甚麼說話想跟政府講，阿和說：「我我希望佢收手。好老實，每封殺一樣嘢，只會多一班人去討厭你。」<br> <br>採訪：吉吉、馮國康<br>攝錄：馮峰、Neo</p></body></html>