<html><header><meta charset="utf-8"><title>《阿爺廚房》又開拍孖譚玉瑛去大埔買餸</title></header><body><h1>《阿爺廚房》又開拍<br>孖譚玉瑛去大埔買餸</h1><p>去年李家鼎同譚玉瑛姐姐主持嘅《阿爺廚房》，叫好又叫座，好多觀眾都好期待佢哋幾時拍攝第二輯，前日就有網民喺大埔野生捕獲到鼎爺同譚玉瑛姐姐，去咗大埔街市買餸，大埔友仲將啲相貼咗喺大埔嘅fb群組，同大家分享㖭！<br> <br>鼎爺去年主持嘅《阿爺廚房》連烹飪界翹楚方太(方任利莎)，都要喺微博到撰文大讚：「有聲有藝不卑不亢不自誇題材資料別有風味。」電視機面前嘅觀眾當然都好想再睇到鼎爺嘅烹飪風采啦，之前鼎爺都露過口風話將會拍攝第二輯，預計喺7月播添，原來鼎爺同譚玉瑛姐姐已經開緊工，前日就有網民見到佢哋喺大埔街市買餸，咁鼎爺今次又會煮乜呢，有網民就話見哋佢買咗二百蚊嘅深水泥鯭魚。<br> <br>咁但就網民發現，鼎爺今次幫襯嘅魚檔，竟然同「食平DD」嘅肥媽之前買餸嗰個魚檔一樣，唔通呢當魚檔真係好平好鮮！？當然亦有網民留言話鼎爺識揀呢個魚檔買魚，大讚鼎爺識貨喎！<br> <br>啲網民除咗關心鼎爺再度下廚之外，仲有網民就問，點解仲伯拍住譚玉瑛姐姐，冇換到主持喎！</p></body></html>