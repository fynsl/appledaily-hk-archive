<html><header><meta charset="utf-8"><title>涉一拳殺人　飛鏢迷稱自衞</title></header><body><h1>涉一拳殺人　飛鏢迷稱自衞</h1><p>【本報訊】三名飛鏢迷因比賽掟鏢起爭執，其中一名男子涉一拳毆斃另一人，被控誤殺罪，昨在高院續審。被告自辯指當時遭死者用骰盅從後偷襲，他質問，但對方更謂「打你咪打你囉，使解釋」。及後他見死者轉身抓住枱上玻璃器皿，為阻對方再施襲，電光火石間他揮拳打死者，強調只為保護自己。<br>任職投資工作、43歲的被告容定樑出庭自辯，否認殺害男子張顯輝（43歲）。控方盤問他若揮拳為了制止死者施襲，何以再衝向死者友人譚柏濠並連續出拳襲擊他，被告指「我一向最驚就係佢」。<br>控方指譚當時坐在一旁，根本毫無威脅，被告激動地指「佢存在就係最大威脅，佢蹺埋手喺度睇，好似ready啲嘢咁」，更語帶激動、哽咽地指「個個都坐喺度睇，連志偉（酒吧員工）原本同我最friend，應該係解圍嘅都坐喺度睇！」他指當晚譚不斷惡言相向，他感到很害怕，並有「難逃一死嘅感覺」。聆訊今續。<br>案件編號：HCCC83/16<br>■記者楊思雅</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>