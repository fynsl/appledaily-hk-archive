<html><header><meta charset="utf-8"><title>華嫂深居簡出湊囡囡學友嫂退居幕後指導</title></header><body><h1>華嫂深居簡出湊囡囡<br>學友嫂退居幕後指導</h1><p>樂壇四大天王當中張學友、劉德華及郭富城都先後搵到真命天女拉埋天窗，佢哋嘅感情史，由初出道時經已備受傳媒、fans關注。<br> <br>最早成家立室嘅係學友，當時34歲嘅學友揀咗喺1996年2月15日於英國倫敦迎娶當時29歲女友羅美薇。1985年在拍攝電影《痴心的我》而結識張學友，隨後二人即開始戀愛感情轉趨穩定後，羅美薇選擇轉向幕後，輔佐張學友，1992年後淡出演藝行業，專心輔佐張學友的事業，亦有充當張學友舞臺表演的服裝設計等幕後指導工作，她於1996年嫁給張學友後極少公開露面，近幾年只在張國榮、梅艷芳、鄧光榮等人的葬禮上曾經公開露面。<br> <br>接住結婚嘅係劉德華，2008年於美國拉斯維加斯註冊結婚，當時46歲嘅劉德華數月於6月23日同當時42歲嘅朱麗倩結束愛情長跑，秘密結婚。家境富裕嘅朱麗倩喺1985年參選大馬新潮小姐出道，同年認識劉德華，初時朱麗倩都有接下做Model之類嘅工作，不過隨住佢同華仔嘅戀情越來越打得火熱，佢亦漸漸淡出幕前，1995年仲加入咗華仔投資嘅製作公司喺幕後支持華仔。<br> <br>咁城城呢？佢曾於26歲生日當日，在台灣當住歌迷面前發表「30歲前不會失身」論，而佢出道多年來，先後跟16位圈中女星傳出緋聞或拍拖，直至前年遇上現年29歲方媛，終於入紙註冊結婚。方媛本來喺大陸做Model，以日系風格打出知名度，之後更嚟到香港出寫真集，而城城郭富城就早喺當時就已經被人發現喺IG有關注佢，最後兩人喺今年3月4號於香港結婚，婚後城嫂就減少咗喺幕前露面，專注打理微博網店嘅生意。<br> <br>至於四大天王榮升為人父次序，同樣係學友行先，羅美薇分別於2000年及2005年為學友誕下瑤華及瑤萱兩名愛女，朱麗倩亦於婚後4年為華仔誕下愛女向蕙，而啱啱結婚嘅城城，老婆方媛被指已懷有城城骨肉，城城好大機會成為第三位成為人父的天王。</p></body></html>