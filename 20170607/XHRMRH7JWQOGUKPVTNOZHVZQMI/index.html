<html><header><meta charset="utf-8"><title>回望參選港姐壓力大急速成長</title></header><body><h1>回望參選港姐壓力大<br>急速成長</h1><p>【本報訊】近年坊間選美盛事多籮籮，大台的港姐選美漸漸失色，但親身投入過的王舒銳仍覺得參選值得，全因當年參選時她仍是「學生妹」一名，剛好碰上當屆港姐擺脫傳統，參考外國真人秀實行「突然死亡」的淘汰賽制，令她急速成長。<br>王舒銳直言對比賽規則好深刻，因為每一日接到不同任務，要急忙完成避免被淘汰，又要應付大批傳媒，令她壓力大至「爆瘡」，但亦成長、成熟了許多，「令我比較presentable，跟住我帶住呢啲技巧去到另一個地方（金融業）」。<br>為了做好演藝工作，她學習唱歌、功夫，想做全方位藝人，連名作《演員的自我修養》都「刨晒」，在TVB期間亦試過時裝、古裝、主持等不同角色。<br>王舒銳透露，決定離開娛樂圈前仍有「三封入劇信」，曾有同行問她會否覺得可惜，但她始終認為行業限制較多，「你無得選擇角色，或者選擇做電影、唱歌呀，全部公司安排；演員亦唔係一加一等於二，但投資係一加一等於二，兩方面好唔同。」她指金融業只要證明到你分析的公司值得投資、可行，老闆會放手讓你做，會有滿足感。<br>娛樂圈每年新人如雨後春筍，王舒銳卻在選美戰場背後，得到她「人生入面數一數二的知己」，雖然部份人已各奔前程，但依然會在周末相約見面影靚相。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>