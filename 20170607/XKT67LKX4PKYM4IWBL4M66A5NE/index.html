<html><header><meta charset="utf-8"><title>阿Sa寸柏豪似叔叔</title></header><body><h1>阿Sa寸柏豪似叔叔</h1><p>周柏豪和蔡卓妍（阿Sa）昨日到商台宣傳電影《原諒他77次》，提到兩人早前受訪時玩測謊機，柏豪被問到鍾意打籃球抑或陪老婆，他直言比較鍾意打籃球，柏豪說：「太太有睇到報道，冇嬲，好民主。」<br>柏豪指自己中學時代是聽Twins的歌，Twins成員阿Sa即刻扮嬲說：「乜中學呀？我哋差唔多大咋嘛，你見唔見到我凌厲眼神？」柏豪又說：「同阿Sa未合作前完全唔熟，仲諗住佢咁多人照顧，會乜都唔識，點知完全相反，好識照顧人，好獨立嘅女仔，加晒分。」柏豪又指阿Sa是前輩，曾經頒過獎給他，阿Sa即反擊說：「冇所謂啦，出到去人哋叫我姐姐，叫佢叔叔。」提到劇集《不懂撒嬌的女人》計劃開續集，唐詩詠提議找柏豪參演，他說：「咁好玩，多謝賞識，我都鍾意拍劇，對我嚟講係好新鮮工作。」<br>採訪、攝影：卓寶花</p></body></html>