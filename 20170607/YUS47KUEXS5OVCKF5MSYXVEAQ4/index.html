<html><header><meta charset="utf-8"><title>Money Walker：股市開party成新常態？ - El.</title></header><body><h1>Money Walker：<br>股市開party成新常態？ - El.</h1><p>恒指挑戰26000點之時，市場目標已放眼2015年大時代期間28588點高位。正所謂升市莫估頂，但筆者有感近排環球整體投資氣氛與兩年多前，港股與環球股市最瘋狂一刻有幾分相似。<br>與大時代時一樣，唔止港股，放眼環球多國股市都一樣表現靚仔。MSCI AC世界指數已經升至469點歷史高，道指、標普500指數、納指、富時100指數、德國DAX指數、首爾KOSPI指數同印度Nifty指數，均正在或經已破頂，齊齊開緊party。環球股市市值更增至74.93萬億美元，超越2015年6月嘅73.27億前高位。<br><br>早前轉軚由唱淡變睇好美股嘅著名淡友Jeremy Grantham話，以前套價值投資揀股法則已經唔適用。筆者認同環球低息下平錢充斥，股市必定水漲船高，的確唔能夠再用量寬前把尺去量度股市高低，否則所有資產都會一概被視作泡沫。但當基本面強勁嘅環球科技股，股價升幅都已遠超盈利升幅，本地科技股更因而惹來國際沽空機構狙擊，就無疑係一種警號，提醒大家現估值過高。<br>不過筆者相信，港股未到見頂大調整之時，因為2007年10月及2015年4月，兩次恒指見頂大跌前數周，恒指9天RSI（相對強弱指數）都曾升到90或以上水平，其中2015年一次更逼近95，但恒指9天RSI現時只達80，未到爆炸水平，但亦不宜掉以輕心。<br><br>El.<br> http://fb.com/moneywalkerhk <br>本欄逢周三刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>