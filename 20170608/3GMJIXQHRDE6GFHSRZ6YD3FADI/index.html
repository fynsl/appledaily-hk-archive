<html><header><meta charset="utf-8"><title>魚樂無窮：蔗渣價錢盈喜股 - 唐牛</title></header><body><h1>魚樂無窮：蔗渣價錢盈喜股 - 唐牛</h1><p>森信紙業（731）日前報喜，預計截至今年3月底止全年盈利，增幅將不少於七成。嗱嗱聲拎部計數機出嚟撳，上年度盈利4,668萬銀，即今年起碼賺7,936萬銀，又今年中期盈利2,771萬銀，即下半年盈利達5,165萬銀，較上半年狂彈86%。<br>業績靚爆鏡，原因係乜？公司表示，受惠紙品業務下半年錄得可觀增長及零售業務虧損減少，理由非常紥實，絕無水份！<br>「盈喜後衝咗上去喇喎，仲買得？」<br><br>繼續用數字說服你︰<br>森信紙業預測市盈率7倍，比起同業玖紙（2689）及理文造紙（2314）平均9倍平一截，森信卻有re-rate空間；每股NAV高達1.49元，與現價0.48元比較，市賬率只得0.3倍，變相三折大平賣；最新市值5.5億銀，連殼價都未夠，眼前卻是一盤正在turnaround嘅生意，八個字總結︰蔗渣價錢燒鵝味道。<br>森信大股東岑氏家族持股74.5%，CCASS首十大券商持股九成，從兩個角度出發，均反映貨源極度歸邊，集團將於月底公佈業績，呢段期間齋炒憧憬，結果肯定超乎你想像！<br><br>唐牛<br> http://www.fb.com/tongcow88 <br>本欄逢周二、四刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>