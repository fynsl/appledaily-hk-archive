<html><header><meta charset="utf-8"><title>歐家裕嫁百億太子爺徐子淇做李家新抱誕兩子兩女</title></header><body><h1>歐家裕嫁百億太子爺<br>徐子淇做李家新抱誕兩子兩女</h1><p>灰姑娘呢個童話故事絕對係耳熟能詳，不過現實中嘅「灰姑娘」又有幾多位呢？大家熟識嘅就有呢幾位。<br> <br>歐家裕<br>Model出身嘅歐家裕(Joe)擁有42吋長腿，不過講到佢成名作就應該係以「Mandy Lieu師妹」之名參加ViuTV節目《美選D.n.A》，不過最後因為健康問題再加上被陳意嵐(Tarah)『批踭』退選。之後就甚少現身，原來佢喺去年撻着百億航運業太子爺Jacky Lam，仲有指佢哋喺上月結婚。<br> <br>郭晶晶<br>曾經係中國跳水運動員嘅郭晶晶2004年傳同霍啟剛拍拖，佢09年退役，之後喺12年同霍啟剛喺香港註冊結婚，翌年仲幫老公誕下囝囝霍中曦，喺今年4月誕下囡囡霍中妍。<br> <br>徐子淇<br>14歲就被經理人公司睇中入行做model，曾經先後被指同洪天明、霍啟山等拍拖，而喺2004年同李兆基細仔李家誠拍拖，最後佢哋喺06年於澳洲悉尼舉行婚禮。婚後徐子淇仲幫李家生咗兩子兩女，而徐子淇不時喺IG放閃o添！<br> <br>黎姿<br>出身自演藝術世家嘅黎姿（現名黎珈而）小時候家境唔太好，15歲就要入行養家，參演過唔少電視、電影，而佢喺06年黎姿同商人馬廷強註冊結婚，喺2010年黎姿仲幫老公誕下孖女Patricia、Gianna，之後再喺12年誕下細女Pegella。</p></body></html>