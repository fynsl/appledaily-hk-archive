<html><header><meta charset="utf-8"><title>智取大市：大家有選擇遠離市場的自由 - 晉佳</title></header><body><h1>智取大市：大家有選擇遠離市場的自由 - 晉佳</h1><p>瑞聲（2018）停牌近三周先復牌，葛咸城出埋2.0報告，理據比1.0更不足，阻唔到股價反彈，不過要爬返上去110蚊樓上，要等投資者慢慢失憶。<br>瑞聲特登等三個星期先復牌，時間表一定諗過度過，究竟係估計手機設備股係適時轉強？定係估計大市接近短線見頂，趁高位復牌？單睇其餘手機股今日反彈勢頭唔算強，相信瑞聲決心趁市況近高位復牌，更貼近形勢。<br>近期喪炒內房股、然後帶起金融股、人民幣升值概念股、汽車股，再到本地地產股，到今日嘅資源商品股水泥股，升勢持續性，似乎一蟹不如一蟹。熱炒板塊嘅上行空間開始有限，如果剛剛跑出、借「雄安新區」概念炒上嘅資源商品水泥股，火速後勁不繼的話，反映整體市況有需要調整，先能夠令股價再度出現值博空間。<br>買賣股票，係可以選擇幾時遠離市場一陣，有時等三幾個星期甚至只係幾日，就可能睇到更清晰嘅方向同機會。恒指9周RSI 79.7，從來唔係埋身肉博嘅好時機，有冇下一波攻勢？先等調整再講。<br><br>晉佳<br> http://fb.com/advanceguy1 </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>