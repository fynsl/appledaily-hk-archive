<html><header><meta charset="utf-8"><title>【《蘋果》專訪】一講仔女即喊張兆輝獻唱冧妻「一生中最愛」</title></header><body><h1>【《蘋果》專訪】一講仔女即喊<br>張兆輝獻唱冧妻「一生中最愛」</h1><p>現年54歲的張兆輝是行內公認的好男人、好老公和好爸爸，日前他應《蘋果動新聞》邀請在鏡頭前獻唱《一生中最愛》送給太太郭碧妍，認真冧死人。</p><p>每朝陪女食早餐</p><p>張兆輝跟太太結婚20年來一直恩愛，不過輝哥受訪時透露，原來輝嫂覺得他像「一碌木」，他說：「成日都話我木無表情呀，或者又唔浪漫呀。𠵱家知道呢樣嘢唔啱，就慢慢改變啦，有時見到啲歌詞好冧，咪唱畀佢聽表白一下，咁佢真係我一生中最愛嘛！」<br>除太太外，一對仔女亦是輝哥的命根，雖然拍劇時間日夜顛倒，但輝哥稱會爭取「親子時間」：「咪入去房望吓佢哋，見到佢甜睡嘅時候，已經好安慰㗎喇，有時又幫佢冚吓被，索吓佢啖味咁樣囉！」講到以前首次要離港拍劇，臨走前想起要離開家人，輝哥更講到眼泛淚光。細女張卓姿下年會跟哥哥張焯鏗去留學，輝哥直言不捨，惟有盡量抽時間陪伴：「𠵱家每朝都6點半起身陪個女食早餐，抱抱、傾吓偈維繫感情。」</p><p>下定決心Keep Fit</p><p>82年完成訓練班入行至今超過30年，輝哥近年除工作外，會更珍惜跟家人相處時間：「我哋喺呢一行日拍夜拍，日做夜做，突然間有一日see you，好似曾守明，我之前都有同佢WhatsApp，點知會突然間發生呢啲事？經歷多咗，做人要珍惜時間。」輝哥透露劇集出街後迷倒少女觀眾，他表示：「之前我去一個活動，有啲小妹妹叫我大莊生（劇中名字），又讚好靚仔，真係多謝大家支持。」他指以前曾有段身形暴脹的時間，直到六年前才下定決心keep fit，更鼓勵新一代藝人，努力做好角色，裝備好自己。<br>採訪：何慧斯、懷鈺<br>攝影：沈健程<br>服裝：Ted Baker<br>化妝：Frances Ho of jessicachan_make-up<br>場地提供：Big Echo</p></body></html>