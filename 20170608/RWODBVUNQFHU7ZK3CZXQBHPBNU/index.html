<html><header><meta charset="utf-8"><title>幫日本遊戲app唱主題曲星星兔靠個「罩」衝出香港</title></header><body><h1>幫日本遊戲app唱主題曲<br>星星兔靠個「罩」衝出香港</h1><p>曾簽下日本經理人公司，成綾瀨遙師妹的香港蒙面歌手星星兔，早前再次簽下日本經理人公司，並獲邀為一個日本手機遊戲獻唱日文主題曲。<br><br>其實星星兔數年前亦，當時正打算拓展日本市場的她，最後卻因私事而未能如願：「因為當時香港發生咗啲事，所以就返咗香港，之後就諗住係香港建立咗個基地先，所以就留咗喺香港。」</p><p>於香港當歌手並不容易，為了養着這個夢想，星星兔開始設計周邊產品，豈料周邊推出後反應不俗，甚至人氣比星星兔本尊還厲害，她說：「好多商店都會見到我嘅產品，變咗好多人淨係會接觸到我嘅產品，但未必會接觸到我嘅音樂，所以今年要加油，希望將我多啲創作同音樂帶出嚟俾大家認同。」<br><br>曾經話過唔會除低頭套以真面目示人，問到星星兔依家諗法有冇變？佢話：「我依家開始除低頭套，因為日本經理人公司想我走口罩女呢個形象，佢哋覺得頭套可以係商品化，因為嗰個cute啲。」</p><p>試過將自己個3D公仔升上太空，今年星星兔又有新諗頭，佢正計劃打破健力士世界紀錄，打造一個地上最大嘅地燈：「好多人唔知星星兔個頭套係用燈罩做成 ，着咗燈之後其實代表夢想、希望同光明，我哋上完太空之後，好希望做一個全球最大嘅地燈去打破健力士紀錄，不過打造一個咁大嘅地燈係需要資金，截至到現時為止，暫時未搵到一個好有興趣呢個project，一齊合作去做嘅單位。」<br><br>記者：倩宜<br>攝錄：馮峰、Neo</p></body></html>