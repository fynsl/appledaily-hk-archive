<html><header><meta charset="utf-8"><title>煙韌蜜遊新加坡郭嘉文撒嬌樹熊抱抱李澤楷</title></header><body><h1>煙韌蜜遊新加坡<br>郭嘉文撒嬌樹熊抱抱李澤楷</h1><p>【爆相爆片】現年50歲的鑽石級富豪王老五李澤楷身邊女伴車輪轉，去年情人節上場的15年度港姐季軍郭嘉文，早前離開無綫後專心做跟得「楷女郎」，日前着牛仔短裙騷長腿陪李澤楷蜜遊新加坡，被當地華僑讀者千小姐透過「爆相爆片」分享，郭嘉文更樹熊上身攬着李澤楷撒嬌，煙韌到暈。</p><p>沿途有講有笑</p><p>日前千小姐接受電話訪問表示，當日傍晚6時許，她經過位於Chinatown的Park Royal酒店，見到李澤楷和郭嘉文攬着行過，千小姐說：「當時佢哋身邊都冇保鑣，初時冇為意佢係李澤楷，因為冇戴帽又冇戴黑超，不過佢哋好似行錯路，當佢哋行返轉頭時，就清楚認到係李澤楷同郭嘉文，佢哋有講有笑好開心，之後郭嘉文見到我影相，佢就刻意扮玩手機，反而李澤楷好似冇留意到。」<br>郭嘉文似乎好鍾意着粉紅色，繼上月中着粉紅衫陪李澤楷到香港木球會，這日再以迷人pink lady襯牛仔裙，而李澤楷就着白色polo恤襯牛仔褲，雖然兩人年紀相差26年，但打扮十分合襯，身為名人的李澤楷毫不避忌，親熱地搭着郭嘉文香肩浪漫街頭，當兩人停下等過馬路時，郭嘉文更變身樹熊撒嬌，雙手箍實李澤楷投懷送抱，表現跟一般情侶無異。</p><p>回應只談公事</p><p>李澤楷和郭嘉文於兩個月內已三次被捕獲拍拖，記者聯絡李澤楷問到是時候公開戀情嗎？他以英文短訊回覆：「抱歉！只問有關公事問題吧。」轉問今次到新加坡是否公幹？他表示：「對不起，正在食午餐。」完全避答感情問題。<br>採訪：皓騫</p></body></html>