<html><header><meta charset="utf-8"><title>【七評689】林超英讚環保做得足4年後或緬懷梁振英</title></header><body><h1>【七評689】林超英讚環保做得足<br>4年後或緬懷梁振英</h1><p>天文台前台長林超英在特首梁振英上任前，為梁撰寫環保政綱。梁振英卸任在即，林超英認為梁任內環保政策「交功課幾齊全」，又指梁任內垃圾徵費得以落實，和前特首曾蔭權任內相較是「天堂與地獄」的分別。有說民望如浮雲，前台長大膽預測：「4年後，好大可能大家會好似懷念董生（董建華）咁，懷念梁振英。」（編按：特首任期應為5年）<br>記者 廖梓霖<br><br>林超英是梁振英的英皇書院師兄，當年讀預科的林超英，對梁的最初記憶是：「仲係細路仔咁樣，感覺呢個F.1仔個樣比較特別。」林退休後協助梁撰寫環保政綱，其後林多次在公開場合強調，梁振英的環保政綱是本港有史以來最整全，他指，梁上任後很多環保團體也想針對政綱「揼佢」，卻無功而還，「逐格剔，基本上份政綱每一格都有嘢發生過，（梁）交功課都幾齊全。」<br><br>林超英指今屆環境局落實垃圾按量徵費，是政府努力工作的結果，「上屆政府打死唔敢講。」曾做過首長級官員的他解釋，政策需醞釀，市民目前無強烈反對，「現屆政府做好多宣傳，好似大嘥鬼，連反對嗰班都話做得好，已經超越咗以前垃圾蟲嘅層次。」<br><br>梁振英支持興建三跑，項目在反對浪潮中通過，林超英認為建三跑屬錯誤，他認為就算與梁持不同意見，大家也可共存，「大家可能難啲理解，香港有言論自由，我有我反對，佢有佢支持；大家都係愛香港嘅，只係出發點唔同，具體想做嘅事唔同，但可以並存。」又指自己也做過部門領袖，有時下的決定未必是自己最喜歡，他舉力撐發展郊野公園的劉炳章做例子，「我反對，佢贊成，但我同佢見面唔會打交。」<br><br>梁振英提出在郊野公園起樓，林超英向來反對，可說是非一般「梁粉」，他指此事要看大局，提出發展郊野公園的聲音，是從外圍不斷向政府施壓，該壓力更大得常人無法想像，「地產界不斷講開拓郊野公園邊皮，政務（官）體系經常同上流社會打交道，每日見呢班人，一路受壓」，他認為政府只是轉述和表達，「如果社會反應強烈，咪收埋，係一種拉扯嚟，所以每次有人提出來，市民一定要好大聲反對。」<br><br>梁就任5年內，予公眾形象向來獨斷橫行，林超英卻認為梁上任後，因某些政策會損害既得利益者，故遭遇強烈狙擊和騷擾，「畀所有權勢用直接或間接方法，令佢生活唔好過」，令其管治威信受挫，更導致政府官員畏縮。至於梁5年來未曾拿過一枝筆、一本簿和一張櫈落區，是否違背競選承諾？林超英稱，是香港社會打沉梁的誠意，「每場諮詢都有衝擊，秩序大亂……我覺得當時我哋毀滅咗一個幾好嘅嘢，係香港社會逼到佢無做到。」<br><br>至於梁振英的缺點？林超英指，梁任內中華白海豚無被好好保護，政綱曾提出為瀕危物種設立名錄，對應物種成立保護計劃，不過他指「都係啲枝枝節節啦。」並說：「4年後，好大可能大家會好似懷念董生（董建華）咁，懷念梁振英。」<br><br>《蘋果》請受訪者回答三條問題，送別梁振英：<br><br>一）梁振英有乜優點？<br>「勤力，上任前寫很多文章，思考香港問題；關懷基層，不易沮喪。」<br><br>二）如果100分為滿分，梁振英有幾多分﹖<br>80分<br><br>三）對梁振英有何臨別贈言﹖<br>「唔做特首後，多啲時間畀屋企人，做返個開心正常人。」</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>