<html><header><meta charset="utf-8"><title>盡頭，去到幾盡？ - 陳也</title></header><body><h1>盡頭，去到幾盡？ - 陳也</h1><p>六四悼念，走到盡頭？悼念被插，學生會盡頭派搶晒頭版，這樣的風頭，去到幾盡？<br>狼英塊面黑過炭屎，鼻翼朝天回應：「別以為我任內DQ班議員已經走到盡頭，未盡！未盡！未盡！做了政協會方方面面繼續！DQ夠64個泛民才畫下休止符！」<br>劏房波對盡頭這樣解畫：「無能力入市的buyers，政府唔會係盡頭邊救你，就當自己上錯珠峰排錯隊入錯癲市吧。我做呢個位，先此聲明，一定見死不救！」<br>被工×會毒罵無能、怠惰的周×鼎刻意抓頭：「盡頭嗎？沒有最賤，只有更賤，我字典裏從來無羞恥和盡頭這種形容詞。」<br>目測港珠澳橋無事的公僕：「目測走到橋的盡頭，都係OK，無人需要問責下台！咁驚嘅話，聽譚×宗話，無用條橋咯。」<br>自比遭納粹迫害的猶太人的差大哥：「得1.8萬人悼念，比我哋集體大叫D你老母嗰晚少好多！警察D你老母識U turn，唔會走到盡頭咁柒！」</p></body></html>