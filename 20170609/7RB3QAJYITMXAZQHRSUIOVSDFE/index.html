<html><header><meta charset="utf-8"><title>【機迷熱話】預告片洩露新Xbox　你睇唔睇到名同推出日期？</title></header><body><h1>【機迷熱話】預告片洩露新Xbox　你睇唔睇到名同推出日期？</h1><p>影片： http://bit.ly/2si8MQi <br><br>Xbox新4K遊戲主機「Project Scorpio」將會在下星期E3中正式曝光，現時好多機迷都在猜測到底這部新機正式名稱同發售日期，不過剛在網上曝光的「Xbox Scorpio E3」預告片可能已畀到方向玩家。這條長54秒的預告片表面睇其實只是強調「Project Scorpio」畫面有幾細緻，同打機感覺有幾震撼，不過Twitter用戶XboxInGame就發現片中第43秒內藏玄機。這只有1秒的片段中所見只是一大堆群眾包圍舞台，不過XboxInGame就非常眼利地留意到舞台旁邊寫着兩組密碼「X10S」同「101-317」，經網民解讀下，頭一組密碼可能代表新主機會命名為Xbox 10S或Xbox 10，至於「101-317」就被解讀成推出日期會在2017年10月13日，看來都似幾合理。另外在NeoGAF論壇上，有用家貼文表示發現Microsoft剛提交了一個以「S」字的商標註冊，當中提及家用遊戲機及遊戲字眼，好有機會會是「Project Scorpio」的商標，有估計新機或者命名為Xbox Scorpio、Xbox S或Xbox 10S。</p><p>資料來源：XboxInGame, NeoGAF<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>