<html><header><meta charset="utf-8"><title>【紅星助陣】Apple真人Show《Planet of the Apps》有得睇</title></header><body><h1>【紅星助陣】Apple真人Show《Planet of the Apps》有得睇</h1><p>影片： http://bit.ly/2sDIPbd <br><br>去年Apple已宣佈開拍自己製作的真人Show節目《Planet of the Apps》，形式同美國真人Show電視節目好相似，但參加者並唔係靠唱歌或天才表演，而係由應用程式開發團隊親身上陣，靠口才同創意取悅及說服評審團，節目勝出者有機會贏得巨額創業投資開發應用程式。當然這類真人Show節目好睇評審團的功力，《Planet of the Apps》除了由Zane Lowe主持外，亦請來多位紅星做評審團，如影星Jessica Alba、Gwyneth Patrow、Hip Hop紅星Will.i.am同企業家Gary Vaynerchuk，剩係睇評審團表演就已好有吸引力。Apple亦特別揀選在今個星期WWDC期間，在Apple Music首播《Planet of the Apps》第一季的第一集，現時已可收睇到第一集；以後就每逢美國時間星期二就播放新一集，第一季會共設有9集。不過相信到現時唔係太多人知Apple Music會有真人Show睇，所以Apple都特別將真人Show第一集放上iTunes及planetoftheapps.com網站免費畀人睇。<br><br></p><p>資料來源：Apple<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>