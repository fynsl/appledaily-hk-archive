<html><header><meta charset="utf-8"><title>樂香園：內地股市維穩　炒旺港股 - 密西比</title></header><body><h1>樂香園：內地股市維穩　炒旺港股 - 密西比</h1><p>於沒有特別利好消息下，恒指接連升穿多個阻力位，收市企穩26000點，還要是有一定成交，價量齊升，全因香港回歸20周年臨近？要在國家主席來港前，營造歌舞昇平景象？<br>友人笑指這想法太天真。他說：「區區香港回歸20周年，洗乜推高個市箒，7月前後唔大跌就得啦，升多咗，之後跌返咪仲濕滯，所以呢期推高港股嘅錢，唔係嚟自之前傳聞話用嚟維穩股市嘅維穩錢，啲錢主要嚟自大陸嘅私人錢，並唔係阿爺嘅錢。」<br><br>港股估值並不便宜，但私人錢資金卻南下「搶貨」？友人續說：「炒鬼不能一日無股炒，你無留意近排大陸個市唔係點郁咩，跌少少又升返，升少少又無力，有波幅無升幅，係因為維穩基金做緊嘢，唔俾大跌，又唔俾大升，內地炒友揾唔到食，咪轉戰港股囉。」<br>資金可「炒到幾時」？友人說：「簡單得很，被喻為中共重中之重嘅十九大，順利嘅話會喺秋天開，開會前，中國都唔可以有大問題，股市當然唔可以出事啦，你話會炒到幾時？」<br>想不到在A股維穩下，維出了個港股牛市。<br><br>密西比</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>