<html><header><meta charset="utf-8"><title>【香港20年】陳太憶英殖最後48小時　嘆50年不變走樣</title></header><body><h1>【香港20年】<br>陳太憶英殖最後48小時　<br>嘆50年不變走樣</h1><p>【本報訊】20年前香港主權交接，其中一位最受矚目的人是首位華人布政司陳方安生。一張20年前的新聞相，這位香港鐵娘子安坐五星旗及米字旗下中央見證過渡。陳太感嘆「短短20年，港人治港、高度自治正不斷削弱」。回望主權移交關鍵48小時，當年的不捨、忐忑、50年不變的願景，恍如隔世。<br>記者：呂麗嬋　林俊謙</p><p>凝視着一幅20年前主權移交一刻的老照片，「全部仍然係朋友」，陳太看得仔細。除了前律政司馬富善返回英國老家及已病逝的前房屋局長黃星華，她說那些年，相中過渡團隊儘管各散東西，大部份仍留守香港，如前衞生福利局長霍羅兆貞及前規劃環境地政局長蕭烔柱，不時有聚會；與正保釋等候上訴的前特首曾蔭權更定期每月聚餐。就算是政見不同的梁愛詩，她說再見亦是朋友，多年來仍互相尊重。至於當晚獲安排坐正中央，陳太說是順理成章。<br></p><p>「想人心回歸應履行承諾」
</p><p>「我冇過問座位安排，嗰時係政務司長（布政司），領導同事過渡回歸，左右都係我嘅團隊成員，我自然喺中間」，她笑指感覺矚目或與身穿紅衣有關。「我覺得回歸係一個歷史性、值得慶祝嘅大日子，所以着紅色」，紅外套下是一襲富東方色彩的紅色旗袍。這套戰衣，陳太謂早於7、8年前已捐給香港歷史博物館。「佢哋話有個旗袍展覽，咁我有啲比較獨特嘅旗袍，就捐咗幾套畀佢哋」，陳太直言感不捨。<br>1997年6月30日晚，軍號響起，英國旗降下，象徵150多年的殖民地統治結束。中英談判、主權移交，曾幾何時，50年不變是未走樣的願景，「正如鄧小平先生講，應該一切都冇變，除了換咗支國旗，同埋有個行政長官取替港督，其他樣樣都照常運作」。<br>「當時我哋對一國兩制、鄧小平呢個高瞻遠矚嘅構思，抱有好大期望，但短短20年，你可以見到一國兩制、港人治港同高度自治，日日喺度削弱，近期中央嘅表現，越嚟越罔顧香港人嘅睇法同感受，大家都關心再咁持續去削弱，係咪唔使去到2047年，香港已經冇咗兩制？」面對當前香港，陳太直言感到不開心，社會撕裂、前景晦暗未明，但她寄語港人要繼續站出來，為香港發聲。<br>「我佩服年輕人有勇氣行出嚟，係要好大勇氣同好大犧牲」，陳太重申不支持港獨，但希望中央明白有人鼓吹獨立，是因中央持續干預及特區政府表現令人失望，「如果想香港人嘅心回歸祖國，最好就係中央履行承諾，重回正軌，好好咁落實一國兩制、港人治港、高度自治」。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>