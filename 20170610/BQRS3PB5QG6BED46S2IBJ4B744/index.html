<html><header><meta charset="utf-8"><title>為健康每日堅持做運動　鬼塚為太太放棄玩賽車</title></header><body><h1>為健康每日堅持做運動　鬼塚為太太放棄玩賽車</h1><p>鬼塚03年突然生病，結束時裝系列及內地二十多間店舖，專心養病：「03年我有痛風症，醫生同我講，報告全部肥佬，兩條路，一係等死，一係減肥。我摸吓個袋，一路使落去都夠，拉閘。當時我尿酸一個月，要去兩次醫院打針。」他一邊接受治療，一邊做運動減肥配合，「嗰時192磅，用五至六年時間減，曾經減到138磅，肚皮撻咗落個籮柚度。」現時體重回復148磅的他認為健康最重要，可是鬼塚三年前聽覺退化，左耳失聰。<br>鬼塚前年再跟拍檔做時裝生意：「以前料同人哋買，唔夠挑戰性，𠵱家我同拍檔一齊去日本，由棉花開始，打粗線，用一百年織機打出來，兩年先有一條褲出嚟。」鬼塚閒時也拍劇過戲癮：「被邀請返電視台，完成我嘅夢，每一日返工係拍戲，我唔介意好少錢。」<br>採訪：楊潔雯<br>場地提供：鬼塚</p></body></html>