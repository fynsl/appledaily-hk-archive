<html><header><meta charset="utf-8"><title>分享愛情睇法阿Sa霸道女友　柏豪原諒大話情人</title></header><body><h1>分享愛情睇法<br>阿Sa霸道女友　柏豪原諒大話情人</h1><p>蔡卓妍（阿Sa）和周柏豪合作拍新戲《原諒他77次》，早前兩人在銅鑼灣受訪，大談對另一半的要求。同是天蠍座的阿Sa和柏豪對愛情看法不一，阿Sa對愛情看法樂觀：「我會記住一啲開心嘅嘢，第一次拖手、第一次kiss，就算睇完戲嘅戲飛或者boarding pass我都會儲起，但係分咗手就掉晒。」阿Sa認為女人很簡單，只要感到被需要、被愛，所有問題都變得不是問題，只要對方說一句「我愛你」，問題已經解決。<br></p><p>要愛屋及烏</p><p>所謂原諒77次，柏豪認為有一種事最不能原諒的：「如果唔尊重我嘅家人，一定唔可以同我一齊。我好愛我嘅家人，我好錫家人，都愛我嘅另一半，大家同一條船，希望相親相愛。至於有乜嘢可以原諒，如果對方講大話，但又知錯，嗰個好大嘅大話都可修補。」<br>而阿Sa則表示，最難忍的是不忠：「一段關係冇咗信任係好難繼續行落去，天蠍座嘅人好霸道，同埋我接受唔到對方愛我之餘亦愛另一個，會好傷心。」<br>另外，柏豪昨日到銅鑼灣出席化妝品活動，他表示暫未有生育計劃，問會否就算有咗都不公佈？他說：「我都想唔做任何嘢就有，突然間有個5歲嘅細路。」<br>採訪：陸燕姿<br>場地提供：柏寧酒店<br>化妝：Vinci Tsang（周柏豪）、Natalie（蔡卓妍）<br>髮型：Cliff Chan（周柏豪）、Sing（蔡卓妍）</p></body></html>