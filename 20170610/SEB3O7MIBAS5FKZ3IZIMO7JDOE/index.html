<html><header><meta charset="utf-8"><title>【對奶有幾重】E Cup係雞　D奶重量等如兔仔？</title></header><body><h1>【對奶有幾重】<br>E Cup係雞　D奶重量等如兔仔？</h1><p>近日一條內衣廣告被網民瘋傳，片中以鸚鵡、倉鼠、剌蝟、兔仔、雞等動物，來比喻由A至E Cup不同大小的胸部，並由男模穿上放置了動物的透明容器「胸圍」，然後進行各種運動，從而表達胸部於搖擺、跳動時所承受的負荷。雖然有網民讚廣告的比喻手法具創意，但亦惹來不少批評指拍攝過程讓動物受驚、不尊重生命，最終品牌唯有將廣告下架。</p><p>除了虐待動物，廣告中的比喻原來還有誤導之嫌，從事內衣業造超過20年的Joe Leung指出，類似比喻僅基於同一尺寸的下胸圍來比較才適合，因為罩杯的計算方法，是以上胸圍減下胸圍所得出的差距來釐定，差距越大罩杯就越大。換言之，即使是同一罩杯，下胸圍越大，胸部亦會按比例變得更大更重，正如Joe所講：「如果一個係38B，另一個係34B，已經係完全兩回事。」</p><p>「可能喺尺碼上兩個都係34B，但當大家真正除咗件衫去比較嘅時候，可能其中一個係闊啲嘅34B，或者我哋成日講嘅大34B同細34B，本身胸形豐唔豐滿，其實差距都可以好大。」與Joe合著《內衣先生》一書、從事內衣設計超過10年的Ben Hui補充。<br>其實網上不時會見到有用生果、班㦸或其他古怪事物來比喻Cup數的呃like post，例如D Cup等如2塊豬扒、E Cup等於8卷廁紙、F Cup等於2個美式足球等，有趣是有趣，至於有幾準確，就無謂太認真了。<br><br>採訪：Rick<br>攝錄：馮峰、Neo<br>剪接：Roy<br>編審：Kaman</p></body></html>