<html><header><meta charset="utf-8"><title>楊偉雄fb反Uber　吸網民「嬲嬲」 </title></header><body><h1>楊偉雄fb反Uber　吸網民「嬲嬲」 </h1><p>【本報訊】創新及科技局局長楊偉雄，近日就Uber合法性問題，向公共政策顧問李兆富下筆戰戰書。正當李兆富已再發文反擊楊偉雄討論失焦時，創科局於facebook發帖，狠批Uber知法犯法。然而，李兆富重申兩條問題，即政府究竟有何具體指標，去判斷何謂大多數人意見；以及政府可有計劃在可見將來就不合時宜的法例公眾諮詢及公開討論，當局均未回應。<br>其後Uber一句回應「KO」創科局，指「全球包括中國、新加坡、澳洲等超過100個政府，已就汽車共乘立法，我們相信有可行的法律框架將此嶄新服務在香港納入規管」。而創科局facebook可見，網民反應一面倒批評局方說法，出post後8小時，「嬲嬲」數目超過2,000個，直逼其專頁的2,600個like。<br>李兆富認為，楊避開筆戰，到facebook出post是因為「回歸廿周年之前，各政府部門都唔想生事端，但係呢，ITB又要證明自己嘅立場都有民意，整個post啦，點知會俾人洗版」。<br>對於Uber的回應，他指「咁大陸又真係快過香港喎，香港警察拉人嗰日，深圳剛剛發牌畀網約車」。他指Uber的問題在於「香港好多法例都形成一群既得利益者，但係香港又真係有選委同功能組別嘅設計，政府都唔敢去改；我相信政府心知肚明，但冇辦法，因為行政主導」。<br>李兆富指，「其實政府只要好似標時又或者當年工資立法咁，畀唔同持份者民間拆解，最後政府都係做超然嘅裁判角色，咁樣香港係可以move forward」，但今次「創科局最錯就係企去是但一邊，如果唔係都唔會咁大反彈」。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>