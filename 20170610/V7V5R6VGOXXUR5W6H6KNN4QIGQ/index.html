<html><header><meta charset="utf-8"><title>【佢都係藝術家3】狂迷ViuTV　女畫家將節目變油畫</title></header><body><h1>【佢都係藝術家3】<br>狂迷ViuTV　女畫家將節目變油畫</h1><p>「夜曲13、糕下立見，96台ViuTV呀！」敏敏（陳詩敏）一邊說，一邊用藍、黃、紅色顏料繪畫電視節目標題。敏敏今年34歲，患有輕度智障和自閉症。教她畫畫的王Sir (王建衡) 提起她的作品，也暗自讚嘆：「我冇諗過一個藝術家嘅主題可以係ViuTV，而且出嚟又真係幾吸引。」<br>記者：馮樂婷 攝影：李錦鏵、黃文邦、彭志行 剪接：魏利民</p><p>訪問當天敏敏穿了深藍長裙，上面有未乾的顏料污漬。她手拿調色盤，眼睛卻停留在電腦上播放的ViuTV —— 她是電視迷，最愛看ViuTV，男神是崔建邦，女神是財經主播陳佩兒。<br>兩歲仍未懂說話，檢查後證實敏敏有輕度智障和自閉症，於是她從小穿梭特殊學校、訓練中心和庇護工場，過著一般智障人士的生活。直至偶然在興趣班被發掘畫畫天份，經老師推薦參加由東華三院主辦及嶺南大學視覺研究系協辦、以殘疾人士為對象的「愛不同藝術」課程，讓她踏上了創作之路。<br>「我覺得佢真係一個天生畫畫嘅人。佢揸住顏色就知道喺幅畫邊一個角落，佢想要啲咩嘢。」課程導師王Sir說她畫畫不用起稿，而且很快便懂得混色；其畫作不但色彩繽紛，更多數是大型作品。「大到我哋冇錢再買咁大幅畫布，索性俾牆佢畫。」據籌備課程的「愛不同藝術」團隊成員魏貝妮講，在東華三院賽馬會復康中心就有三幅敏敏的壁畫。不單止有天份，敏敏學藝也不馬虎，「佢有本橫間簿，然後就寫『星期二回來畫兔仔，星期四要開始畫花……』啲功課都係佢自己俾自己。」在貝妮眼中，這儼然是藝術家的創作日誌。</p><p>除了課堂筆記，日誌裡還有她自發搜羅的創作題材。「佢會自己用電話影低，再做資料搜集，甚至叫家姐上網cap 圖，印出嚟做畫畫參考圖。」 提到這些參考圖，貝妮和王Sir不禁會心微笑 —— 原來敏敏的創作靈感都來自電視節目，那些場景、主持、標題畫面，都成為她畫中的主角。<br>「嗰排好多新聞講ATV就執，但佢熱愛ATV，有人講ATV唔好嘅嘢佢就會好嬲。」外人也許覺得啼笑皆非，但王Sir當時卻十分擔心：「因為睇個勢佢真係就嚟執。」後來ATV果然關門大吉，令敏敏一度陷入創作低潮；不料ViuTV緊接開台，《霏雲闖蕩》、《活匠當下》、《糕下立見》等節目帶來新衝擊，令她思如泉湧，更勝從前。「ViuTV好似打開咗一扇窗，佢對電視嘅熱愛更加呈現喺佢作品裡面。」王Sir直言，没想過藝術創作可以如此「貼地」。2016年，敏敏完成三年課程正式畢業，至今仍持續作畫，興致不減。</p><p>其實何謂「藝術家」？敏敏創作力無窮，而且動機純粹，應該稱得上藝術家。那麼，何謂「正常人」呢……？<br>「雞蛋兩隻、糖50克、朱古力粉60克……」烘焙工場內，敏敏正全神貫注量度「QQ波」（麻糬麵包）的材料。她正職是麵包師傅，一星期五天在iBakery的工場上班，月入四千多。她最拿手造迷你腸仔包、火腿包、QQ波和午餐肉包；記者嚐過她的QQ波，鬆軟，且甜度適中。「今日敏敏嘅工作表現非常之好呀，由麵粉做到出爐都係佢自己負責。」烘焙導師文師傅 (吳仲文) 大讚敏敏細心、要求高，很放心將工作交給她。<br>每朝獨自迫地鐵上班，閒時喜歡逛街購物，敏敏的生活與一般女生無異。即使輕度智障兼有自閉症，有時會鬧情緒，有時又自言自語，但這又有那麼「不正常」嗎？「自閉症特色令佢有好重複嘅行為或者自言自語；特別敏敏能力高，佢會喺社企工作，就要好辛苦咁改變自己去迎合大圍標準。」作為敏敏的朋友，貝妮亦替她感到無奈。「如果我哋話有自閉症特色嘅朋友好奇怪，其實可能佢哋都覺得我哋不停望手機好奇怪。」<br>敏敏參加的「愛不同藝術」課程，正希望把學員當一般藝術家看待：既給他們辦展覽，也安排出售畫作；有專業藝評人看到作品，也主動撰文品評。最近，敏敏有機會為雪糕品牌畫宣傳品，屆時大家在街上看到她的大作，又會用甚麼眼光看待？<br><br>想知道藝術課程如何為敏敏開闢創作之路？請收看另一則動新聞：<br>【佢都係藝術家2】參考大學課程 為智障人士而設的「藝術系」 http://hk.apple.nextmedia.com/realtime/news/20170608/56797272 </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>