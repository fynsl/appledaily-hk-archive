<html><header><meta charset="utf-8"><title>小學新生日大陣仗 千嬅丁子高陪囝囝上課室</title></header><body><h1>小學新生日大陣仗 <br>千嬅丁子高陪囝囝上課室</h1><p>【爆相爆片】圈中虎媽楊千嬅的5歲兒子丁進諾（Torres），今年入讀小學，千嬅跟老公丁子高自然為選校操心，為了避開香港填鴨式教育，早前千嬅一家三口曾現身加拿大國際學校面試，但原來千嬅替囝囝報了英基國際學校入讀，單是學費每年就要超過15萬元，還未計其他雜費。</p><p>冇跟同學排隊</p><p>本報讀者劉小姐透過「爆相爆片」指上周五早上9時許在港島英基小學，見到千嬅一家三口出席新生日，劉小姐說：「當時所有小朋友喺禮堂集合，睇完圖書後一齊排隊跟老師上課室玩，家長就留喺下面聽講座，但千嬅嘅囝囝唔肯上課室，冇跟同學仔一齊排隊，要媽咪拖住佢上去。」<br>劉小姐不肯定Torres是否扭計，但就一定要媽咪同行：「我聽唔到佢扭計聲，但個個小朋友上晒去，佢哋最後先上，所以大家都見到千嬅。」當時各家長都專心坐着聽校長及老師講解學校情況，但千嬅忽然站起來，加上一頭紫色頭髮，特別惹人注意，劉小姐說：「初時都冇留意係千嬅，見到佢嘅紫色頭髮睇清楚先知，直到佢起身，大家先見到佢拖住囝囝上課室，之後冇見到佢同老公落番嚟聽講座。」<br></p><p>手指指好活潑</p><p>從相片所見，千嬅拖着囝囝快步行，Torres手指指表現活潑，可能是去到陌生環境比較依賴父母，而丁子高跟在後面，手上拿住學校章程，劉小姐表示當日每個家長一份，內容包括學生上學時間、學校理念和守則等等。<br>撰文：李森</p></body></html>