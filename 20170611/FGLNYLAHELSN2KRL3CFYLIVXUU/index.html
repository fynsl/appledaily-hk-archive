<html><header><meta charset="utf-8"><title>謝安琪開心永和號免拆卸</title></header><body><h1>謝安琪開心永和號免拆卸</h1><p>前身為永和號的唐樓日前獲評為一級歷史建築，張繼聰於09年寫歌《永和號》紀念這間雜貨店，對於這棟逾百年歷史的建築物得以保留，阿聰在電話說：「梗係好開心，證明呢啲真係有價值，社會發展無可厚非，但香港仲有好多人情味可以保育。」</p><p>阿聰的老婆謝安琪同樣開心：「永和號本身係雜貨舖，呢種尖頂建築物香港好少，而且佢嘅地段商業價值好高，好大可能性會被拆咗起商廈，但𠵱家佢嘅歷史價值高過商業價值，我會帶小朋友去睇吓。」唱過《囍帖街》的她更有感而發：「張繼聰唱過《永和號》，而永和號最終被保留，我覺得係緣份，自己唱嘅《囍帖街》最後無緣保留被拆卸，𠵱家永和號得到比囍帖街更加好嘅完美結果，真係好開心。」<br>採訪：皓騫</p></body></html>