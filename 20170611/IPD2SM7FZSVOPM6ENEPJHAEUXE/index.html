<html><header><meta charset="utf-8"><title>【身兼母職】湊B練馬師為咗隻佳駟咬實南非張敬軒唔放！</title></header><body><h1>【身兼母職】湊B練馬師為咗隻佳駟<br>咬實南非張敬軒唔放！</h1><p>練馬師高伯新今朝除了盡廐主責任，到快活谷打點旗下馬匹試閘事宜外，還做個好爸爸，帶埋兩歲的囝囝到場睇馬家庭樂，不時抱起兒子照顧他，身兼母職，好讓老婆Flora留在家中安胎，認真唔話得。<br><br>期間騎師田泰安不時逗高伯新兒子玩耍，而喼神(高伯新)湊B之餘，又要忙住同「南非張敬軒」麥偉利傾「快利」應該點試閘。麥偉利今朝首課接手「快利」，參試第二組1200米閘，早段守第五位，其後直路稍騎跑第三名過終點，走勢不俗，成熟狀態看來續有進展。<br>「快利」插四班服役兩戰，初出田草1200米即跑第二，擺明質素甚佳，上仗潘頓騎排大外檔，全程五疊望空才落第，麥偉利難得接手這匹實力馬，相信稍後報名上陣必搏甩髀。</p></body></html>