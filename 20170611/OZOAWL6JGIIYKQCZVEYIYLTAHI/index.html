<html><header><meta charset="utf-8"><title>【我主場】受糖尿病困擾　訂明工作時間萬梓良出山打喪屍　張繼聰白只擋子彈</title></header><body><h1>【我主場】受糖尿病困擾　訂明工作時間<br>萬梓良出山打喪屍　張繼聰白只擋子彈</h1><p>【《蘋果》專訪】系出名門，萬梓良（萬子）、白只和張繼聰都是鍾景輝的高徒，都稱之為演技派，難得今次為了「打喪屍」聚首一堂。不同年代的演技派代表人物，同場較勁，白只和張繼總都自愧不如，同被萬子的氣場震攝，亦親眼目到「成吉思汗」上身的萬子，在片場如何威武非凡。<br>採訪：君喬<br><br>久別銀幕的萬梓良，繼12年《懸紅》和13年的《古惑仔：江湖新秩序》後，今次再跟一班陌生的年輕後輩合作，拍攝港產片《今晚打喪屍》，原來背後有段古。萬子日前於觀塘接受本報記者專訪，談到為何相隔幾年才有一部作品，他哈哈笑說：「冇乜人請！」<br></p><p>導演誠意打動</p><p>萬子近年長居內地，坦言對香港電影已經生疏，今次難得為港產片出山，原來是被導演盧煒麟和監製鄭思傑的誠意打動，他說：「佢哋好有心，經好多人輾轉搵到認識我嘅朋友再聯絡我，咁我就約咗個時間返香港傾。」回港傾談期間，發現面前素未謀面的年輕人均是他的影迷，對自己以往作品有深刻印象。<br>萬子笑謂：「佢哋好希望同我合作，最後我用咗去兩次洗手間時間去諗，然後返埋位就答應演出。但最重要係時間，因為近年健康情況唔好，有糖尿病。」萬子希望與劇組訂明工作時間，令作品得以最佳精神體力狀態演出，不負影迷的寄望。<br>首次接拍喪屍片，豈不是要經常進入瘋癲狀態不停走避？萬子透露自己戲份甚少需要走避，動作場口都集中在結尾，但都跑了兩晚。<br>憶起這兩晚演出，萬子指辛苦了戲中飾演他兒子的白只及世姪張繼聰，他說：「嗰場戲喺街市拍，現場佈滿反應彈，所以拍攝時要一take過，導演嗌開始，佢哋兩個就扶住我跑，旁邊啲菜同食物就炸到亂飛，我夾喺中間，咁佢哋就幫我擋晒，尤其白只要保護爸爸就中得最多。」</p><p>叫前輩印象深</p><p>跟兩位後輩張繼聰及白只首度合作，萬子表示由於大家都是King Sir鍾景輝的學生，所以一開始已經有共同話題，而最有趣是首日開工當他坐在片場等待時，白只匆忙走到其身旁，九十度鞠躬大叫「前輩」，令他印象深刻。<br>跟萬子合作，白只表示完全感受到甚麼叫氣場，最記得第一次對稿時，聽到萬子哥讀出對白，便完全感覺到這便是戲，白只說：「萬子哥就似一個舵手，有佢帶領住，我就有個跟住對象，每一個鏡頭拍完都唔係望導演先，係望萬子哥先睇吓係咪收貨。」<br>阿聰指最深印象是一場萬子哥獨自近六分鐘的戲，現場環境又熱又焗，但從鏡頭中深深感受到演員在鏡頭前的力度已經不是演技，而是跟鏡頭融為一體，他說：「呢份態度令我立即學到，真係遇到好攰嘅時候都唔好話辛苦，耐心啲去繼續做。」原來在街市走避喪屍一幕有小故事，便是三人等埋位經已等到深夜好累，但導演一叫埋位，萬子哥就捉住白只及阿聰大叫「畀個好嘅」，然後埋位拍，那刻兩人指感受到「成吉思汗」在旁。<br>場地提供：TOWARD Studio</p></body></html>