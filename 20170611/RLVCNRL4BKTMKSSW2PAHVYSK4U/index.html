<html><header><meta charset="utf-8"><title>專家醒你摺衫秘技真空保存原來有限期</title></header><body><h1>專家醒你摺衫秘技<br>真空保存原來有限期</h1><p>無論放多少個吸濕包，每年換季從櫃底取出冬衣，總是陪着一陣罨味，更隨時發現點點蟲蛀小孔，皆因香港地雨水多濕度高，霉菌蟲害避無可避。但長輩教落，原來南方人家家戶戶都有一件防霉防蟲神器，將衣物甚至貴重物品放在其中，歷數十年後仍然絲毫毋損。這件神器就是俗稱「嫁女箱」的樟木櫳。<br>記者 佘錦洪<br><br>樟木櫳即是用樟木造的箱子，傳統上父母會為每一名女兒準備一個樟木櫳，在出嫁當日將嫁妝放入箱內再運到男家，因此舊時又稱為「嫁女箱」。林村文物搶救隊大隊長兼原居民張振邦指，老一輩人的家中必定有一個樟木櫳，因其防霉防蟲，「唔止係衫，好多時珍貴嘅文件、有紀錄價值嘅嘢都會放喺裡面，放好多年都得。」<br><br>張振邦表示，樟木木質緊密，「一合埋就密封晒，濕氣入唔到去」，木裡更含豐富樟腦油，「有種香氣可以防蟲，樹齡越老啲油越豐富」，油香會逐漸散發，用得越久越能發揮作用。他年初替移居英國20多年的大陽輋村村長黃冬生在故居找回一個舊樟木櫳，「入面啲BB仔衫、甚至臍帶都保存得好好。」<br><br>雖然樟木好處多，但張振邦指本港樟木櫳買少見少，因樟腦香並非人人喜歡，而大部份樟木都是內地出產，加上工藝失傳，本地要無人再造。他稱要在香港找到正宗樟木櫳，只能在二手傢俱店尋找，「當然價錢都唔平啦」，隨時數千上萬元。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>