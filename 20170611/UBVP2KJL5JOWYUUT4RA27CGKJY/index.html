<html><header><meta charset="utf-8"><title>【關仁隱事】輕姐把握商機　打卡𢱑贊助</title></header><body><h1>【關仁隱事】<br>輕姐把握商機　打卡𢱑贊助</h1><p>唔少公關朋友都話𠵱家啲KOL好貪小便宜，攞折攞贈品乜都啱，其實啲明星仔咪又係一樣。好似結咗婚幾年，生咗小朋友嘅「輕姐」，做怪獸家長已經事小，為咗佢嘅小朋友贏在起跑線，仲未識行就計劃好報乜學校，同埋上興趣班。<br>好多家長都知學費貴，學前班、興趣班就更加貴，輕姐就醒喇，利用自己同老公嘅小小知名度，同啲老師講介紹多啲學生畀佢，又話會喺自己嘅社交網多啲打卡，會多人留意到，多人讚好，叫老師畀佢試班，當然係想一蚊都唔畀啦！<br>撰文：關仁</p></body></html>