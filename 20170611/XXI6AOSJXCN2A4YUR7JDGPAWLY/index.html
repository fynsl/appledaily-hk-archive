<html><header><meta charset="utf-8"><title>求驗客手記：伊巴晒腳賀祖國贏波</title></header><body><h1>求驗客手記：<br>伊巴晒腳賀祖國贏波</h1><p>冇得同曼聯續約嘅瑞典名將伊巴上周五喺ig發佈一段長約半分鐘短片，唔使兩粒鐘已經有超過77萬點擊率，佢全程未有露面，只見佢喺床上初初用被鋪影住雙腳，配以輕快音樂。佢之後掀開被鋪，原來雙腳着住一對印有瑞典國旗嘅「一剔」波砵，睇嚟係祝賀國家隊贏波。另外，有傳瑞典國腳中堅域陀連迪路夫會喺國際賽期後加盟曼聯。</p></body></html>