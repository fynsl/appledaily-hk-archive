<html><header><meta charset="utf-8"><title>捱打現幻覺　「怕阿sir突襲」</title></header><body><h1>捱打現幻覺　「怕阿sir突襲」</h1><p>【本報訊】少年犯在懲教署院所控訴被虐打，部份留下嚴重心理陰影，或出現幻覺，生怕「惡魔阿sir」隨時從後突襲。過來人稱有倉友出獄後竟向他人施以在獄中被虐的招數，再次鋃鐺入獄。有社工為過去忽略被虐個案而懺悔。</p><p>出獄後有樣學樣
</p><p>阿偉16歲時因吸毒囚於壁屋懲教所28天，聲稱遭懲教署人員多次從後襲擊，如「食雞翼」、「刨冰」等，「成日形住有阿sir喺背後跟蹤我、整蠱我」。<br>曾囚於沙咀勞教中心、現職社工的Alex稱目睹昔日倉友離開院所之後，價值觀扭曲，「出返嚟會用呢啲體罰嘅招數同朋友玩、甚至打架」。<br>關注少年犯被虐的社工曾醒祥指，社會雖然聲稱為更生人士給予機會，對其受虐卻有「食得鹹魚抵得渴」的想法，不排除同工與以前的自己一樣，將虐犯惡行視作當然，「（虐）打可以令青少年改過自新，定係令佢哋學咗第二樣野，例如拳頭先係喺社會上話事呢？」<br>■記者廖梓霖</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>