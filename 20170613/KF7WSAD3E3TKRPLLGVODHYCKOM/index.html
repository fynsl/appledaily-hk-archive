<html><header><meta charset="utf-8"><title>棒球帽冇得輸楊冪Baby狂戴唔厭</title></header><body><h1>棒球帽冇得輸<br>楊冪Baby狂戴唔厭</h1><p>如果要揀夏日必備的accessories，除了一副黑超，就一定不少得棒球帽！<br> <br>除了去年尾有Balenciaga的cap得到多位女星力捧之外，近期最落力撐棒球帽熱潮的女星就有潮媽楊冪同Angelababy，兩位最近每逢出入機場都必定戴上一頂cap，成為了airport style的重心配搭，只要襯件牛仔褸已經低調中盡現星味。<br> <br>Balenciaga之前一出棒球帽就賣到已斷貨，最近品牌推出新款cap應該又會引起時裝迷瘋搶，除了Balenciaga其實亦有好多選擇，好似潮牌Off-White專出玩味圖案的cap，巴黎年輕品牌Nasaseasons的字句cap都簡約有型。</p></body></html>