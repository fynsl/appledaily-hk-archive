<html><header><meta charset="utf-8"><title>62歲鐵人誕生！大告一朝操八匹馬　你知佢諗緊乜嗎？</title></header><body><h1>62歲鐵人誕生！<br>大告一朝操八匹馬　你知佢諗緊乜嗎？</h1><p>人稱大告的告達理雖非現役最老練馬師，但卻是現役最勤力練馬師。<br><br>年屆62歲的他上周四（8日）朝連操八駒，當中包括一對周三（14日）谷戰同主賽駒「你知我心」及「你知我意」，動態積極，其體能亦拍得住現役任何年齡騎師，堪稱馬圈最年長鐵人！<br><br>「你知我心」及「你知我意」分戰谷草三班及四班1200米，前駒有打王牌，後駒則挾出賽優先權，矛頭同樣直指這次谷草夜馬。<br><br>此兩駒皆由上周一（5日）至上周六（10日），一連六朝操練全由大告經手，當中包括上周末最後試跑，從中顯示大告心中有馬，想給馬主來個贏馬打孖上。<br><br>值得一提，大告已獲馬會發給下季牌照，惟他仍以六場頭馬敬陪練馬師末席，季後因成績不達標而收警告信，看來在所難免。<br><br>所謂成績事小、面子事大，大告有責任在季內餘下時間內力爭上游，從而做到就算達不到續牌指標，也要好好睇睇完成今季賽事。</p></body></html>