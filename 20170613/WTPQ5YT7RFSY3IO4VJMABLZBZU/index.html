<html><header><meta charset="utf-8"><title>【搶試iPad Pro】$988新機袋　裝埋Apple Pencil你買唔買？</title></header><body><h1>【搶試iPad Pro】$988新機袋　裝埋Apple Pencil你買唔買？</h1><p>新10.5吋iPad Pro睇落尺寸同之前的9.7吋iPad Pro差唔多，但實則上10.5吋型號會略長及略闊，當然Apple都會「識做」地推出一系列新iPad Pro配件供大家選購。 除了一向有推出的Smart Cover以及皮革Smart Cover之外，今次Apple亦特別設計出套入式的iPad Pro皮革保護套，可將整部10.5吋iPad Pro放入保護套，入口處更設有筆套，等用家可入擺放好價值$788的Apple Pencil，加上有4色選擇，設計上都算得上幾貼心；不過開價就高達$988，對比「只賣」$548的皮革Smart Cover，標價就似乎過高。坊間都有唔少廠商為Apple Pencil製作不同筆套，Apple今次亦決定推出自家筆套，用上皮革製造，並跟足皮革保護套的4色設計，至於定價方面都是「Apple價」，每款$228。無論是皮革保護套或者Apple Pencil筆套，要在坊間找代替品都唔太難，反而新推出專為10.5吋iPad Pro而設的Smart Keyboard就比較實用，可當成保護蓋之餘，將鍵盤對準接口一貼上iPad Pro就可即時打字，雖然價錢都唔算平。</p><p>iPad Pro（10.5吋）售價：<br>64GB：$4,988（Wi-Fi）／$5,988（Wi-Fi+Cellular）<br>256GB：$5,788（Wi-Fi）／$6,788（Wi-Fi+Cellular）<br>512GB：$7,388（Wi-Fi）／$8,388（Wi-Fi+Cellular）<br><br>iPad Pro皮革保護套／售價：$988<br>Apple Pencil筆套／售價：$228<br>Smart Cover（iPad Pro 10.5吋）／售價：$388<br>皮革Smart Cover（iPad Pro 10.5吋）／售價：$548<br>Smart Keyboard（iPad Pro 10.5吋）／售價：$1,248<br></p><p>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>