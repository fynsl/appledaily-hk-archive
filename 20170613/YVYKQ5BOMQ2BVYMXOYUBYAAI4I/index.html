<html><header><meta charset="utf-8"><title>真係谷草王嚟㗎！方嘉柏吼準私家跑道　雙龍出海</title></header><body><h1>真係谷草王嚟㗎！<br>方嘉柏吼準私家跑道　雙龍出海</h1><p>禮拜三（14日）谷草賽事用B跑道，睇番最近5月17日同一移欄八場賽事，連場有內檔馬上名，一至三檔更合力交出五W，而且逾半頭馬守前四位入直路建功。其中「富貴榮華」及「愛樂寶」更加放頭帶到，具前速之中內檔馬仍然要優先留意。<br><br>今戰列陣馬中，分別角逐第五場四班1200米的「澤心星」及尾場三班1200米的「愛樂寶」，均來自方嘉柏馬房。<br><br>此兩駒上仗都是於5月17日谷草B欄贏馬，從而攜手替馬房起孖，今次雙雙吼準同一移欄再跑，有機會合作重演歷史<br><br>另外，出戰第四場三班1000米的「忠心義氣」五次跑谷B欄全入前四名，抽得黃金一檔，其練馬師賀賢更埋徒弟潘明輝策騎，更值得睇好。</p></body></html>