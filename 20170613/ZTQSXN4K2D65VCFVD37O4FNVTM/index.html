<html><header><meta charset="utf-8"><title>周柏豪同繼母感情勁好Heidi由細湊到大</title></header><body><h1>周柏豪同繼母感情勁好<br>Heidi由細湊到大</h1><p>俗語有云「生娘不及養娘大」，呢句說話喺洗米仔周柏豪同洗米嫂Heidi(陳慧玲)身上，就可以完全體驗到。周柏豪自幼喪母，細細個就跟着老竇周焯華生活，當年父親事業未算有成，仍需終日為口奔馳，故對周柏豪缺乏照料。<br> <br>當年洗米華成日都會帶埋洗米仔出街，就連同Heidi拍拖，細細個嘅洗米仔都會在場，到洗米華同洗米嫂一齊咗之後，洗米嫂兼負起照顧柏豪嘅責任，一邊做保險一邊湊仔，洗米仔同呢位繼母生活多年，感情好都係好合理嘅事，洗米仔仲一早視Heidi為親生媽咪，故早前洗米華傳出撻着Mandy Lieu，柏豪即於社交網上為洗米嫂護航，出言力撐繼母。</p></body></html>