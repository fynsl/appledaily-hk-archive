<html><header><meta charset="utf-8"><title>開旅館男：住20年我都唔屬於呢度</title></header><body><h1>開旅館男：住20年我都唔屬於呢度</h1><p>「個個都話覺得香港好辛苦，要嚟台灣住」。34歲香港仔林維源（Mark）在台北經營青年旅舍快4年，常有港人摸上門問他如何移民台灣。Mark並無移民，而是一直持工作簽證在台生活，「由細到大都唔係特別話覺得我係乜人，反而當好多人問我移民呢件事，我會覺得我係香港人」。<br>Mark在台灣讀大學，原因簡單，在香港讀不上去、家境不富裕、台灣讀書平。前後在台生活已8年，但他說：「就算呢度住20年都好啦，我都唔覺得我屬於呢個地方，始終由細到大成長環境唔同，好多嘢價值觀都唔同。」他的妻子也是港人，小朋友在台出世也不是台灣身份。</p><p>「台灣人一樣好多不滿」</p><p>Mark本想在港開旅舍，但找了兩年都找不到合適的地方，碰巧一次因同學會回台灣，經朋友介紹，第一次看西門町的場地就租下了。一個本港電視訪問出街後，平均每星期有3至4個港人來問Mark移民問題。他最大感受是港人變得負面：「我呢度見到嘅港人都會話覺得香港差咗好多，可能政治因素、啲嘢變貴、生活壓力越嚟越大，最多人講台灣人友善、食嘢平、生活指數低。你嚟台灣係放假，逃離香港，心情當然好。其實台灣人都一樣有好多不滿，唔攞出嚟講之嘛。」幾百個問過他移民的人中，他所知只有一個真的移了民：「但唔到一年就返香港，話接受唔到文化差異。」<br>赴台經商也讓Mark看到不一樣的香港，旅舍裏洋人背包客很多上一站是香港：「我問覺得香港點，好多都話『好神奇，好神奇』，香港係個好吸引嘅地方，可惜地方太細，唔會住但好想去睇，覺得五光十色。以前都唔覺得香港點，𠵱家返香港覺得好開心，我喺呢個地方長大。」另一個發現是大陸背包客教養很好，最難頂是香港人和台灣人：「大陸青年可能會好大聲，但只要你明確話佢知『不行』，佢話『哦，好吧』；但香港同台灣人會話『叫你經理出嚟』，都幾灰，喺外國睇番香港人，原來我哋認為別人影響我哋生活嘅同時，我哋都係影響緊人哋。」<br>Mark當年為創業賣掉香港的樓，如不賣現在應賺了一倍，旅舍忙了幾年才回本，但他一點不後悔：「如果喺香港可能我每日都諗緊層樓升咗幾多、要唔要買多層或者換樓，我唔贊成人生被層樓綁死。」</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>