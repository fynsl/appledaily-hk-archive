<html><header><meta charset="utf-8"><title>【E3 2017】賤兔惡搞Mario　8月29日Switch有得玩</title></header><body><h1>【E3 2017】賤兔惡搞Mario　8月29日Switch有得玩</h1><p>影片：http://bit.ly/2sWERKH</p><p>遊戲公司之間合作都唔係無前科，但剛在E3 2017遊戲上公佈的新遊戲就叫好多機迷興奮尖叫，因為今次係由任天堂派出Mario聯乘Ubisoft的賤兔（Rabbids）推出Nintendo Switch遊戲《Mario + Rabbids Kingdom Battle》，而且仲要快到8月29日就全球同步推出，未買Nintendo Switch主機的機迷睇怕都唔使再考慮啦！《Mario + Rabbids Kingdom Battle》在Ubisoft E3 2017發佈會上發表，「Mario之父」宮本茂都有到場造勢，搞到全場氣氛非常熾熱。雖然由發表到推出只不過有兩個半月時間，但原來遊戲開發已有3年，事前保密工夫都做得幾好。遊戲講賤兔唔小心闖入蘑菇王國，Mario團隊就奉命出動拯救賤兔；至於遊戲玩法方面，是結合角色扮演、冒險及回合式戰鬥於一身，玩家可以從8名遊戲角色中選擇，任天堂方面就派出Mario、Luigi、Peach同Yoshi應戰，而Ubisoft就有4款不同造型的賤兔參加，從預告及試玩片段所見，賤兔的行為動作非常抵死，唔知Mario招唔招架得住呢？<br></p><p>資料來源：Ubisoft<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>