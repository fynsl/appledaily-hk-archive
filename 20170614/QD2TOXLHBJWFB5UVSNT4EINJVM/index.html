<html><header><meta charset="utf-8"><title>職場慧眼：如何應付冇品舊老闆？ - 張慧敏</title></header><body><h1>職場慧眼：如何應付冇品舊老闆？ - 張慧敏</h1><p>「Son姐，我離開咗舊公司成年，當日辭職最主要原因係頂五時花六時變老闆唔順，仲要冇口齒，開會個個坐喺度聽住佢講嘅，都可以死口唔認有講過。估唔到我走咗佢都唔放過我，總之所有錯嘅嘢做得唔好嘅嘢都係因為我當日做得唔好，留低個爛攤子畀佢。其他同事走又入埋我數，話我管理不善所以搞到雞飛狗走。真係頂住條氣，我想約佢出嚟問清楚，點解做老闆做到佢咁冇品，想知你點睇，我係你忠實讀者，希望你可以盡快回覆！」<br><br>第一時間覆你，不是因為你的忠實讀者身份，而是因為怕你沉不住氣做蠢事！你舊老闆點只冇品咁簡單？你份人都算厚道。很明顯他是個冇德冇能冇胸襟的老闆，注定成不了大事。所以你走得快好世界，走得好。<br>像你舊老闆般的老闆其實並不罕見，一朝得志語無倫次的有，剎那光輝當永恒懷緬過去常陶醉的又有，發了達上了岸有錢就是任性的當然亦有，總之我是老闆鍾意點都得，員工個個受氣人工包埋。連他自己都不知道自己想點，很多時候都是隨口噏，死口不認不一定是因為生性無賴唔衰得，真有可能是他根本記不起自己開會或者任何時候，和誰一起曾經講過些甚麼。<br>既然知道舊老闆是甚麼人，為甚麼還會在乎他在背後講你的壞話？你一走，公司就潰不成軍軍心大亂，他越是把責任往你身上推，就越足以證明你的曾經存在對公司是何等的有價值。所以你舊老闆講你的壞話，其實是恭維，我認為你應該很高興才是，更加應該包埋很心涼，有甚麼好耿耿於懷？<br>還要和他見面幹甚麼？別儍，一於睬佢都傻，俾心機做好你的工作，活得精彩快活就乜仇都報晒啦！<br><br>張慧敏<br> http://www.facebook.com/HKcareerdoctor </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>