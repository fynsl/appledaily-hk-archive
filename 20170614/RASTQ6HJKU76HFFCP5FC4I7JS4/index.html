<html><header><meta charset="utf-8"><title>自封哈利電單車衛蘭感謝黎明：人有起落係好事</title></header><body><h1>自封哈利電單車<br>衛蘭感謝黎明：人有起落係好事</h1><p>【《蘋果》專訪】衛蘭（Janice）早前在網絡紅人King Jer舉辦的網上靚聲王投票中，擊敗容祖兒、陳奕迅及張敬軒等公認的靚聲王冠軍。早前她接受本報訪問，談到被封為靚聲王，她自言感到意外，Janice說：「真係好開心同埋有少少驚訝，全部都係我欣賞嘅歌手，我諗緊個投票嘅系統係咪有問題出現咗。」</p><p>明年再踏紅館</p><p>Janice成為靚聲王後，專登拍片多謝King Jer之外，更宣佈明年一月會在紅館舉行演唱會，談到靚聲保養之道，她說：「平時都係飲室溫嘅水，唔好太熱，煎炸同辣嘅食物就盡量唔好開騷前食。」她表示聽過不少人指自己是樂壇嘅滄海遺珠，認為是件好事，因為起碼有人記得自己的存在，這次投票，亦代表不少樂迷網友沒有遺忘，她說：「呢次投票令我知道仲有人欣賞我唱歌。」</p><p>「唔係由佢控制」</p><p>對於有網友評論Janice是「成也黎明，敗也黎明」，她有不同看法：「Leon（黎明）佢真係好相信我，喺事業上幫我好多，我覺得有啲嘢，都唔係可以由佢控制。人有起落係好事嚟，提醒我仲可以喺呢個樂壇唱歌，係一種榮幸。」<br>舊老闆黎明曾以「肥過電單車」來揶揄Janice，她笑笑口說：「真係唔介意，我初頭以為佢讚緊我，我覺得電單車幾型吖，所以𠵱家我都係用呢個角度嚟睇。」Janice表示如果要用一款電單車來形容自己，她會用Harley-Davidson（哈利）來表達。<br>採訪：倩宜<br>攝影：仇志德<br>髮型：Haysses Ip＠HAiR<br>化妝：Samuel＠江中平化妝室<br>服裝提供：5cm、Plotz<br>場地提供：Maison ANT Nouveau啟斯藝術坊</p></body></html>