<html><header><meta charset="utf-8"><title>落選又有咩好怕喎！人妻Kimi認整過容</title></header><body><h1>落選又有咩好怕喎！<br>人妻Kimi認整過容</h1><p>趙詠瑤Kimi Chiu呢個名，大家喺邊度認識佢呢？可能有部份會係佢參加過ViuTV嘅《美選D.n.A.》，但如果講到最近的話，一定會係喺社交網絡瘋傳嘅《收嗲啦！八婆》系列喇。<br> <br>Kimi雖然喺《美選D.n.A.》入面，十二強嘅時候已經被淘汰，但都有引起過大眾嘅關注，因為佢大方承認整過容，而喺複試3日後（27日）已榮升做人妻，當時喺ViuTV嘅介紹入面，仲叫做「重塑型D cup已婚人妻」。<br> <br>不過喺4月嘅時候，佢就喺facebook同youtube好活躍，佢同埋專門講AV嘅網絡人「骨精強」，合作拍咗《收嗲啦！八婆》系列，喺片入面，Kimi就演一個港女到不得了嘅女朋友，對男朋友無理取鬧，演男朋友嘅「骨精強」就大鬧佢：「收嗲啦！八婆。」可能係因為同香港情侶好有共鳴，所以短短兩個月，呢個系列嘅片已經去到百幾萬點擊。</p></body></html>