<html><header><meta charset="utf-8"><title>港人湧台尋覓新生移民夫婦：阿女有得揀　讀書唔使爭</title></header><body><h1>港人湧台尋覓新生<br>移民夫婦：阿女有得揀　讀書唔使爭</h1><p>【香港20年】<br>【本報訊】30年前因售賣港貨成潮流熱點、台北西門町的「小香港」商場，現已變成死場；而當年印象中發展落後的台灣，近年成為不少港人趨之若鶩的「理想國」，旅遊、購物甚至移民者眾。據台灣內政部數據，台灣每年港澳移民於2000年後一直維持在三位數，2014年由697人升到2015年891人；而2016年單計香港移民已達1,086人，今年第一季港人移民則有328人。有人因在香港看不見未來而赴台投奔自由、尋找新生；也有港人在台更明晰自己的身份認同。而銅鑼灣書店第六人在台出書，為港台的角色轉變添一筆註解。<br>記者：楊倩<br><br>「車仔麵最重要講自由選擇」。位於台灣新竹一家港式車仔麵，老闆是一對港人夫婦，兩年前為女兒移民台灣，希望她將來過「有得揀」同「唔使爭」的日子。<br>36歲的梁璟釗以前是攝影師，做過亞視、又做過銷售員。令他產生移民念頭是女兒Angel兩歲報幼稚園，在香港找學校如打仗，想到幼稚園都這樣辛苦，他開始盤算孩子將來：「希望一個好啲嘅環境，多啲選擇，等個女開心。喺呢度可以做好多唔同嘅工，例如讀環保、藝術，起碼生活到。唔似香港都係金融、銀行、sell嘢。」太太Louise在港是登記護士：「打咗幾年工，覺得冇乜出路，試過創業，香港創業冇咁易，所以過嚟台灣試吓。香港工種越嚟越少，我哋細個都唔覺咁，仲覺得香港有很多嘢可以做。為佢（女兒）將來着想，走啦，移民！」</p><p>賣香港味車仔麵</p><p>移民前兩夫婦從沒去過台灣，選台灣主要是因其華人社會：「去外國始終有歧視。」來到與期望落差不大，他們對台灣醫療和教育讚不絕口：「𠵱家香港醫療太貴，越搞越衰。台灣健保幾好，牙醫都包，可以揀喜歡嘅醫生睇，每次都係150元新台幣。台灣人唔會好似香港咁瘋狂報學校、住邊區就讀邊間，幼稚園5歲先開始學寫字……最緊要唔使爭。」<br>夫婦移台一開始做攝影工作室，後轉開食店，賣港式車仔麵，魚蛋、豬皮、牛腩等，120元新台幣一碗，加40元有一杯港式飲品：絲襪奶茶、鴛鴦、鹹檸七；還有西多士、碗仔翅等，很多材料都是香港運來，包括港版出前一丁。夫婦執着於「香港味」，希望客人「食得番回憶嘅味道」。<br>食店有不少居於新竹的港人捧場，也有台灣客為「港味」而來，但喜好有差異，「曾有客人叫我哋將碗仔翅配碗飯倒落去，好像燴飯，接受唔到」。小店開朝9晚9，相比一般台灣家庭式食店僅開早午或晚市是很勤力，Louise亦瘦了幾個碼，不過開食店勝在時間自由，可顧及家庭，舖頭樓上亦有空間給女兒玩。<br>梁璟釗說：「我拉完茶仲可以上樓打鋪機，收入ok啦，最緊要開心，有一日休息，星期三，同個女天倫之樂，work，play，family幾樣有齊。」Angel現在4歲，十分適應台灣生活，還經常糾正爸爸國語。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>