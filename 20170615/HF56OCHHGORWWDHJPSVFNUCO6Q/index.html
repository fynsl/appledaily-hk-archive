<html><header><meta charset="utf-8"><title>中環在線：賣樓同婚宴花卉有乜關係 - 李華華</title></header><body><h1>中環在線：賣樓同婚宴花卉有乜關係 - 李華華</h1><p>向來賣樓花臣多嘅新地（016），除咗硬橋硬馬講樓盤之外，不時又會跟好多你估唔到嘅公司合作，之前有外送迷你箱，最新搞作係名牌花店Armani Fiori。<br>新地多個樓盤會所嘅宴會廳都可以用作婚禮場地，例如早前交樓嘅Grand Yoho。雖然到底有幾多人會想喺屋企樓下擺酒，真係好難以統計，但新地不停將會所結婚嘅相關服務強化，喺即將推售嘅錦田北Park Yoho宴會廳內加埋新娘房，再同Armani Fiori合作，住戶可以搵Armani提供特色花卉設計服務，主題係「一生一世」，品種主要採用牡丹與玫瑰。<br>不過，假設喺Park Yoho會所擺十圍酒宴，搵Armani Fiori做花要花費6位數。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>