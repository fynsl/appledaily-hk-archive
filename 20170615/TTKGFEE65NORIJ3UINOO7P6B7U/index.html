<html><header><meta charset="utf-8"><title>寸完黃宇詩炒作《關你家事》Cady喊住向女道歉</title></header><body><h1>寸完黃宇詩炒作<br>《關你家事》Cady喊住向女道歉</h1><p>大台節目《關你家事》，顧名思義將人哋啲家事擺上枱，再畀啲現場觀眾、專家，甚至主持人嚟「參與」畀意見，但正所謂「清官難審家庭事」，節目截至9號下晝5點，通訊局已經收到共16宗投訴。<br><br>日前節目搵嚟Cady——即係黃宇詩男友彭慶餘（Peter）前妻，上節目講第三者呢個話題，Cady講到聲淚俱下咁，話自己發現老公有第三者，有嘗試去溝通，仲話最擔心婚變會影響到自己三個仔女。然後到咗「最緊要」嘅谷淚時間，主持人問Cady知唔知個大女想點，話原來大女最想Cady同前夫可以平心靜氣坐低傾，唔好一見面就嗌交，Cady聽完眼濕濕咁話好少父母會同仔女道歉，最後佢就流住兩行眼淚咁望住鏡頭向個女道歉。</p></body></html>