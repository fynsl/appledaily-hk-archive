<html><header><meta charset="utf-8"><title>梁特為下屆政府埋炸彈</title></header><body><h1>梁特為下屆政府埋炸彈</h1><p>【拆局】<br>特首梁振英昨突然對取消強積金對沖問題擺出強硬立場，揚言要在本月底前敲定最後方案。不少政界人士認為，梁急於離任前解決強積金對沖問題，除了要完成選舉承諾、為其任內再添政績外，有人猜測梁為下屆政府埋炸彈，「就算政府夾硬過咗一個勞資反對嘅取消強積金對沖方案，唔會解決到問題，只係留個更大爭議畀下屆政府」。</p><p>任期完結前突然企硬
</p><p>有勞工界人士稱，早在梁上任第二年，不論工聯會還是工黨，均敦促梁要着手解決取消強積金對沖問題，「當時梁振英態度係冇商界同意根本搞唔到，當時勞工界叫政府強硬啲，反正有2、3年時間等商界接受」，但梁不斷拖延處理，現在卻反其道而行，「佢有3、4年時間就唔強硬（取消強積金對沖），𠵱家得番兩個星期任期，又忽然企硬推一個勞資都反對嘅方案」。<br>另一政界人士直言，從行會內勞資雙方均反對方案，可見有關方案就算強行拍板，亦不能解決取消強積金對沖問題，只會將爭議延續到下屆政府，「到時如果林鄭月娥唔用呢個方案，咁林鄭就孭咗令強積金冇得取消對沖嘅責任」。<br>■記者莫劍弦</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>