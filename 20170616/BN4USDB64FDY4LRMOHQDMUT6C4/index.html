<html><header><meta charset="utf-8"><title>郭政鴻特訓兩女　建立自信</title></header><body><h1>郭政鴻特訓兩女　建立自信</h1><p>【父親節嚟喇】小朋友讀書，最忙是大人，郭政鴻細女詠之今年升小學，郭政鴻跟太太早為囡囡備戰小一，興趣班加補習班雙管齊下。至於8歲大女倩欣，網球、游水、畫畫、跳舞、低音大提琴、樂理和鋼琴都有學。興趣班等如燒錢，難怪郭政鴻要搏命搵錢，他說：「一個就OK，兩個就唔得喇。」</p><p>望兩姊妹同校</p><p>郭政鴻解釋要小朋友參加不同興趣班，是想發掘她們的天份，他說：「如果真係冇興趣，咪唔好學囉！譬如佢對跳舞、畫畫有興趣，咁咪畀佢多啲時間，去栽培吓。」他自言本身不是怪獸家長，但在大氣候下被迫「同流合污」，兩夫婦亦為此發生過爭執：「嘈完發現個現實就係咁，其實小朋友都真係要讀書時讀書，遊戲時遊戲，太過寬鬆，去到某年級追唔上，成績唔好，會影響自信。」<br>在家中飾演好人的郭政鴻有一個希望，想兩姊妹入讀同一間私校，目前細女仍在候補名單中，郭政鴻說：「因為每間學校都有自己教育模式，如果兩姊妹讀同一間，一嚟方便照顧，二嚟佢哋又可以互相照應，至於分數盡了力就可以。」<br>採訪：王梓嫚、唐如<br>場地提供：BALL ROOM、Ciak All Day Italian（太古城中心）</p></body></html>