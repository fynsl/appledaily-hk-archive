<html><header><meta charset="utf-8"><title>【沙田八草兩泥】季尾偏差極嚴重　用埋最窄跑道仲難追？</title></header><body><h1>【沙田八草兩泥】<br>季尾偏差極嚴重　用埋最窄跑道仲難追？</h1><p>禮拜日（18日）於沙田有八草兩泥混合賽事，草地用最狹窄之C加3欄作賽，季尾階段場地偏差嚴重，用埋C加3欄前置馬呢個情況相信更加如虎添翼。<br><br>睇番上季同期6月19日亦係用C加3欄作賽，當日除了兩場1600或以上中長途賽事由居中後上馬勝出外，其餘頭馬全部守前四位入直路建功，其中「嘉福」、「華美之友」及「辣得很」更加一放到底贏馬，仍要秤先前速夠快之馬匹。<br><br>今戰列陣馬中，角逐第六場之「華麗再現」近四次角逐田草C加3欄全勝，反而在其他移欄未贏過，等番C加3欄再跑，隨時贏到你唔信。<br><br>另外，出戰第三場的「海嵐一號」乃全場唯一贏過C加3欄之參戰馬，用潘明輝減十磅有力放到。<br><br>至於兩場泥地路程皆為1650米，翻查近七場同程賽事，放頭馬勁取三勝三位佳績，所以第四場「五星特工」及第七場「旅遊首席」等擅跑泥地之快放馬不妨優先留意。</p></body></html>