<html><header><meta charset="utf-8"><title>中環在線：又傳婚變　鄧聲興酒會玩閃避 - 李華華</title></header><body><h1>中環在線：<br>又傳婚變　鄧聲興酒會玩閃避 - 李華華</h1><p>金魚缸近排有件花生事，盛傳有位青靚白淨嘅已婚股評人移情第三者，搞到婚變，而當事人早年有前科，曾因婚外情而離婚，矛頭疑似指向君陽證券行政總裁鄧聲興（Kenny）。無獨有偶，Kenny老婆葉麗青（Maggie）近日喺fb發表「我決定我們都要自由了」嘅感言，似係暗示要離婚，令花生指數急升。<br>Kenny噚晚出席金融服務界酒會，聽到傳媒追問婚變傳聞，即刻耍手擰頭兼快閃，拒絕回應。有傳今次女主角係年輕貌美嘅俏空姐，據講兩人打得火熱而且幾高調，關係喺兩個月前開始喺股評人之間流傳。</p><p>老婆屢po灰爆留言</p><p>Maggie今年4月仲同Kenny一齊出席上市活動，但今個星期二突然喺fb以冇上款形式，發表灰爆宣言，指「不要再說愛我，說真的，不想聽」，仲多謝對方尊重佢決定，同埋不斷「留我哄我」，「只是我不願意再留在這個扭曲的世界裡，我相信外面的世界會很精彩」。<br>今年49歲嘅Kenny，1995年同首任太太結婚，但2008年中被周刊踢爆同當時係財經公關嘅Maggie有婚外情，Kenny後來承認已離婚，2011年同Maggie拉埋天窗，2015年11月Maggie誕下龍鳳胎，估唔到七年之癢未到已經再傳婚變。<br><br>李華華<br>mailto:LiWaWa@AppleDaily.com</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>