<html><header><meta charset="utf-8"><title>【《蘋果》專訪】「呢十年，我搵唔到錢！」樂瞳心灰離無綫</title></header><body><h1>【《蘋果》專訪】<br>「呢十年，我搵唔到錢！」<br>樂瞳心灰離無綫</h1><p>無綫近年小生花旦不停流失，現年30歲的樂瞳，前日完約決定向外闖，07年加入無綫的她，奉獻最寶貴的十年青春，卻賺不到錢而心灰離場。樂瞳有意由公仔箱轉投大銀幕，希望演技得以發揮，曾做過三碟歌手的她也恨再戰樂壇，為自己訂下三年計劃：「我好勝、任性，試過先心息，我輸得起！」</p><p>女人青春有限，現年30歲的樂瞳，07年加入無綫，轉眼已打滾十年，前日完約的她義無反顧離開。樂瞳日前在將軍澳接受本報專訪，講到在無綫十年得與失，她劈頭就說：「呢十年，我搵唔到錢！」樂瞳續說：「但我得咗『樂瞳』呢個名（本名龔茜彤），同觀眾嘅愛戴。好多人喺街走埋嚟，話鍾意睇我做戲，我賺咗呢啲，但失咗我嘅青春。我最寶貴十年都喺公司，當年喺公司係妹妹仔階段，𠵱家妹妹仔成熟咗，跳出嚟係淑女。」樂瞳強調要做「窈窕淑女」，而非「熟女」，所以仍要努力減肥。</p><p>自認任性</p><p>回帶樂瞳在無綫十年光景，最為觀眾印象深刻是11年參演《點解阿Sir係阿Sir》，她飾演反叛學生妹彈出，更被追捧成「宅男女神」，算是事業一個高峯：「好多人因為呢個角色認識我，如有另一角色令我再有高峯，我都會做好佢。」雖然樂瞳其後在劇集《當旺爸爸》、《護花危情》及《回到三國》等都有突出表現，但礙於未受無綫力捧，她承認過去不擅爭取機會。<br>拍完最後一套劇集《平安谷之詭谷傳說》就決定離巢，樂瞳強調是深思熟慮：「公司十年有感情，但都想出去試吓自己能力，可唔可以喺電影圈發展，我係好勝、任性，試過先心息，我輸得起、跌得起。」樂瞳出道做過歌手，發展無疾而終，回復自由身的她當然想再在歌壇復活：「好多fans留言想我唱番歌，𠵱家都有公司接觸同我出碟，我想有代表作，有機會開音樂會。」<br>樂瞳憧憬影歌視依次序發展，她說：「未試過電影圈，我想將心力放多啲呢個範疇，跟住唱番歌，電視擺最後。拍戲我想挑戰做打女，唔介意少少性感。」樂瞳甩約馬上成搶手貨：「有幾間新公司傾緊，但要學多啲嘢裝備自己。我唔年輕，想呢行再放多三年時間，會逼自己做晒唔會後悔嘅嘢。」</p><p>雪卵生仔</p><p>除緊張事業，樂瞳都等愛，前年被揭搭上金融才俊阿希，去年有報道指她戀上富二代David，入住千萬豪宅，有指她太高調令戀情畫上句號，訪問當日，她卻強調單身。樂瞳預告再投放三年發展演藝事業，莫非到時等嫁？她坦言：「隨緣，我年紀唔係輕，都想有自己家庭，唔想做高齡產婦。」<br>樂瞳謂友人都熱烈討論雪卵子，她坦言考慮過：「我仲可以等多幾年。」她自爆現有追求者：「五隻手指數得晒，了解緊。」<br>採訪：陳杰<br>服裝提供：Mzjj </p></body></html>