<html><header><meta charset="utf-8"><title>麥包拍劇受氣　女兒心痛</title></header><body><h1>麥包拍劇受氣　女兒心痛</h1><p>麥長青（麥包）有一子一女，17歲大女麥淳琳於4年前暑假擔任其助手，親睹爸爸工作辛酸。琳琳日前與麥包接受訪問時說：「打工仔原來好受氣，有次拍劇，明明06外景，中午12點返廠後，拍多半個鐘就收工，點知導演話今晚10點幾先再拍，我話『吓？中間時間做乜呀？』爸爸唔出聲，我又唔敢出聲，原來要就一個人。」<br></p><p>麥包指當時都有開解囡囡，他說：「因為某演員唔滿意，飯後又派rundown。阿女問『點解要妥協？係咪因為你唔夠紅、唔係主角？』呢個係其中一個原因。現實世界就係咁，應承咗就要做落去。」琳琳望住爸爸說：「食粥食飯，我都冇所謂，你開心就得。」麥包指那年暑期令囡囡成長，更加畀心機讀書，令麥包大感欣慰。<br>採訪：嵐山<br>場地提供：深燒酒（銅鑼灣）</p></body></html>