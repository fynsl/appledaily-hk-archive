<html><header><meta charset="utf-8"><title>反傳統無接新娘無翅無酒布偉傑擺酒　狂啜老婆</title></header><body><h1>反傳統無接新娘無翅無酒<br>布偉傑擺酒　狂啜老婆</h1><p>藝人「阿一」布偉傑（Brian Burrell）昨日在科學園擺酒，新娘子是相交三年、任職化妝師的Celia，上月兩人已在美國結婚，阿一還在Instagram上載跟太太的婚戒，宣佈「我們結婚了」。<br>昨傍晚6時左右，布偉傑跟太太Celia現身跟傳媒見面，一對新人非常合作，應大家要求咀個不停。拍完合照後布太先返入婚宴場內招呼親友，留下阿一接受訪問。阿一透露昨晚筵開25圍，邀請了姜皓文（黑仔）和太太金慧英、河國榮、喬寶寶、趙哲妤和陳明恩等人。</p><p>再諗蜜月地點</p><p>不過昨早阿一沒有入鄉隨俗進行接新娘儀式，原因是太太覺得悶，他說：「因為太太經常幫新娘化妝，又成日做婚宴司儀，覺得有啲悶，所以今次我哋決定反傳統，冇接新娘儀式，甚至今晚嘅餐單都好特別，唔會有乳豬同魚翅，因為宗教關係唔會提供酒，但係音樂性好豐富，會有live band演奏。」他更透露會親身上陣，唱兩首非常有意思的英文歌冧太太。<br>談到上月20日在美國猶他州註冊，問到這個日子是否有特別意思時，阿一哈哈大笑說：「唔係，只係咁啱嗰日係好日子，所以咪註冊！」他原定到美國蜜月旅行，不過經傳媒報道後，太太認為只算返「鄉下」，所以阿一要再度地方，他說：「我前幾日喺活動話本來去美國蜜月，點知太太睇完之後話嗰啲唔係叫蜜月，係叫返鄉下，所以我𠵱家會再研究一下去邊，不過我哋工作都好忙，嚟緊要做舞台劇，10月又要去泰國拍電影，睇吓到時可唔可以夾一夾時間，去泰國北部或者柬埔寨旅行！」</p><p>黑仔讚有義氣</p><p>另外，黑仔表示和阿一相識已久，大讚對方說：「佢份人好夠義氣，有乜事出聲都會幫手，佢太太仲幫我太太化妝，大家又係養貓之人，成日交換心得。」趙哲妤則表示打造了一對金飯碗和金筷子給新人，祝他們豐衣足食。<br>採訪：馬建華<br>攝影：陳慧安</p></body></html>