<html><header><meta charset="utf-8"><title>【蘋果VR】（要簽生死狀）實試東龍島飛索　動主播：似跳崖</title></header><body><h1>【蘋果VR】（要簽生死狀）<br>實試東龍島飛索　動主播：似跳崖</h1><p>想親身感受喺40米嘅懸崖跳落嚟嘅感覺？只要點擊以下《蘋果VR》網址： http://bit.ly/2s7SEzR <br><br>速度同離心力好多機動遊戲都可以畀到你，對於鍾意刺激嘅你，跳樓機﹑過山車﹑海盜船呢啲簡直「濕濕碎」！想尋找番刺激嘅感覺？唔好淨係去乜乜公園同乜乜嘉年華喇，一於殺入東龍島啦，事關嗰度有得玩超級刺激嘅Zipline！</p><p>飛索喺好多地方都有得玩，好似沖繩﹑清邁﹑首爾等；不過東龍島Zipline最特別嘅地方就係可以喺40米高嘅懸崖，聽住海浪聲，一嚐「跳崖」嘅滋味。Zipline係極限運動，但當中唔涉及技術，只要夠膽夠勇，克服到內心恐懼，就可以成功玩到。香港挑戰網陣協會康樂緣繩下降教練 Ada話：「其實每個人都玩到，飛索好簡單，只要放鬆個人，踏出一步就可以。」雖然玩法十分簡單，但Ada都提醒大家要着運動裝：「唔好着高跟鞋同拖鞋，因為要行大概10分鐘山先去到懸崖。另外長頭髮嘅女孩子一定要紮辮。」此外，玩之前更加要生死狀，Ada話如果患有心臟病的話，就未必適合喇。<br><br>動主播Cathy同表妹都分別喺清邁同秘魯玩過Zipline，但佢哋都覺得東龍島呢個恐怖勁多！Cathy話：「東龍島Zipline驚過清邁嗰個好多，因為清邁係喺樹林度玩，感覺冇咁似跳樓，但呢度就好空曠，乜都冇。」表妹就覺得企喺懸崖嗰時最驚：「企喺懸崖邊等跳嗰時，聽住啲海浪聲，再加埋啲海風，真係好得人驚！」大家如果想睇吓兩位點樣面容扭曲法，即刻去片啦！<br><br>東龍島Zipline活動<br>費用：每人HKD680 <br>活動人數：最少10人(活動前一星期如不足10人則需延期)<br>注意：5月至6月期間由於天氣炎熱，Zipline會暫停<br>查詢：香港攀岩歷奇網站 http://www.hkrca.com/ <br><br><br>只要點擊上面連結，就可以360度親身感受下由40米懸崖跳落嚟嘅感覺。電腦用戶可選用Google Chrome瀏覽器，以滑鼠或方向鍵上下左右移動，360°欣賞片段。<br><br>手機讀者，可率先下載全新《蘋果VR》程式，立即體驗壹傳媒集團旗下製作之所有360°影片及VR互動資訊：<br><br>iOS： https://itunes.apple.com/hk/app/ping-guovr/id1194504717?mt=8 <br><br>Android： https://play.google.com/sto......=com.appledaily.apple360.hk <br><br>採訪：植詠珊　(Cathy)<br>攝影：Neo、Kaman<br>編審、後期：Kaman </p></body></html>