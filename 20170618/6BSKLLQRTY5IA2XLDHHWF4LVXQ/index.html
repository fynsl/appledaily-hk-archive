<html><header><meta charset="utf-8"><title>【呷醋爸B】世上只有媽媽好，咁爸爸呢？T_T</title></header><body><h1>【呷醋爸B】世上只有媽媽好，咁爸爸呢？T_T</h1><p>孔子同耶穌曾經講過「世上只有媽媽好」(好似係)，所以每逢母親節各位孝順仔女都會隆重其事，又送花又親親媽咪，雖然主要都係呃like，但留低嘅都係一份心意，不過呢份心意就好似唔輪到爸爸去領喇，唔知點解喺一個家庭裡面，阿爸都總係被冷落嘅一個，於是記者就訪問咗數十位呷醋爸爸。<br><br>彭先生嘅子女講明母親節同父親節一次過慶祝，慶祝完母親節，父親節就唔得閒，彭生笑言當日要「食自己」。</p><p>至於問到嚟緊有咩節日，小朋友嘅答案就層出不窮，排名不先後，分別有「七一」、「聖誕節」、「暑假」同「動漫節」 等等。<br><br>不過無論點都好，正所謂「世上只有媽媽好，宇宙就有爸爸好」，大家喺父親節都陪下老竇，早啲同佢飲茶，窒少幾句當做禮品。其實過時過節最緊要都係一家人齊齊整整、開開心心，祝天下爸爸父親節快樂！<br><br>記者：黎雋宇<br>攝影：周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>