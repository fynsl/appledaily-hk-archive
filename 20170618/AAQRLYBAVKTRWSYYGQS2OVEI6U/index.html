<html><header><meta charset="utf-8"><title>【煤氣加價】8成住戶受影響　慳錢三大錦囊</title></header><body><h1>【煤氣加價】8成住戶受影響　慳錢三大錦囊</h1><p>中華煤氣公司剛宣布8月1日開始加價 4.6%，其用戶超過180萬，其中八成住宅用戶受影響。網民反應就有以下反應：「樣樣到加加加，人工加左變減薪，商界肥肥肥肥，勞工要瘦瘦瘦瘦身」、「官有官加，商有商加，唔加就傻瓜」、「加加加 除人工出糧外咩都加」、「又搶錢」。其中網民都有不少慳錢方法：「外出吃飯，飲多d水先返屋企。咁咪唔使煲水，慳水慳煤氣。」、「外出做運動，在體育館洗頭同沖涼。咁咪慳水慳煤氣。」、「洗衫時過小一次水。隔多一天才洗頭。煲少一次湯........」又不用弄到自己這樣慘，要慳錢都有計。<br><br>（一）慎選廚房器具，最好用容易受熱及不厚身的廚具，鑊可考慮用白鐵鍋，炆東西時用砂鍋或者搪瓷鍋具，後者以玻璃塗層把金屬包裹，較不鏽鋼鍋傳熱較快，煲湯時亦可轉用真空煲或者燘燒煲。其中用暖壺儲存熱水，可慳電和煤氣。<br><br>（二）一煮兩用，這是最精打細算做法。蒸餸時可在煲湯上加蒸隔，或者用飯煲蒸，餸菜煮至八九成熟時可熄火放上蓋，利用鑊的熱力續煮。<br><br>（三）沖涼慳水有計，有網民提議可以沖凍水涼，不過不是個個體質都適合，要慳錢記得不要長開熱水爐，沖涼用慳水花曬，最緊要還是控制沖涼時間，用得少就自然慳得愈多。<br><br>記者：何嘉茵</p></body></html>