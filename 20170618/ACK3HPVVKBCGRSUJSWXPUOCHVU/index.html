<html><header><meta charset="utf-8"><title>楊洛婷直播生B嚇親老公</title></header><body><h1>楊洛婷直播生B嚇親老公</h1><p>Dear Jane主音黃天翱（Tim）和楊洛婷的BB將於今年10月出世，二人日前受訪，問到準備如何時，即將為人父的Tim說：「其實係有好多嘢要準備，但又唔知要準備啲乜，冇嘢係會準備得晒，輕鬆心態，會令我同老婆生活會加添精采。」</p><p>原來此刻BB房仍擺滿雜物，Tim說：「我見佢（楊格婷）執咗幾百條裙出嚟好唔捨得，冇辦法，香港地方細，逼住要間房，其實𠵱家開始慢慢會諗點樣佈置。」楊洛婷表示想經歷做媽媽的十級痛：「我諗住順產，好想facebook live，拍低過程，等老公呢一世都會記住我幾偉大！」Tim聞言即被嚇窒說：「我諗我睇過一次都會一世記住，唔需要再翻睇個video。」<br>採訪：楊潔雯<br>攝影：林德雄<br>場地提供：Silver Cross</p></body></html>