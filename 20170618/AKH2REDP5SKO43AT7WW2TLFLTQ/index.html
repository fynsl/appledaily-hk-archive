<html><header><meta charset="utf-8"><title>【Line版HomePod】熊大莎莉賣可愛　聯手推智能喇叭</title></header><body><h1>【Line版HomePod】熊大莎莉賣可愛　聯手推智能喇叭</h1><p>各位Line Friends粉絲要留意，以下有一個好消息同壞消息。好消息是Line剛剛公佈即將會推出用上王牌角色熊大同莎莉外形設計的智能喇叭CHAMP，可用上語音助理聲控，亦能夠播放音樂及作事項提醒等，簡單地講就係Line版的HomePod，預計今年冬天就會推出。不過壞消息是兩款CHAMP智能喇叭，用上只支援日文及韓文的Clova數碼語音助理，而且音樂串流方面是對應香港用唔到的Line Music，香港就未必用得着。</p><p>今次Line進軍智能喇叭有晒全盤大計，除賣可愛的CHAMP之外，首先會在秋季推出旗艦級智能喇叭WAVE，外形設計就同Google Home、Amazon Echo又或者HomePod差別唔大，但都是用上Clova數碼語音助理，定價15,000日圓（約$1,052），預計秋天推出；另外亦設只提供音樂播放的平價版本，定價就只是10,000日圓（約$701），夏天就有得賣。<br><br>記者：布偉倫</p><p>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>