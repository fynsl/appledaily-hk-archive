<html><header><meta charset="utf-8"><title>挑機《全美一叮》訓練兩年9歲Celine歌藝震撼　點擊逾2千萬</title></header><body><h1>挑機《全美一叮》訓練兩年<br>9歲Celine歌藝震撼　點擊逾2千萬</h1><p>【《蘋果》專訪】蕭定一旗下年僅9歲藝人、「香港小巨肺」譚芷昀（Celine）前年曾出戰英國音樂節目《全英一叮》（Britain's Got Talent），最近再下一城挑機美國才藝節目《全美一叮》（America's Got Talent），該節目的預告片前晚上載facebook及YouTube，截稿前已累積逾2000萬瀏覽。片中所見，Celine獻唱《My Heart Will Go On》歌藝技驚四座，全場觀眾喝采，評判Simon Cowell、Heidi Klum和Mel B也拍掌，Celine媽咪更感動到喊，英美媒體大讚Celine歌聲震撼。</p><p>養聲戒薯條</p><p>據知節目於美國時間本周二播出，Celine將順利晉級。蕭定一昨關賣子：「我哋簽咗保密協議，唔講得，不過係件開心事。」揚威海外的Celine有個歌唱老師爸爸譚順生，由她3歲開始栽培，譚爸爸昨日在電話說：「Celine參加咗《全英一叮》後，接到《全美一叮》邀請出賽，為咗呢次比賽，訓練咗足足兩年，Celine享受唱歌，初學三年打好基礎，每星期至少練習20小時，我逢周日唔教學生，淨係同囡囡練習。」譚爸爸強調唱歌有助囡囡快樂成長。<br>小小年紀的Celine明白養聲的重要，自覺性戒吃煎炸食物，譚爸爸爆料：「Celine冇食薯條三年，有時佢表現好，我會獎勵買一包畀佢，Celine食兩條就唔食，養聲一定要身體好。」Celine每天用課餘時間練琴和練聲，譚爸爸續說：「佢唔睇電視，晚上9點瞓，瞓前有一小時上YouTube揀歌聽。」</p><p>心意卡冧父</p><p>Celine日前與妹妹Dion提早跟爸爸慶祝父親節，兩姊妹又唱又跳，還畫心意卡及不停向爸爸講「我愛你」，冧暈爹哋。譚爸爸講到近日Celine剛應付一個聲樂考試：「佢一take就考咗8級，成件事只不過係兩個月，佢好勝，壓力大，我同佢講做唔到當一個經驗，攞到咪當bonus。」<br>採訪：劉敏、黃曉妍</p></body></html>