<html><header><meta charset="utf-8"><title>胡子彤收入增請父食飯</title></header><body><h1>胡子彤收入增請父食飯</h1><p>胡子彤和爸爸感情好，日前兩父子重演《點五步》其中一句經典對白：「個死老鬼有冇攞住支槍，指住你個頭？」子彤指運動維繫了一家人的感情，自己並無經歷反叛期：「阿哥大我八年，佢係我嘅模仿對象，基本上佢做乜我都跟住做，佢淨係打波，變咗我都係，所以冇闖禍。」</p><p>今個父親節，子彤要求請家人食飯：「以前全職教波，收入唔穩定，試過被拖糧一年半，每個月只係得兩、三千蚊生活。𠵱家做演員，多咗個身份，收入、工作開始慢慢穩定，覺得自己係時候要對屋企、爸爸媽媽負番責任。」當初知道子彤發展演藝事業，胡爸爸好擔心：「娛樂圈係大染缸，我驚佢學壞，要成日同佢傾偈。」<br>採訪：黃曉妍<br>攝影：沈健程<br>服裝提供：Levi's_hongkong</p></body></html>