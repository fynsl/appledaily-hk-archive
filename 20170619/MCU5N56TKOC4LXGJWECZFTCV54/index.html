<html><header><meta charset="utf-8"><title>港片式微難撈　過大海做賭廳周文健心繫85歲父親</title></header><body><h1>港片式微難撈　過大海做賭廳<br>周文健心繫85歲父親</h1><p>【《蘋果》專訪】憑大隻佬形象於80年代拍生力啤廣告走紅的56歲周文健（Michael），先後拍過《神探朱古力》和《逃學威龍2》等電影，其中《孟波》正是其代表作。原來Michael早年離開娛圈後，轉往澳門為向生向太打理賭廳及於珠海開設火鍋店，日前他偕太太孫婷返港，到天水圍探望85歲爸爸周國換，認真孝順。</p><p>「一百蚊幾重要」</p><p>曾於中環經營潮州菜館的周爸爸，透露曾反對Michael入行。周爸爸說：「你真係拍到好出名，好似李小龍、成龍，根本香港有幾多個箒？如果你普普通通，我話好難搵食，不如你跟我去學做生意！」可惜Michael堅持入行。<br>90年代尾，港產片產量減少，Michael決定去荷李活發展，他說：「嗰時個心雄，去咗四年，同啲製片、編導、經理人食飯應酬，使咗好多美金，但只拍咗一套戲《Kung Phooey》、一部電視劇，我覺得有少少嘥時間，因為真係冇乜角色啱亞洲人演出。」四年時間令Michael坐食山崩，他於是轉投英皇於北京新成立的公司。Michael說：「可能間公司新，所以好多嘢都好慢，工作量又唔多，喺北京冇乜成就，經濟又越嚟越差，嗰陣時我發覺，原來一百蚊紙裏面有一百個一蚊咁樣去使錢嘅，原來一百蚊都幾重要。」<br></p><p>做飲食肥40磅</p><p>後來Michael認識到地產商龍哥，對方着他不要再浪費時間在娛樂圈，並介紹他到澳門發展，於07年開始為向生向太打理澳門賭廳。Michael說：「我嘅工作就係要飲要食，所以我都重咗40磅，𠵱家係235磅。」06年Michael於北京與太太認識，一年後結婚，但未有打算生兒育女。<br>採訪：何永寧、懷鈺<br>攝影：陳俊強</p></body></html>