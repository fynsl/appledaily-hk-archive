<html><header><meta charset="utf-8"><title>隔牆有耳：三個富爸爸幫仔女　買樓　鋪路 - 李八方</title></header><body><h1>隔牆有耳：<br>三個富爸爸幫仔女　買樓　鋪路 - 李八方</h1><p>家陣啲後生仔成日都笑人哋「成功靠父幹」，查實喺一班廿四孝老竇嘅立場，父幹絕對係一件理所當然嘅事。60年代白手興家創辦康泰旅遊嘅「旅遊教父」黃士心，近年已經將公司交晒畀大仔黃進達（Jason）打理。佢話以前行頭細生意易做，相反𠵱家搵錢艱難，都想為個仔打好基礎，「鋪咗條路，前面就唔會係荊棘滿途，有人同佢開山劈石好過乜都要佢自己經歷」。<br>同樣都係旅遊界翹楚嘅前旅議會主席胡兆英，近年亦都安排由加拿大回流嘅大仔胡景豪（Ronald）加入公司學做生意。佢認為有家庭背景的確係「贏在起跑線」，「有脈絡贏在起步線係好啲嘅，任何父母都係呢樣嘢，希望佢向上流行得舒服啲」。</p><p>而針織公司南旋控股主席王庭聰嘅父愛就嚟得更直接，分別喺3個仔女結婚嘅時候送咗層樓做賀禮，認為𠵱家樓價高得離奇，「叫佢哋自己買樓結婚，我諗佢哋都唔使結嘞啩」。<br>不過黃士心同胡兆英都話，最緊要個仔肯努力夠刻苦，先做到好成績。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>