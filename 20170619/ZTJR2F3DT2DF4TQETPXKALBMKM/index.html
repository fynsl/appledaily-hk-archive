<html><header><meta charset="utf-8"><title>毋須等子女孝順！潘頓話咁快贏四場　父親節極度快樂！</title></header><body><h1>毋須等子女孝順！<br>潘頓話咁快贏四場　父親節極度快樂！</h1><p>父親節跑沙田日馬，身為一子一女之父的騎師潘頓，雖然子女仍年幼有排未識搵錢孝敬爸爸，但潘頓今日（18日）仍肯定父親節極度快樂，跑罷頭五場潘頓豪奪四冠一殿，包括第五場四班草地1200米，為蘇保羅馬房負131重磅之「友誼之星」打開在港勝門，單Win及組合獨贏A2分別派37.5及21.5元。<br><br>潘頓火速四喜臨門，騎師王在第五場後需封盤，相反雷神莫雷拉跑罷頭五場未開糊，風頭完全被比下去。潘頓所贏四駒清一色排內檔（2至4檔），包括第一場「旺蝦王」、第二場「友瑩采」、第四場「曾幾何時」及第五場「友誼之星」，除了蔡約翰之「旺蝦王」，其餘三匹頭馬都來自蘇保羅麾下，而且悉數是首度取勝，並助蘇保羅個人季內首次中三元。<br><br>講番「友誼之星」，今仗沿途居中，直路衝上贏1.25馬位；馬主冼為堅昔日養過「友誼至上」（已退役），一直支持蘇保羅，當年「友誼至上」在港七捷，勝出2010年董事盃一級賽正是由潘頓操刀，乃當時本港中距離精英。<br><br>第五場二至四名順序為「仁仁友福」、「暴風俠」及「銀城福星」，四重彩派一萬二千幾。<br><br>其中亞軍「仁仁友福」廐主鄭俊偉尚差兩場頭馬至夠16Win達標，今午擺明全面出擊，可惜頭場「真跑得」落筆打三更只得第三，其後第三場「好叻仔」、第四場「和諧氣氛」及第五場「仁仁友福」非亞則季，四度入位冇馬贏，令佢唔可以向畢業行近一步。</p></body></html>