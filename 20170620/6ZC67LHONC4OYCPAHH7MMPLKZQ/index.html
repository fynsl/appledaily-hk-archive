<html><header><meta charset="utf-8"><title>【馮仁昭四圍超】食麵吹水直落陶大宇茶記殺手</title></header><body><h1>【馮仁昭四圍超】食麵吹水直落<br>陶大宇茶記殺手</h1><p>陶大宇當年憑劇集《刑事偵緝檔案》系列，成為第一代師奶殺手，近年專注喺內地拍劇搵真銀。今個月初見佢一支公去咗茶餐廳食麵，仲同老闆呃水吹。</p><p>幫食客開門</p><p>當日下晝6點幾，大宇去到跑馬地新昌明茶餐廳開餐，佢揀咗近門口一張枱坐低，叫咗碗麵同凍檸茶醫肚。前後食咗20分鐘左右，不過佢食飽後冇即刻埋單走人，反而繼續坐低同老闆吹水。佢哋非常好傾，就算有食客眼望望都冇理，吹足30分鐘水大宇至肯離開。當佢行到去門口時，咁啱有食客準備入內，大宇非常有風度客串做門僮，幫對方開門。<br>大宇前日接受電話訪問時，話餐廳老闆係枱波波友，幫人開門都係方便人方便自己，佢話：「好小事啫，嗰度地方淺窄，冇乜所謂。我同老闆識咗好耐，佢係我啲枱波友，而且佢同好多藝人都好熟，所以有好多明星去食嘢。」大宇話無綫都有搵過佢傾合作，如果要拍嘅話，最少要有3、4個月留喺香港，但目前佢每星期都會上內地幾次，所以驚時間夾唔到，如果就到時間，都會幫無綫拍劇。<br>撰文：馮仁昭</p></body></html>