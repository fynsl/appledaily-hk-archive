<html><header><meta charset="utf-8"><title>【add時尚】上山詩鈉脈絡支援Hilary模特兒探路</title></header><body><h1>【add時尚】上山詩鈉脈絡支援<br>Hilary模特兒探路</h1><p>上山詩鈉的靚囡囡Hilary Fan是「最索星二代」之一，趁暑假回港做model，「有意入行」已成為她的關鍵字。19+1的年紀，她已揸定「每樣嘢試少少」的心態才決定未來路，更視媽咪為人生導師，希望建立朋友多的強勢脈絡，惠及下一代。<br><br>採訪：梁錦雯　　<br>攝影：林德雄<br>場地提供：airplay blow dry bar、Verde Organic、<br>Beyorg、Catch Juicery（置地廣場）<br>服裝提供：Zadig &amp; Voltaire<br><br>現年20歲的Hilary Fan母親是上山詩鈉、舅公是曹查理、張智霖是表舅父，她遺傳了媽咪的混血輪廓，一對笑眼、甜到漏的陽光笑容，顏值指數高，被封為「最索星二代」。成長時見盡媽咪一大班巨星好友，記憶中看過母親與甄子丹拍戲、Chilam做「初哥哥」，問到會否入行，她表示一家人的意見都是以讀書為先，畢業後才慢慢考慮，不過到波士頓升大學後，每年都趁假期回港，偶爾做些模特兒、網絡平台KOL等工作賺零用錢。</p><p>童童契姐</p><p>樣子生得標致，被封為「最索星二代」，Hilary即狂笑：「我冇覺得自己係，我覺得好多女仔都好索，索嘅定義係要樣樣加埋，好似appearance、性格，喺我心目中Bella Hadid係最索。」星二代密友中，她與王菲大女竇靖童最為密切，童童是她的契姐，「由細玩到大，佢大我幾個月，我同佢最close。𠵱家佢好忙，我又喺美國讀書，好難見到面。」私生活被追訪是星二代候群症，但Hilary不會刻意收埋，「我覺得你如果多啲嘢hide，啲人就會搵你啲嘢，你open少少，又唔係做錯啲乜，拍拖都係好正常，𠵱家暫時享受single，都一段時間。」<br>Hilary與媽咪感情深厚，二人social的性格相似，不過讀PR &amp; Marketing的她，竟然曾對媽咪強勢的脈絡幫助有抗拒，Hilary說：「大個咗覺得爹哋媽咪咁辛苦做嘢，建立啲connection，都係希望幫你，第時我有小朋友，我都希望幫到佢，媽咪當然幫到我，但都要自己做得好。」</p><p>追隨韓潮</p><p>19+1的年紀，做過室內設計公司實習生，現在做模特兒，Hilary認為要有「每樣嘢試少少」的探索精神，才知道興趣意向，除了兼職做模特兒，Hilary亦有在Ig做blogger、KOL等的工作，「我自己鍾意寫嘢，好多人由零透過blogging做到一個career，自己就有follow韓國Irene Kim、Aimee Song of style，一件好細嘅事可以做到咁多。」</p><p>【眼睛發電】</p><p>Hilary日前在置地廣場新開的美容樓層，體驗了半天的模特兒工作，出活動前先去扮靚，趁開工前買定有機小食、果汁等醫肚等。對於扮靚，她自小已好有主見，四歲跟媽咪去髮廊染髮玩highlight，「細個會幫Barbie着衫扮靚，十四歲就睇YouTube學化妝，同睇媽咪化妝，到十七、八歲就開始化吓妝、敷吓mask。」<br>接觸了模特兒的工作，令Hilary更注重儀容，「平時行出街，最緊要粉底，我對眼部最注重，會搽吓mascara，要隻眼醒啲，知道做模特兒工作皮膚要白，所以𠵱家會用好多防曬護膚。」</p><p>更多精采時尚內容，盡在 http://add.appledaily.com 。</p></body></html>