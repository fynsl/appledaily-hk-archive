<html><header><meta charset="utf-8"><title>【竟然達標】眾籌被睇死　蕉形電話將於9月出貨</title></header><body><h1>【竟然達標】眾籌被睇死　蕉形電話將於9月出貨</h1><p>一個一定要連接手機才能使用的香蕉形藍牙聽筒，最平價錢都要40美元（約$312），大家又會唔會買呢？當Banana Phone早前將這款設計獨特的聽筒放上Indiegogo眾籌網集資，集資額竟然要30,000美元，當時好多人都睇死這款似足小朋友玩具的「新產品」會爛尾收場，點知最後竟然超標15%，令人大跌眼鏡，並將於9月正式出貨。</p><p>這部Banana Phone其實無任何特別功能，以藍牙接上iPhone或Android手機，按Home鍵接手機，要打電話就可靠Siri或Google Assistant聲控操作，充電後最多可通話10小時；不過再睇真啲，Banana Phone其實唔係單單為有趣而將聽筒設計成香蕉形狀，原來廠方會將銷售額的1%用來保育大猩猩，這個出發點應該會產品掙到唔少分數。<br><br>資料來源：Banana Phone<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>