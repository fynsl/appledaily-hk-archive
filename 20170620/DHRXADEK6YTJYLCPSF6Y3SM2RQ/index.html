<html><header><meta charset="utf-8"><title>陶大宇emoji使用率極高？《心花放》招牌動作原來係自創</title></header><body><h1>陶大宇emoji使用率極高？<br>《心花放》招牌動作原來係自創</h1><p>以前提到陶大宇，啲人即刻令人聯想起「師奶殺手」呢個稱號，不過o依家再講都有啲out。之但係陶大宇近排喺網上又有新意思，講緊嘅係佢喺N年前嘅電視劇《心花放》入面嘅招牌動作，當時佢呢個用手捂住塊面再有一聲呀嘅動作，幾乎喺每一集都出現。<br> <br>而近期又hit返喇！事關蘋果去年尾出咗一個名為「Face Palm」嘅emoji公仔，而呢個公仔同陶大宇《心花放》招牌動作極度相似，而呢個公仔喺推出之後深受用家使用，連「高登瓊姐」都忍唔住開post留言話：「對住蠢人蠢事、煩人煩事，陶大宇emoji每分鐘平均使用率，近月已經突破300萬次。（非正式統計）！」而陶大宇亦都有喺微博回應呢件事，佢話：「無論真與假，不要太認真，開心就好，哈哈哈……」<br> <br>日前佢一支公去咗跑馬地食嘢，《蘋果》打畀佢做訪問，講到「陶大宇emoji」呢年事，大宇就話：「之前係有fans同我講先知，好似啲點擊使用率好高，其實呢個動作係嗰陣《心花放》專登加入去嘅小動作，我覺得呢個小動作百搭，開心嗰陣用又得，唔開心嗰陣用又得，冇乜所謂，但係我自己就好少用！」</p></body></html>