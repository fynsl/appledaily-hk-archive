<html><header><meta charset="utf-8"><title>呻港Startup融資難</title></header><body><h1>呻港Startup融資難</h1><p>【本報訊】創業從來不是易事，尤其是科網初創公司，業界流行一句話：「high tech揩嘢，low tech撈嘢」。電召車平台Lalamove的創辦人周勝馥（Shing）感受尤深，他指香港創科Startup要面對三大困難。<br>科網初創企業往往是一個燒錢的遊戲，首要任務是融資。Shing認為，香港的Startup融資特別困難，「風險投資就係一個尋找獨角獸嘅遊戲」，因為本港沒有特別成功的例子，故此投資者未必願意冒險投錢。</p><p>缺乏科技人才成阻力</p><p>第二，亦是最重要的創業絆腳石是香港本土市場細，難以達到規模經濟。「香港係一個幾特別嘅地方，但特別喺互聯網就變咗一個disadvantage」，Shing以Lalamove為例，要將香港業務複製到大陸，要面對不同的文化、法制、營商環境，情況就如重新再成立公司一般。<br>同時，缺乏科技人才亦成為本地創新科技startup的一大阻力。Shing直言，「啲人覺得會執笠，少啲人會願意投身Startup呢個行業」，但近年情況有改善。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>