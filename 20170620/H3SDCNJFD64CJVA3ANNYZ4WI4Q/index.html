<html><header><meta charset="utf-8"><title>隔牆有耳：不一樣木製遊樂場 - 李八方</title></header><body><h1>隔牆有耳：<br>不一樣木製遊樂場 - 李八方</h1><p>家長不時帶小朋友去遊樂場放電，全港有626個戶外兒童遊樂場，但大部份都係倒模出嚟咁，冇乜特色，尖沙嘴最近開咗個不一樣的遊樂場，由街頭藝術團體Start From Zero，用木工製作一系列遊樂設施Nature's Playground，將自然元素同遊樂場結合，好似金盞花韆鞦、蔬果蹺蹺板、天然擊樂隧道等，大人細路都可免費玩。<br>Start From Zero嘅婷婷話，好多展覽用完嘅木材都會掉咗佢，但今次展覽係用被遺棄或循環再用木材做，展覽過後仲會重用，例如「拼玩天然樂」其實係用超過100張木凳組成，展覽後可還原番做獨立木凳。Nature's Playground 6月20號至26號喺海港城海運大廈露天廣場舉行，仲可以自製木門牌，每完成一塊，大會就會捐20蚊畀護苗基金。網址 https://www.facebook.com/KiehlsHongKong </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>