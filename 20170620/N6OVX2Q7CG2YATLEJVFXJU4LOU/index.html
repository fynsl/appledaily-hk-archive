<html><header><meta charset="utf-8"><title>【貴過層樓】全球最大4K電視　開價有幾誇？</title></header><body><h1>【貴過層樓】全球最大4K電視　開價有幾誇？</h1><p>大家屋企應該都係用緊40吋至50吋平面電視，60吋至70吋型號已算大尺寸，當然市場上都有100吋左右的電視出售，唔好講價錢近百萬一般人買唔起，擺位都係好大問題。</p><p>原來100吋電視其實都唔算大，剛剛C Seed推出咗一部全球最大4K闊屏幕電視C Seed 262，睇名都估到屏幕尺寸達262吋，未計電視邊框，屏幕闊度6.144米，高度2.574米高過姚明，重量更達798kg，認真誇張！不過大家未聽過C Seed都好正常，因為呢間公司向來都係推出高價影音產品，目標客群並非一般消費者，所以出新機可以唔理市場接受能力，去到好盡。C Seed 262機身大得太誇張，唔係住獨立屋的話基本上擺唔落，而且價錢都係富豪級數，淨機都要539,000美元（約$4,204,000），若要安裝的話仲要畀多38,500美元（約$300,000），加埋條數雖然買唔到獨立屋，但應該都買到一個小單位。<br><br>資料來源：C Seed<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>