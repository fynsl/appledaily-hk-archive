<html><header><meta charset="utf-8"><title>Anjay年底嫁初戀男友陳瀅一劇爆紅</title></header><body><h1>Anjay年底嫁初戀男友<br>陳瀅一劇爆紅</h1><p>《女人俱樂部》呢套劇，可能係最多女神有份參演嘅一套劇，除咗有90年代幾位當紅花旦李若彤、李麗珍、袁潔瑩、葉蘊儀、張慧儀、陳慧珊等人，仲有飾演佢哋後生版嘅幾位現任女神，好似王敏奕就係細個嘅李麗珍。過咗幾年，呢班女仔而去晒邊呢？<br> <br>演後生版李若彤嘅陳嘉寶（Anjaylia ），喺今年4月宣佈封盤，同拍拖4年嘅初戀男友喺11月就會拉埋天窗。因為兩人都係虔誠嘅基督徒，講到明婚後先會造人。<br> <br>「小吱喳」吳嘉熙（Cheronna）就係女團Super Girls成員，不過早前有指成員SG兩位成員Yanny、Heidi因為爭仔不和。到噚日仲傳出拆夥消息。不過隊長Aka話唔屬實，因為SG仲接咗代言廣告，嚟緊仲會有新歌，所以 Cheronna可以專心唱歌練舞。<br> <br>至於「糖妹」黃山怡就係糖妹係組合糖兄妹嘅主音，丸子頭係佢嘅特色。近年獨立發展，活潑親民形象，令佢喺大台有好多演出機會。閒時去唔到地方商演，上星期8號風球，佢就被逼滯留澳門，仲要涼都冇得沖。<br> <br>賴慰玲喺劇入面就演後生版張慧儀，不過佢唔係大台親生女，只係揀咗簽部頭合約。但唔好睇少佢，因為連影帝黃秋生、視帝鄭嘉穎都點名讚過佢有潛質，所以咁多年嚟都頻頻有演出機會。<br> <br>而陳瀅拍呢套劇之前冇乜人識，喺呢套劇演完後生陳慧珊之後就紅咗好多，前男友係賭王兒子何猷亨。甩拖後緋聞唔少，但都只係得個傳字，真係拍拖嘅就冇。<br></p></body></html>