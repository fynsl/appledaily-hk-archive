<html><header><meta charset="utf-8"><title>被數臭史發聲明指家長搵上門Celine爸捐8萬學費　向家燕姐道歉</title></header><body><h1>被數臭史發聲明指家長搵上門<br>Celine爸捐8萬學費　向家燕姐道歉</h1><p>九歲小巨肺譚芷昀（Celine）日前在美國參加《全美一叮》名揚國際，因女之名的譚順生卻被連環爆臭史，入行近60年的薛家燕都爆seed，狠批Celine爸為人不道義撬學生，昨Celine爸發聲明辯稱在盛情難卻下答允家長要求，願以家燕姐名義將八萬元學費捐保良局，跪低認衰：「本人深感抱歉！」</p><p>年僅九歲的香港女孩譚芷昀自小已停不了參加歌唱比賽，多年前曾經是「家燕媽媽藝術中心」的學生，其父譚順生更向家燕姐自薦擔任歌唱導師，日前Celine在《全美一叮》（America's Got Talent）節目唱《My Heart Will Go On》一鳴驚人，父憑女貴的Celine爸為人卻惹非議，現年67歲的前輩藝人薛家燕都要爆seed，前日接受訪問怒轟Celine爸：「做我哋呢行，尊重行規，咁你自薦上嚟教，就算學生要補課或點樣上堂，都係要同我商量，唔係嗌學生去佢個工作室上堂嘅。」</p><p>自稱有渠道</p><p>佛都有火的家燕姐說：「逐個逐個學生去咗佢度上堂，啲學生話學費好貴，我收二千幾，佢成萬幾蚊，走返嚟問我哋。佢喺我度教咗半年左右啦，咁我覺得『咦，呢個人道義上有啲問題喎，咁我決定唔用佢。』」Celine於2014年參加內地《中國新聲代》節目，其實是家燕姐幫忙搭路，但Celine爸卻在網頁宣傳有渠道安排學生參賽，家燕姐沒好氣說：「係啲學生話番畀我聽，我就得啖笑，不過呢啲嘢過咗去，我都好開心佢個女喺《全美一叮》攞到個名譽，係一件好事。」<br>對於被家燕姐指控硬撬學生不道義，跟女兒身在美國的Celine爸昨發聲明，辯稱自己是盛情難卻：「當時有三位學生在家燕媽媽藝術中心報名參加群體歌唱課程，中途該三名學生的家長，曾多次誠意邀請本人擔任他們的私人歌唱老師，盛情難卻下，本人亦確有答允該三位學生之家長要求。」</p><p>捐贈保良局</p><p>不過，Celine爸最終亦跪低道歉及捐出八萬元學費：「上述事件若令家燕姐帶來不便及麻煩，本人深感抱歉；而本人會以家燕姐名義，將該三名學生之學費，全數捐贈保良局。一直以來本人及小女Celine對家燕姐非常尊重，並且感謝家燕姐對Celine的賞識及眷顧。」對於Celine爸爸的聲明，家燕姐昨現身電視城時封嘴：「佢嘅嘢我唔回應嘞。」此外，昨日本報亦收到多名讀者投訴Celine爸，一名自稱是其開設獵頭公司前員工表示，Celine爸經常強迫員工一人做幾個人工作，自己試過被迫開OT學寫網頁；另一名曾在歌唱中心做實習的前員工， 則稱被指工作質素不佳而要扣薪。<br>採訪：嵐山</p></body></html>