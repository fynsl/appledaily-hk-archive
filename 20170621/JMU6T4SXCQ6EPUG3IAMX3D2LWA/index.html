<html><header><meta charset="utf-8"><title>張學潤撐家燕姐均真</title></header><body><h1>張學潤撐家燕姐均真</h1><p>薛家燕狠批Celine爸爸沒道義，在其校任教時使橫手搶客，同樣在家燕姐的學校做導師的張學潤前晚在電話說：「我教小朋友儀態同catwalk班，不過冇撞過譚爸爸同Celine妹妹，第一次見係喺佢哋嘅唱片簽約儀式，當時我做司儀。」他力撐家燕姐好好人：「佢係好均真嘅人，就算我未上完堂，佢都追我攞票收錢，所以同佢做嘢好放心，既然家燕姐公開講呢件事，我覺得事出必有因。」<br>不過，張學潤認為大人的事不要影響小朋友：「因為小朋友係無辜，大家唔可以抹煞Celine妹妹係好有天份。」對於Celine爸爸教唱歌收一萬蚊四堂，他說：「覺得值得嘅人就捨得畀，唔值得就一蚊都唔畀。」另在學校教唱歌的蔡立兒以短訊回覆：「非常感激家燕姐之前給我機會教小朋友唱歌，任教時及現在都不認識譚先生及Celine，所以對此事一無所知！」<br>採訪：皓騫</p></body></html>