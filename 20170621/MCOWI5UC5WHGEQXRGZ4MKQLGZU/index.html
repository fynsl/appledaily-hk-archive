<html><header><meta charset="utf-8"><title>【新鞋速報】Pump Fury涼鞋襯金再現　Reebok聯乘日潮店谷新鞋</title></header><body><h1>【新鞋速報】Pump Fury涼鞋襯金再現　Reebok聯乘日潮店谷新鞋</h1><p>講Reebok經典鞋款，Pump Fury一定無走雞，雖然推出多年，但至今仍屬街上上腳率最高的Reebok鞋款。不過老本食得多都無味，所以品牌都積極為Pump Fury加入新元素，好似上年的Pump Fury Sandal，在盡量保留原有鞋形設計同時，把鞋頭鞋尾偷空做出有趣的涼鞋款，個人覺得相當不錯，夏天着一流。來到今年，品牌繼續玩涼鞋款，不過就以大路的黑、白主色上，加入搶眼到爆的金、銀色，浮誇型格，不過俾我揀的話，我都係比較喜歡簡單點的淨色版，唔知你哋又點睇？</p><p>而除Pump Fury Sandal外，今季還有另一大推鞋款Zoku Runner，玩針織簡約修腳，雖不算大熱，但卻很舒適。為盡力推高人氣，Reebok就跟經常跟不同品牌玩聯乘的日本知名品牌Mita Sneakers合作，推出沙漠色Zoku Runner，鞋面以棕色和米色色調混合編織，後跟以光澤的原皮作支撐位，比較特別的是聯乘版更配有鞋帶扣，更添特色。<br><br></p><p>Reebok<br>銅鑼灣Fashion Walk加寧街1-3號地下B舖<br><br>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>