<html><header><meta charset="utf-8"><title>偷食男得個吉車震梁榮忠珠峰洗底　周永恆自稱人渣</title></header><body><h1>偷食男得個吉<br>車震梁榮忠珠峰洗底　周永恆自稱人渣</h1><p>電影《志明與春嬌》名句：「成世人流流長，總會愛上幾個人渣。」<br> <br>就好似自然定律一樣，喺圈中，每隔一段時間，就會浮出幾個背妻或女友偷食嘅人種出嚟。數一數，倪震孔雀開屏酒吧啜爆大陸女學生張茆，再有導演彭順斷正喺商場同o靚模Liddy(李悅彤)咀嘴調情。<br> <br>以上人種嘅共通點，都係偷食，而更加重要嘅，偷食完都竟然得到正印或另一半原諒。<br> <br>之不過，未必個個咁好彩，偷食完，都可以當粉筆紙?咗去當冇事發生。<br> <br>梁榮忠<br>05年時，梁榮忠背住拍拖8年嘅鍾麗淇，偷食朱慧敏，更爆出車震事件。被傳媒稱為「世紀賤男」，事後遭鍾麗淇斬纜。07年，梁榮忠得志雲大師安排拍攝真人騷《勇闖玉珠峰》，一心洗底。近幾年又埋頭苦讀，完成戲劇藝術碩士學位，早年再修畢中大藝術行政管理碩士。可惜世紀賤男招牌跟一世，想喺電視入屋唔再有佢份，惟有讀多幾張「沙紙」責袋，同時轉型做幕後搞話劇，匿埋電台開咪。(新聞連結： http://bit.ly/2shBq2V  )<br> <br>吳浩康<br>02年入行嘅吳浩康(Deep)，由於聲底夠厚，當年被指係Eason陳奕迅接班人，兩年內出過兩隻EP，本應前途無可限量，可惜佢喺2004年，警方一次掃毒行動中，被搜出銀包內有一點二克可卡因，事業應聲而下。<br> 事業難翻身，不過把口o浪過油嘅吳浩康，歷年情史一籮籮，幾乎兩年換一次女友。13年吳浩康同鍾舒漫拍拖，二人仲去到談婚論嫁地步，但吳浩康被影到同o靚模Yvette Chow拖手喺街頭互啜。慘被背叛嘅鍾舒漫，最終取消埋婚禮。<br> <br>周永恒<br>自稱「人渣」嘅周永恒，出道至今負面新聞不絕，10年同趙頌茹(阿Yu)奉子成婚，不過3年前阿Yu報警指遭周永恒打傷，同時周永恒背妻偷食公司拍檔劉依靜（Ruby），二人更有多張淫照流出。阿Yu最終單方面結束4年婚姻，獨自撫養一對女兒。</p></body></html>