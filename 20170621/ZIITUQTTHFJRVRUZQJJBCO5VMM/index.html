<html><header><meta charset="utf-8"><title>王敏奕、曾國祥揀家品興奮攬實</title></header><body><h1>王敏奕、曾國祥揀家品興奮攬實</h1><p>【銅鑼灣】曾志偉兒子曾國祥（Derek）憑電影《七月與安生》在多個電影頒獎禮獲提名，兩位女主角更雙雙贏得今屆台灣金馬獎最佳女主角。事業上，Derek可算是非常得意，同時跟女友王敏奕感情穩定，早前兩人戴着情侶太陽眼鏡去超市，恍如連體嬰般挑選家居用品，之後王敏奕擔任「煮飯婆」回家玩煮飯仔。</p><p>途人認出</p><p>日前下午近5時，Derek跟王敏奕到銅鑼灣時代廣場地庫的city'super購物，兩人帶着同款眼鏡行到超市的家品部，似乎對廚房用品非常留意，先是研究裝調味瓶，之後兩人又去揀平底鑊，交換意見討論更超過10分鐘。其間，兩人頗為纏綿，王敏奕攬着男友的腰，Derek則搭着對方膊頭，非常有夫妻的感覺。而兩人似乎都深閨，喜歡家居煮飯仔，所以特別注重廚房用品。<br>之後Derek跟女友再去食物部選購一些沙律菜，然後結伴去埋單，整個購物過程花了足足40分鐘，絕對是精挑細選。當兩人行街時，有不少市民認出Derek是曾志偉兒子，在現場指指點點。</p><p>鍾意煮飯</p><p>近日忙於拍攝電影《飛虎極戰》的王敏奕，以WhatsApp回覆表示一向喜歡吃住家飯，她說：「平時有時間都會同男友喺屋企一齊煮嘢食，因為比較健康。佢乜嘢都鍾意食，唔會揀擇。大家都鍾意食住家飯，煮飯嘅時候男朋友都有幫吓手。」她笑言買及煮的過程很開心，飯後又可以坐在家中談天，不似在餐廳要趕交枱般速食。<br>採訪、攝影：徐錦池</p></body></html>