<html><header><meta charset="utf-8"><title>【參選港姐被起底】效法麥明詩？Pizza面原來係律師</title></header><body><h1>【參選港姐被起底】<br>效法麥明詩？Pizza面原來係律師</h1><p>日前港姐首輪面試，由於過百候選人均來去匆匆，曇花一現，所以大家就只能靠最原始嘅外型審美標準，去判定邊個係大熱，邊個係陪跑。<br><br>其實外表裡面，原來有唔少候選佳麗，家底同學歷都屬標青類型。前大律師林作就喺IG貼出其中一位有包包面去面試佳麗嘅相出嚟：「連續第三年有律師朋友參選。高學歷嘅人投身幕前，睇怕已成趨勢。讀得書多嘅人，識得跳出自己嘅comfort zone，乃係社會之福。」<br><br>《蘋果》打俾林作，佢話呢個港姐候選人，英文名叫Flora，林作同佢識咗幾年，Flora喺美國返嚟，本身做律師，但最近就quit咗。林作表示：「Flora係我朋友嘅前度女友，本身屋企有錢，知道佢最近冇做律師，唔知係咪同我一樣，覺得做律師冇乜滿足感，想喺幕前發展啩！」</p></body></html>