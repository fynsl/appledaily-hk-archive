<html><header><meta charset="utf-8"><title>【add時尚】紅人主場：99分待嫁女神苟芸慧</title></header><body><h1>【add時尚】紅人主場：<br>99分待嫁女神苟芸慧</h1><p>人生無高低起跌，還算完美活過嗎？<br>苟芸慧由幾年前暴肥無工開、碌卡借錢的谷底日子，回到今年索女回歸，愛情、事業神速前進，正是個「翻盤」重生。以100分滿分的話，苟芸慧自評現時已有99分，男友陸漢洋雖然未求婚，但彼此已認定對方，「我相信自己會係一個好稱職嘅賢內助，下廚、家務兩樣都有信心！」夢想婚禮的婚紗，更會自己設計！<br><br>撰文：林妙萍<br>攝影：周樂恒<br>攝錄：李祉澄<br>剪片：李祉澄<br>化妝：Amy Lee<br>髮型：Tommy Leung of ii hair nail<br><br>處女黨33歲成員苟芸慧近月堪稱大復活，過去三年，苟姑娘曾由宅男女神，跳落「肥苟」之名，捱過由壓力引起的甲狀腺問題、沒工開沒收入的低谷位。</p><p>男友錫梗開心</p><p>「嗰時銀行戶口係少到我唔敢睇啲數目，去到一個位，直情係要同銀行借錢，用credit card生活，因為我都要交租。」有否想過自殺？「可能我比較樂觀少少，冇咁諗過。」財政有問題，亦不敢問家人拎，因為對屋企總是報喜不報憂，經歷過生死邊緣：賽車炒車，才令她驚醒及堅強克服。<br>現時逐步變回索女，事業、愛情、自信都回來！「同之前比較，真係好咗好多，但可以再好啲，要多謝身邊朋友好支持我、好鼓勵我。100分嘅話，𠵱家有99分，我OK㗎，個人開心咗，過程中學識咗堅強，同埋點樣去處理自己嘅情緒。」她早前接受訪問時，對男友陸漢洋的感情仍處於觀察態度，「所有嘢都自然發生，要再相處吓先知道，都冇乜時間可以聚到、見到，但朋友話我係開心咗，咁女仔有人喺身邊support，俾人錫係開心啲。」<br>事隔一個月，兩人已由曖昧期低調，到公開肉麻晒幸福，男友公開在網上post「52099」（我愛你苟苟）。見家長、晒家傳之寶的鑽戒，她指男友未求婚，「𠵱家感覺好甜蜜溫馨，好有信心同安全感。大家畫面中，都有好美麗嘅期盼同將來，係朝向同一個目標，所以好踏實。」</p><p>多個國家擺酒</p><p>至於夢想婚禮？苟姑娘說：「會想簡單溫馨啲，只有家人同少數朋友，但擺酒可能會去幾個國家，因為啲朋友喺唔同地方，婚紗就應該自己設計。」對於成為太太，她亦充滿信心，「我相信自己會係一個好稱職嘅賢內助，下廚、家務兩樣都有信心。由細到大我都係大姐姐，日常生活嘅照顧對我嚟講，係件好簡單同必須嘅事。」<br>至於生兒育女一環，處女黨好友鍾嘉欣已有囡囡，岑麗香又疑似有喜，苟芸慧對下一代的想法卻頗令人覺得意外，「我應該唔會有自己小朋友，可能去領養一個，我寧願將呢種幸福，畀有需要嘅小朋友，畀溫暖佢哋。」她更想過像安琪蓮娜祖莉（Angelina Jolie）一樣，收養不同種族的兒童，組成國際大家庭，不過當然要先跟另一半商量。</p><p>賽車減肥</p><p>苟芸慧曾受甲狀腺問題困擾，水腫暴肥，有指體重直升上170磅，「呃人，真係冇上過去呢個磅數，我係唔睇磅數，因為唔想畀自己壓力，每次去診所，都係姑娘睇。」<br>減肥之路從來艱苦又寂寞，苟芸慧的賽車減肥卻充滿樂趣，「忍唔住講，其實我有一個好靚仔嘅教練，佢係typical靚仔鬼佬，鼻高高、眼大大，令我上堂更加開心同專心，哈哈！」至於節食，就真的只能靠意志，「朝早食飯，配唔同餸，好似牛肉炒菜咁，再加一杯咖啡。中午就salad為主，夜晚就盡量6點前食。」</p><p>更多精采時尚內容，盡在 http://add.appledaily.com 。</p></body></html>