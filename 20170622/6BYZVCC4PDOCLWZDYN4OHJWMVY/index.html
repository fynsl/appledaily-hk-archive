<html><header><meta charset="utf-8"><title>隔牆有耳：777班子加埋999歲 - 李八方</title></header><body><h1>隔牆有耳：<br>777班子加埋999歲 - 李八方</h1><p>林鄭新登場嘅班子，好多舊面孔，部份年紀亦唔細。八方做過統計，林鄭連同司局長總共17人，所有人嘅年齡全部超過50歲，其中7位更加達60歲或更高齡，17人總計，原來係有999歲。</p><p>平均老過上屆3歲</p><p>當中最年長嘅係是候任財經事務及庫務局局長劉怡翔，現為67歲，5年後就破七（70）達72歲。<br>政界一直熱傳，劉怡翔並唔係林鄭嘅財庫局局長首選，有花生友仲估緊，林鄭或者可能喺任期中段換人，而年紀較大嘅劉怡翔係「頂頭大熱」，希望注入新思維，前提當然係佢終於搵到人肯加盟，以及……現已60歲嘅林鄭會爭取連任喎！<br>最後生嘅則係候任政制及內地事務局局長聶德權，不過都已經52歲咯，總計今屆班子平均年齡58.7歲，整體平均年齡老過上屆各問責官員最初上任時3歲。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>