<html><header><meta charset="utf-8"><title>屋企裝修　老公四圍飛千嬅湊仔做家務謝晒</title></header><body><h1>屋企裝修　老公四圍飛<br>千嬅湊仔做家務謝晒</h1><p>領賢慈善基金昨日假尖沙嘴舉行慈善晚宴，翁嘉穗低胸赴會，楊千嬅就和老公丁子高現身。問到會否頂替劉德華年尾紅館檔期？千嬅說：「應該有好消息，公司安排緊，場數量力而為。」千嬅樣子有點倦，她表示因為屋企局部裝修，老公經常要飛，自己朝早7時要湊小朋友返學，跟住做家務。</p><p>電筒照醒以為賊</p><p>千嬅指今次主力幫囝囝房裝修，更爆老公夜晚扮鬼，丁子高解釋：「因為囝囝瞓喺老婆隔籬，唔想嘈醒佢，所以用iPhone電筒照醒千嬅，佢可能以為係賊，大嗌。」問到老公地位是否被兒子霸佔了？他扮呷醋說：「係囉，邊個男人瞓喺你側邊。」千嬅聞言即啋。</p><p>Eason搵藉口放假</p><p>鍾鎮濤（阿B）拖老婆范姜出席，他透露父親節收卡：「鍾幗送superman油畫，冧到superman塊面都甩色，但唔係好似我。」對於譚詠麟在父親節貼兒子曉風牽手相，阿B笑言：「唔係曉風，係許冠傑，點解以前我同佢開騷，佢唔拉我隻手。」<br>至於基金會青年大使陳奕迅（Eason），就跟國際女高音歌唱家Renée Fleming合唱單曲《I Want》為基金籌款，這首歌很多人曾翻唱，Eason說：「係呀，我都有參考，呢首歌係我揀，覺得幾得意，首歌可以容納唔同語言，未認識呢位女高音前，都諗佢可唔可以唱啲咁鬼馬嘅歌，點知佢都好鍾意。」<br>Renée以英文表示：「今次好開心好興奮，Eason是很有趣的人，我好喜歡他的聲音，覺得好有力量，聲音質感好好。」問會否盡地主之誼帶Renée周圍去？Eason說：「下次先啦，佢話覺得香港好潮濕，但對把聲好好，知道佢嚟緊喺紐約有音樂劇，可以帶埋阿女去，有藉口放吓假。」<br>採訪：羅慧敏<br>攝影：沈健程</p></body></html>