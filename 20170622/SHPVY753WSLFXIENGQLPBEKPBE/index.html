<html><header><meta charset="utf-8"><title>雷頌德：好多人北上變巨星</title></header><body><h1>雷頌德：好多人北上變巨星</h1><p>【本報訊】雷頌德（Mark）入行逾20年，除了是音樂人，現在還身兼經理人一職，去年簽了19歲新人張美儀，捧做唱作歌手，他說：「樂壇好多嘢同以前唔同，唱片工業係萎縮，公司budget（預算）少咗好多，以前唱片公司肯使錢，試過有杜可風影封套，𠵱家相信要大粒歌手先有機會，除非你公司好多錢使。」</p><p>明知蝕本照簽新人
</p><p>既然知道是蝕本生意，為甚麼仍願意投資？Mark認為「自己簽一個人，唔單只係同人做歌，主動性強啲，想做乜嘢歌就去做」，不過他亦承認這行業不是人人適合做，想一步登天一定不可能。有幸成為Mark愛將的張美儀，表示早知這年代當新人非易事，指有互聯網後聽歌的人分散了，但慶幸有家人支持。<br>說到歌手北上發展，Mark認為：「大陸比香港market（市場）大，多好多資金，香港係蚊髀同牛髀。香港藝人邊個唔想留喺香港做？個個都想！但好多喺香港失意，上去變天王巨星，點可以怪人北上？人哋都要求生。如留喺香港冇迴響，又好難怪大家將重點放上大陸。」<br>■記者小米<br>髮型、化妝：Zoey Chin Beauty</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>