<html><header><meta charset="utf-8"><title>【有機打】早到機場唔怕悶　關西機場免費玩Switch</title></header><body><h1>【有機打】早到機場唔怕悶　關西機場免費玩Switch</h1><p>早到機場點算好？通常會幫襯餐廳或早點入禁區免稅店Shopping，如果在日本關西國際機場搭機返香港，就有多一個選擇－－打機！任天堂將會在6月23日在關西國際空港第一客運大樓開設「Nintendo Check In」，可以免費玩任天堂最新Switch遊戲（2至3款）、3DS遊戲（1至2款）及手機遊戲（1至2款），玩幾鋪《Mario Kart 8 Deluxe》再上機都未遲！開幕頭3日（6月23日至25日），Mario更會現身「Nintendo Check In」在指定時間同大家影相。不過「Nintendo Check In」開放時間就唔長，每日只開上午10時30分至下午5時30分，如果搭早機或夜機就未必玩到喇。</p><p>資料來源：Nintendo<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>