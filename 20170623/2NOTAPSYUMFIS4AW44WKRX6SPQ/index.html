<html><header><meta charset="utf-8"><title>開心見誠：在床上睇電視可以嗎？ -  李德誠</title></header><body><h1>開心見誠：在床上睇電視可以嗎？ -  李德誠</h1><p>「醫生，你快啲幫我話吓佢啦，佢話極都唔聽，成日都鍾意喺張床上面睇電視，由夜晚10點幾睇到12點，然之後先至熄燈瞓覺，梗係瞓唔着啦！」黃伯剛剛才坐下來，太太已經急不及待向我投訴。<br>「其實佢瞓得咁差，都係自從將個電視搬入睡房開始，之前間唔中都會瞓唔着，一個禮拜兩、三晚啦，但自從坐喺床度睇電視之後，就晚晚都瞓唔着喇！」<br>「邊度係吖，我睇吓新聞睇吓劇集之嘛。」黃伯反駁道。<br>「醫生，你唔好信佢呀，話就話睇新聞，其實最緊張咪都係嗰啲財經新聞，個市有咩波動，佢就成晚都瞓唔着喇，但話極都唔聽，死口唔認……」太太急不及待回應。<br>「睇吓電視，個人輕鬆吓，好瞓啲嘛！講你都唔明㗎喇！」黃伯說得開始有點激動。<br>那麼到底在床上看電視，會否影響睡眠質素呢？首先，電視機跟我們的智能手機一樣，都會釋放大量藍光，這些藍光會刺激腦部，影響睡眠質素。所以在床上看電視，跟看手機、平板電腦沒異，都會因為這些藍光而失眠。<br>此外，我們要容易入睡，身體和情緒需要處於一個鬆弛的狀態， 所以睡房是一個「神聖」的地方，任何可能令到身體或情緒緊張的事情，都要盡量避免在睡房裏做，諸如做運動、看文件、覆電郵、看武俠或偵探小說等等，都應該避免在睡房裏（尤其床上）進行。至於看電視，一般來說都需要集中精神，才能夠吸收到電視裏的資訊，又或是追蹤劇集的劇情，而且大部份新聞和劇情，都會盡量做得引人入勝，少不免會有不同程度的刺激成份。 <br>所以一般來說，在睡房裏看電視不能像黃伯所說，是一個輕鬆的項目，如果經常在床上看電視，身體一坐在床上，便會自動自覺地進入精神集中，甚至是一個緊張的狀態，這自然不利於入眠。<br>當然看甚麼類型的電視節目，用甚麼的態度看電視，也會因人而異，所以也不能沒有例外。問題是黃伯本身的睡眠質素已經不甚佳，再加上床上看電視這個壞習慣，難怪睡眠質素變得越來越差！   <br><br>伸延閱讀：  http://www.facebook.com/pages/Cheerful-Life/428960323870312 <br><br>李德誠<br>精神科專科醫生</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>