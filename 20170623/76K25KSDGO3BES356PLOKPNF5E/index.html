<html><header><meta charset="utf-8"><title>暗撻中佬　澳門攬到實夢夢飛Ricky「仲係好朋友」</title></header><body><h1>暗撻中佬　澳門攬到實<br>夢夢飛Ricky「仲係好朋友」</h1><p>現年32歲戴夢夢前年與51歲太極鼓佬朱翰博（Ricky）爆出戀情，二人年紀相差近20年，當時有指夢夢是小三搶人夫，指Ricky與太太Anne尚處於同居兼未搞離婚，而Anne更聲稱試過兩次捉姦等新聞。昨日有報道指夢夢與Ricky已分手數月，女方上周二與一名年約40歲的中年男士在澳門銀河酒店賭場玩樂，其間在電子賭枱玩時，二人全程攬腰連體嬰，中年男更不時摸夢夢塊面，親暱程度如熱戀情侶。</p><p>嫌冇新意</p><p>Ricky事後得悉夢夢與中年男過大海，多番迴避下才認與夢夢已分手數月，但二人不久前齊齊出席林敏驄演唱會做幕後工作，沒有異樣。二人其實聚少離多，知情者爆料，夢夢仍追求激情，想男友有新意，Ricky又常要返內地打理音樂中心，沒時間陪她。</p><p>維護新歡</p><p>本報昨日聯絡夢夢，問到與中年男密遊澳門，她說：「其實大家仲了解緊，佢係圈外人，唔想講太多！」問到與Ricky的關係，夢夢表示：「我同Ricky分開咗一段時間。原因呢啲就唔答啦，我同佢冇涉及第三者，𠵱家仲係好好朋友，其實分手前大家有嘗試努力繼續行落去，但最終唔得，大家係和平分手。」<br>採訪：王梓曼</p></body></html>