<html><header><meta charset="utf-8"><title>得獎歌曲年份不符疑造假Celine爸爸捲拖糧風波</title></header><body><h1>得獎歌曲年份不符疑造假<br>Celine爸爸捲拖糧風波</h1><p>現年9歲小巨肺譚芷昀（Celine）因為參加《全美一叮》（America's Got Talent），演唱電影《鐵達尼號》（Titanic）主題曲《My Heart Will Go On》爆紅，成網上熱話，連帶爆出爸爸譚順生（Steve）開設音樂學校Sing And You教唱歌。事後被薛家燕指譚爸爸為人「居心叵測」，譚爸爸在家燕姐的音樂學校任教時，撬走學生。事後譚爸爸迅速道歉，並答應捐出8萬元學費。</p><p>走兩間公司</p><p>昨日本報讀者陳先生爆料，指原本到一間叫Consult DB公司實習，最後變成到譚爸爸學校任職，陳先生昨日以短訊回應：「最後間公司介紹咗我去另一間公司，就係譚生間教人唱歌公司，之後先發現原來Consult DB呢間headhunt都係譚生嘅。」<br>陳先生見工時明言是實習，所以一星期只返三日，每日工作8小時，人工大概2,000元左右，他說：「我返咗一個月，好奇怪嘅係我一星期返三日，但係兩邊走。喺Consult DB又唔係做公司嘅嘢，係做音樂學校嘅嘢。」陳先生表示做了一個月，譚爸爸完全沒有出糧意思，他說：「之前畀晒銀行戶口佢，冇過戶亦冇出過現金，覺得間公司好怪，所以一個月之後就冇做。」本報為此聯絡譚爸爸，但至截稿前未有回覆。<br>譚爸爸的唱歌資歷亦被網民起底，發現他申報贏獎時唱的歌曲，在參賽時仍未面世。例如張學友的《妳的名字我的姓氏》，在他聲稱獲獎的9年後才面世，同樣事亦發生在許志安的《唯獨你是不可取替》及黎明的《愛比我重要》，都被譚爸爸「預早唱過」。<br>另外，《全美一叮》的官網上載了Celine唱歌片段，引來主題曲原唱者Celine Dion在自己網頁轉發，更讚對方可愛。外籍藝人布偉傑（Brian Burrell）曾跟譚爸爸學過唱歌，他說：「最大得着係學識震音，佢好鍾意集中喺震音。」譚爸爸跟Celine到外地旅遊，據知今日會由美國返港。譚爸爸會於星期日出席自己的新碟記者會，屆時回應近日的不利傳聞。<br>採訪：李森</p></body></html>