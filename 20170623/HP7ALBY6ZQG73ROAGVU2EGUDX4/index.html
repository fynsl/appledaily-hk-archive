<html><header><meta charset="utf-8"><title>驚現孖生菲律賓Coffee林芊妤：佢更新fb仲勤力過我</title></header><body><h1>驚現孖生菲律賓Coffee<br>林芊妤：佢更新fb仲勤力過我</h1><p>人有相似，物有相同，昨日喺Coffee(林芊妤)就喺菲律賓搵到佢嘅孖生姊妹喇！<br> <br>是咁的，早兩日Coffee有一位朋友，講笑咁同佢話喺網上發現到一個同佢生得好似嘅女仔，但係呢個人係菲律賓人，開頭佢都冇在意，覺得人有相似其實啲都唔奇，但今日朋友又再提醒佢，話擔心佢會捲入麻煩，所以佢都唔敢怠慢，馬上去look look咩事。<br> <br>Coffee cap咗呢個自稱菲籍女子嘅fb，留言稱：「我朋友話我知，我喺菲律賓有位孖生姐妹add佢Facebook 。其實驚奇嘅係佢可以無聊到合成我張相同人哋張相扮玩完web cam。我唔明點解要花咁多心機用假相去玩facebook？究竟係咩心態？不過講真?睇完佢嘅facebook，我覺得佢仲勤力過我本人，最後講番正題...都係唔想有人俾佢呃咗或者我捲入任何騙案，可以report fb嗎？」<br> <br>咁有網民見到，當然即刻叫Coffee要向fb舉報呢件事啦，而《蘋果》昨日都向Coffee了解呢件事，Coffee話：「前兩日有朋友，講笑話我有孖生姊妹喺菲律賓，開頭冇乜點為意，有個唔知男定女扮我，又cap我圖扮同人用webcam傾偈，入咗去睇，佢都好用心去打理個fb。你問我係咪俾人用相係咪好嬲，咁又唔係，但我就擔心，因為o依家網上咁多騙案，佢又做到咁真，驚佢用嚟呃人，朋友叫我公開呢件事，費事一陣捲入啲咩騙案。」<br> <br>講真騙徒嘅手法真係層出不窮㗎，大家都係小心為上。<br> <br>呢個偷Coffee相嘅facebook acc，已經喺夜晚悄悄咁刪除咗，咁Coffee唔使擔心啦！</p></body></html>