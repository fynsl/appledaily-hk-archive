<html><header><meta charset="utf-8"><title>中環在線：單偉豹要「勁投」又生又發 - 李華華</title></header><body><h1>中環在線：<br>單偉豹要「勁投」又生又發 - 李華華</h1><p>路勁（1098）近排風頭勁，積極在港投地之外，又分拆旗下高速公路業務勁投國際（3682）上市。<br>好多上市公司都鍾意揀靚冧巴做上市編號，路勁主席兼勁投董事長單偉豹都唔例外。聽講，公司特登捐咗100萬畀公益金，揀咗上市冧巴3682，貪佢好意頭，又3（生）又8（發），總之就同公司名一樣，要好勁。勁投下周招股，集資最多23億元㗎。<br>單偉豹咁緊張勁投，噚日亦親自出席勁投推介會，撞正路勁早兩日一擲30幾億投得屯門一幅住宅地，傳媒當然關注投地多過勁投。單偉豹畀出例牌答案，認為作價合理，會繼續在港積極投地咁話。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>