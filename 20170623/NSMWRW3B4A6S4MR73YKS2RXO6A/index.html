<html><header><meta charset="utf-8"><title>「香港成為中國電影一部份係必然」杜琪峯：不放棄拍純港片</title></header><body><h1>「香港成為中國電影一部份係必然」<br>杜琪峯：不放棄拍純港片</h1><p>【香港20年】<br>【本報訊】香港回歸20年，政治體制同內地越走越近，港片漸變成稀有。回歸前杜琪峯監製、銀河映像創業作《一個字頭的誕生》，被視為預示香港人對回歸的抉擇，稍後的《黑社會》系列大膽借世襲及任命，有暗諷香港政治意味。展望香港電影未來，杜琪峯斷言「香港成為中國電影嘅一部份呢個必然嘅」，但他依然不會放棄拍攝純港片的機會，鮮浪潮會是港片另一出路。<br>記者︰何永寧　譚倩宜</p><p>今年金像獎最佳電影《樹大招風》由三位鮮浪潮導演執導，電影的命題，三大賊王的結局是「偶然」或是「必然」。引伸香港電影在回歸20年後，港產片迷都會問，合拍片是否已經成為必然的結果。導演杜琪峯早前在觀塘寫字樓接受訪問，他提供了一個肯定的答案說：「香港成為中國電影嘅一部份呢個必然嘅，97後至到近年嚟更明顯，睇嚟再10年20年都會係咁樣。」港片買少見少，合拍片成行成市，但杜琪峯執言不會放棄拍港片。他笑言因為一離開深圳，踏出飛機那一刻，因為語言及文化差異，已經變成半啞：「唔識寫嘢喇，唔識去講嘢。唔係話人哋有問題，係我有問題。最重要我嘅信念會係對香港電影，嗰個熱情係香港，呢個係我認識嘅地方。」</p><p>不藉合拍片挑戰政治問題</p><p>但他強調一項事實，既然合拍片是必然，就不可以藉此挑戰政治上的問題，他說：「呢個無謂嘅事嚟，如果係咁你何必要合拍呢。香港好多電影，只要唔涉及呢啲問題，都可以拍。反而我有一個想法，有機會會再多啲時間去拍香港電影，唔理送唔送審，乜都唔使理，拍我自己點睇，想表達嘅嘢，呢個係我追求同我必須要做嘅事。」<br>不少人視杜琪峯為鮮浪朝電影計劃的教父，目前的收成可以視為一個必然的結果。杜琪峯10年前進入藝發局，搞鮮浪潮電影比賽，當時已預料至少三屆（共9年）才有成績，他笑說：「除非有天才。呢個步伐係我當日預測。剛巧10年，先至出現咗一班有唔同想法嘅後生仔。鮮浪朝做咗應該要做嘅事，三部後啲人話你叻，至係咋。」杜琪峯作為先導者，有責任為新一代提供平台同渠道，只要他們認為電影有發展的話，都會盡量去協助。</p><p>《黑社會》被視為政治寓言</p><p>在97年前的電影《一個字頭的誕生》是杜琪峯、韋家輝統領的銀河映像創業作出品，因為電影探討宿命，有人解讀為香港人面對回歸的焦慮。杜琪峯解釋整個創作到導演，都是由韋家輝負責，「講97問題好、社會迷失冇前景，係影評人加上去。當然你令到人咁加上去，你嘅戲必然有一個催化作用」。銀河影像堅持的是獨立同創新題材，他們的作品經常被人覺得有政治寓言，在電影《黑社會以和為貴》中內地公安對古天樂就講過「我們不是不相信選舉，只是擔心選出來的人會擾亂秩序」的寓意就最清楚不過，杜琪峯說：「我只不過想從電影講出嚟，時代嘅轉變都會出現唔同嘅人同方法，一個世襲同一個競選出嚟係存在嘅，唔係我作出嚟。至於睇成香港寓言，如果起步唔係咁嘅遭遇，可能結局唔一樣。」</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>