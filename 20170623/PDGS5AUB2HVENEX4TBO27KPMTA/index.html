<html><header><meta charset="utf-8"><title>面試港姐被爆做地產月賺46萬間尺鼻Angelica：我唔係騎呢</title></header><body><h1>面試港姐被爆做地產月賺46萬<br>間尺鼻Angelica：我唔係騎呢</h1><p>有港姐的地方，就有是非。無綫大前日為《2017香港小姐競選》進行首輪面試，火速彈出的參賽佳麗是兩年前曾以𡃁模身份入行的何沛沂（Angelica），現年25歲的她因面試時臉上的「間尺鼻」成功搶鏡成焦點，她又被爆參選前曾做半年地產經紀，為賭王三太陳婉珍以5,700萬元買下黃竹坑環匯廣場逾3,000呎地舖，月賺46萬佣金。對於是非接踵而來，Angelica前日回應說：「識我嘅人都知我唔係騎呢。」</p><p>大前日無綫《2017香港小姐競選》進行首輪面試，131位佳麗，燕瘦環肥，現年25歲的「間尺鼻」Angelica成為焦點，同時成為網民起底對象。根據資料顯示，Angelica前年曾以「何沛沂」的名字簽約信星亞太娛樂，跟來自內地MK Pop組合拾音社是同門，做過𡃁模的Angelica，兩年後決定再博一鋪選港姐。<br>Angelica兩年前入行時，曾跟台灣男星黃鴻升合作拍電影《一屋二欺》，但最後該片因資金問題停拍，黃鴻升指被拖欠片酬。Angelica憑「間尺鼻」而一夜成名，負面新聞排山倒海湧現，有讀者報料指她曾整容，也有傳她做過夜場公關，她都迴避說：「唔知點解好似好多人都唔鍾意我，但係我都唔識佢哋！」當年以𡃁模身份出道的Angelica，曾為本報拍攝三點式專訪，報稱三圍是32D、24、33，對於擁有D奶導彈，她分享獨門珍珠奶茶豐胸法：「爸爸媽媽都好瘦，食極都唔肥，上圍豐滿可能因為讀書時已經好鍾意飲珍珠奶茶，差不多每日都飲。」</p><p>替賭王三太買舖</p><p>有指Angelica參選前曾在利嘉閣西區分行做過地產經紀，任職半年，個人單月營業額更高達46萬，今年1月份還獲得該分行最高營業額亞軍，據知Angelica是替賭王三太陳婉珍以5,700萬元買入由恒地（0012）及協成行合作發展的黃竹坑環匯廣場地舖、廣告牌及一個車位，當中地舖面積約3,337方呎，扣除廣告牌及車位，平均呎價逾1.5萬元，由Angelica跟姊姊及一名同事完成交易，Angelica獲46萬佣金並成最高營業額亞軍，及至今年4、5月時她突然辭職，看來是為參選做準備。</p><p>「面試冇提做Model」</p><p>問到Angelica是否曾變臉？她前日接受電話訪問時說：「唔想再回應其他，因為我都未入選，唔知點解咁鍾意搵我炒作。」面試時可有對無綫交代曾做過𡃁模？她續說：「面試冇提過以前做model，我覺得啲人好似想攞我嚟炒作。」下周會有第二輪面試，可有信心入圍？她說：「其實認識我嘅人都知我唔係嗰啲騎呢，如果覺得我要行嗰啲路線都冇辦法。」如不能入圍是否仍想在娛樂圈發展？她說：「唔回應喇，無綫都唔畀我講咁多嘢。」<br>此外，就三太透過Angelica買舖，三太助手Sandy昨回應：「何太物業買賣係公司同事處理，唔會有印象同知道經乜地產公司。」有指該舖是給超雲創業，超雲也因而認識「間尺鼻」姊妹，Sandy則說：「一定唔會，就算真係有呢類買賣都唔會係佢自己跟。」<br>採訪：唐琛悠、唐如</p></body></html>