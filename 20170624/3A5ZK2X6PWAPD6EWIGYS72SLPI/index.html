<html><header><meta charset="utf-8"><title>台慶　頒獎禮　拆夥靠六嬸</title></header><body><h1>台慶　頒獎禮　拆夥靠六嬸</h1><p>【本報訊】香港回歸後，無綫電視被指討好中共，在處理新聞及節目的手法被詬病，「河蟹」、「事事旦旦」之餘，更遭網民取笑TVB已變成CCTVB，即無綫加中央台。曾經效力無綫17年的前總經理陳志雲日前細說TVB秘聞。<br>1997年開始，無綫每年11月19日《萬千星輝賀台慶》中，會一併舉行電視頒獎禮選出視帝視后，原來當年陳志雲提出做頒獎禮後，製作部曾經因為怕得罪人而極力反對；至2006年開始將電視頒獎禮由台慶分拆出來做獨立節目，竟是因方逸華「詐型」。陳說：「有次同方逸華小姐開會，方小姐話『喂，你哋都好唔使諗嘢喎，你喺《萬千星輝賀台慶》度做埋個頒獎禮，大部份時間都去咗頒獎，其他嘅嘢唔需要創作啦！』其中一個原因拆開係因為咁。」<br>另外，1993年《十大勁歌金曲頒獎典禮》增加了國內最受歡迎男女歌星獎，其後改名為亞太區最受歡迎歌男女星，說到林峯2009年首奪此獎被喝倒采，取笑他是「亞皆老街至太子道西」男歌手，陳志雲坦言：「嗰次我係唔同意，我唔係話林峯唔好，但我唔認為佢喺嗰一年孭到嗰個獎，覺得反而對佢唔好，呢個係我當時意見，我未必啱，大家傾㗎嘛。」<br>■記者戴彩煥</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>