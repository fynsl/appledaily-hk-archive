<html><header><meta charset="utf-8"><title>【重新包裝】Sega經典遊戲　手機平台免費任玩</title></header><body><h1>【重新包裝】Sega經典遊戲　手機平台免費任玩</h1><p>影片：http://bit.ly/2sZXS1U<br><br><br>Sega一直都有在手機平台推出旗下經典遊戲，但都係採取收費做法，有幾多玩家會課金就得Sega先知。近日據報Sega想轉型成為類似「懷舊遊戲中的Netflix」（Netflix of retro gaming），終於決定進行一次Rebranding品牌重塑工程，以「Sega Forever」之名重新包裝經典遊戲，加入排名榜、雲端儲存及觸控式操作，而最緊要是可以免費下載，玩家唔使錢就有得玩！</p><p>當然，免費下載是有代價的，就是在遊戲中不斷加插廣告，如玩《Sonic The Hedgehog》時，每過一版就會彈出廣告，其實都有啲煩；如果想無廣告的話畀錢就得，每款遊戲公價都是$15，其實已比之前定價相同或更平。首批納入「Sega Forever」遊戲有5款，包括有《Sonic the Hedgehog》、《Altered Beast》（《獸王記》）、《Phantasy Star II》、《Kid Chameleon》及《Comix Zone》，後兩款遊戲大家應未必熟悉；Sega亦公佈每隔兩星期會推出一款「Sega Forever」經典遊戲，官網亦已經披露下一輪將會推出網球遊戲《Virtua Tennis Challenge》，以這款遊戲現時iTunes仍然賣緊$38，就算之後買無廣告版本都只是$15，平好多。</p><p>資料來源：Sega、The Verge<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>