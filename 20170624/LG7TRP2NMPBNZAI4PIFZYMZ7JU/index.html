<html><header><meta charset="utf-8"><title>婷婷爆鷹眼投訴少見面</title></header><body><h1>婷婷爆鷹眼投訴少見面</h1><p>謝婷婷、薛芷倫及馬詩慧等昨晚現身中環四季酒店出席護膚活動，婷婷提到與緋聞男友「鷹眼」謝洛美維拿（Jeremy Renner）的拍拖生活，她沒否認戀情：「我喺LA嗰邊，專心返學，有時間見面，喺屋企睇吓戲，食吓飯，佢都專心佢嘅音樂，會唱歌、彈琴、彈結他，佢練緊嗰時我會專心聽。」二人分隔兩地，會否夾時間見？她表示：「我冇提議，自己工作為先，都唔知佢支唔支持，有時佢覺得我只係工作唔理佢，但自己搏殺期，唔想做嘢分心，隔咁遠都係好，感覺佢想有個人喺身邊想穩定。」<br></p><p>另外，薛芷倫早前在節目提到癌病康復後在社交活動被「L太」捽面，她表示：「如果透過電視有人講畀佢知，做呢件事情傷害咗我，我唔怪責佢，係想正面訊息講，生病係應該俾人關心，唔係做一啲行為傷害人。」<br>採訪：羅慧敏<br>攝影：沈健程</p></body></html>