<html><header><meta charset="utf-8"><title>趣趣地：小狂牛換班照贏</title></header><body><h1>趣趣地：小狂牛換班照贏</h1><p>西班牙「小狂牛」話畀大家知，佢哋係今屆U21歐國盃大熱門！上周五U21歐國盃B組最後一輪賽事，賽前篤定出線嘅西班牙正選11人換晒，依然憑巴塞中場丹尼斯蘇亞雷斯奠勝，以1:0小勝塞爾維亞，三戰全勝入四強。同組嘅葡萄牙雖然贏馬其頓4:2，但得失球不及A組次名斯洛伐克，唔能夠以最佳次名出線四強，宣告出局。</p></body></html>