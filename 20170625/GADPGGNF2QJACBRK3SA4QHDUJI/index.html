<html><header><meta charset="utf-8"><title>身形變足20年韓君婷97選美　第一次失敗</title></header><body><h1>身形變足20年<br>韓君婷97選美　第一次失敗</h1><p>【《蘋果》專訪】香港選美史上，在二十年間出現了很大的變化，今日已經沒有亞姐，再說港姐的地位，亦今非昔比。回憶總是美好的，1997年的亞姐冠軍韓君婷和港姐冠軍翁嘉穗，給大家難忘的印象，選美之後的二十年，讓她們細訴自己的小故事。<br>當年因亞姐冠軍朱燕珍瞞婚被除去亞姐冠軍之名，本來亞軍的韓君婷接棒1997年亞姐冠軍權杖，對於她來說，一世難忘。現年41歲的韓君婷日前受訪時笑說：「蝕咗嗰晚，就係蝕咗嗰吓戴后冠同繞場一周嗰吓！」回想當年今日，韓君婷在亞姐總決賽只得亞軍，初嚐「職場體驗」，她說：「第二日返工嘅時候，你就會知道你係第二同第一嘅分別喇。就算你整整吓頭都好，都會俾人拉開你推你埋一邊，點解呢？就因為冠軍到喇，做咗冠軍先，你第二唔緊要喇。咁所以呢個體驗對於我嚟講好珍貴囉，因為人生裏面，我徹徹底底一次真係失敗，講真，鬼叫你攞唔到no.1咩！」</p><p>介意做火柴人</p><p>入行之後，韓君婷簽公司外闖，又過檔無綫，曾經由「巨躉」變做「火柴人」，二十年的變化，韓君婷今日依然故我，講到一個「肥」字，她說：「冇一個電視或者電影嘅導演係有叫過我減肥，冇人因為覺得我肥咗醜樣囉！」她續說：「只不過我籮大囉，呢個係英國人身形。」<br>韓君婷認為02年拍纖體廣告前是最肥，原來只是128磅。比起「巨躉」，韓君婷更加介意做「火柴人」，因為當時她患抑鬱症，並未有即時處理：「抑鬱係因為我個blood裏面製造唔到某一啲嘢出嚟，但係點樣發現呢，就係纖體廣告之後，減肥、StarEast追唔到數，又自己再執埋啦，種種呢啲問題，咪會有個domino effect囉，咁好明顯有影響工作，因為我喺無綫就停咗。」<br>採訪：懷鈺、嵐山<br>攝影：陳慧安<br>場地提供：高興</p></body></html>