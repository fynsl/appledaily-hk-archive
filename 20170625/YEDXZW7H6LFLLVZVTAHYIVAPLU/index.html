<html><header><meta charset="utf-8"><title>羨慕雷神騎巴基之星！祈普敦：我騎「泥地版巴基」都滿足</title></header><body><h1>羨慕雷神騎巴基之星！<br>祈普敦：我騎「泥地版巴基」都滿足</h1><p>出戰周日（25日）第五場四班1200米泥地，蘇保羅馬房之「金地飛客」，由於連續三場在泥地同程早段留到好後，最終如飛殺上贏馬，被馬迷譽為泥地版「巴基之星」。<br><br>對於這個封號，蘇保羅笑住回應說：「『金地飛客』的質素及級數同『巴基之星』差好遠呢！不過如果叫『金地飛客』為泥地版『巴基之星』或低班版『巴基之星』，我都覺得幾恰當！」<br><br>「金地飛客」今仗續配祈普敦操刀，他笑笑口說：「冠軍騎師雷神莫雷拉就騎『巴基之星』，我是後輩，冇得騎明星馬『巴基之星』，但可再策泥地版『巴基之星』都好滿足了。『金地飛客』今場要面對負頂磅133磅的難度，排九檔稍外亦是挑戰，但此馬上仗贏馬姿態仍然輕鬆，續爭四班賽肯定有利，可望取得四連捷。」</p></body></html>