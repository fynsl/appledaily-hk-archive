<html><header><meta charset="utf-8"><title>收起紅旗　西環契仔攻中間票</title></header><body><h1>收起紅旗　西環契仔攻中間票</h1><p>【本報訊】西環契仔契女、隱形左派、開明建制派、民建聯B隊，回歸廿年，部份建制派候選人不再如回歸初期，打正旗號以既紅且左的保皇黨旗幟出戰，而是化身為專業獨立人士參選。首個被稱為「西環契仔」的律師謝偉俊認為，即使獲西環眷顧，也非「瞓喺度都贏」。契仔、契女的勝出，反映本港確有不少保守中產專業人士的力量。<br>2000年立會港島區補選，由余若薇力壓鍾樹根勝出，當年也有個候選人叫謝偉俊，穿超人裝拉票，奪5,000票連按金也沒收：「當時我係法律超人，騎呢啲、激啲、諷刺性啲，支持我嘅都係啲後生仔，當時有個中學生報告，話我係年輕人最接受嘅參選者。」<br>告別激進，2008年，謝偉俊「爆冷」在功能組別旅遊界當選，自此便獲西環相中，之後兩屆轉戰九龍東，連贏兩屆，其後更在富貴的灣仔區議會樂活選區擊敗民主派當選，「西環契仔」的稱號不脛而走。</p><p>迎合建制選民口味轉變</p><p>由無後台到有西環眷顧，謝偉俊留意到，連建制派選民口味也轉變了，「政治市場同消費者市場一樣」，總有市民喜歡建制派，但卻不喜歡唯命是從、過份保皇的建制派，他這類專業人士、不太左派的人便是選擇：「個別政黨，甚至中聯辦，都想迎合社會嘅情況，自不然喺策略上同戰略上有不同改變。」<br>回歸初期，保皇黨若非民建聯，便是自由黨。廿年下來，前高官葉劉淑儀、大律師梁美芬與容海恩、律師何君堯、大老闆田北辰，一個接一個當選，獲不少專業、保守中產支持。但謝坦言即使有中聯辦支持，不代表「瞓喺度都贏」。 <br>自從中聯辦之手伸入立法會後，只要出手便能鞏固建制派，但在一些西環未必關顧的議題上，謝這類建制派卻令政府數票時頭痛。謝坦言，建制派要爭取更多中間選民支持，就要有自己的性格，「雖然建制派團隊精神好好，但冇咗自我，畀人感覺係冇咗自己嘅想法、性格、喜好，就算連着衫都係跟大隊。我自己唔會過份順從。跟大隊嘅文化，唔係我嘅性格」。<br>■記者姚國雄</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>