<html><header><meta charset="utf-8"><title>中環在線：保監局請人呀…… - 李華華</title></header><body><h1>中環在線：保監局請人呀…… - 李華華</h1><p>規管保險業界嘅保監局，今日起，將會取代屬於政府體系嘅保監處，市民如果要投訴保險公司，提提大家，保監局網頁係 http://www.ia.org.hk 。<br>基本上，保監處嘅人員全部過去保監局，但由於保監局喺黃竹坑嘅新office未用得住，佢哋仲用緊金鐘政府合署現有嘅office，估計要到今年底先至可以搬過去。<br>講番保監局點解成立，原意係同國際慣例睇齊，唔再由公務員去管理，今日起，保監局將會開始規管本港保險公司，兩年內逐漸規管保險代理、中介等等。<br>保監局主席鄭慕智話，保監局現有約180名員工，將來逐步增加至約300人，以應付直接規管保險代理、經紀嘅工作，大家想搵工記得留意住佢哋嘅招聘廣告。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>