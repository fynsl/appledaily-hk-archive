<html><header><meta charset="utf-8"><title>經濟客艙：香港樓市vs多倫多樓市 - Captain Cool</title></header><body><h1>經濟客艙：香港樓市vs多倫多樓市 - Captain Cool</h1><p>香港同多倫多，兩個城市、兩種不同嘅樓市溫度，新一代卻面對同樣嘅難題：「買樓」。<br>香港樓價易升難跌，因為接近六成家庭已經供完樓。喺慈父慈母支持下，願意為子女畀首期，又唔怕供多層，體現傳統父母為下一代嘅無條件犧牲。香港人與父母同為大多數，年齡層亦越推越後，甚至婚後選擇跟父母同住，比比皆是。<br>喺多倫多越來越多八、九十後，畢業後同父母同住，或者根本冇諗過搬出去住，佢哋仲成為樓價飆升嘅催化劑。多倫多都好似香港出現樓價狂升浪潮，主要原因都係過去全球放水熱錢流入、中國走資潮同移民潮掃貨及人口結構改變，房價只是一路向上。<br><br>多倫多二手樓市亦持續上升，但有人話二手樓缺盤又缺貨，竟然因為子女同父母同住有關。多倫多子女跟父母同住比例超過七成，二手房屋銷售佔整體銷售嘅比例近八成，跟香港同樣差唔多。不過，香港嘅家庭債務佔本地生產總值（GDP）比率相對加拿大低，今年首季佔比為66%；加拿大嘅家庭債務佔GDP比率逼近三倍。多倫多子女跟父母同住比例超過七成，二手房屋銷售佔整體銷售嘅比例近八成，跟香港市況幾相近。<br>二手房屋欠缺盤源，最大問題係多倫多嘅慈父慈母，佢哋冇香港嘅慈父慈母供完間獨立屋，仲有錢幫囝囡一炮過畀首期。佢哋唯一可以做，就係將間屋留畀囝囡，希望囝囡呢段期間嘅依賴，幫到佢哋儲首期嘅第一桶金。大多數嘅多倫多父母都係持貨觀望，房價只升不跌，形成同香港二手樓乾升相近嘅情況。<br><br>Captain Cool<br> https://www.facebook.com/seeforcaptain/ <br>本欄逢周一刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>