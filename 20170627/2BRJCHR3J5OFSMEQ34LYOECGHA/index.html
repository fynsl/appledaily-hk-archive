<html><header><meta charset="utf-8"><title>智取大市：習近平概念股 - 晉佳</title></header><body><h1>智取大市：<br>習近平概念股 - 晉佳</h1><p>習近平來港，突然變成港股蜜月期，投資者心理上有咗護城河，覺得就算唔升都會自自動動維穩咗，本來市底已不算弱，一下子更為升市搵到個理由，短線暫時繼續睇好。習近平概念股吉利（175）一下子升半成，隨即返去高位，趁住習近平訪港仲唔把握機會炒返轉，估計仲有得去。<br>吉利今年高增長基數唔低之下，預測2017年市盈率15.5倍，估值唔平，股價一年升3倍更得人驚。不過，吉利推出新車型納入富豪汽車（Volvo）設計同技術，新款更有條件搶市佔率；最近母公司仲買埋Lotus，為擴充產品線提供強大後盾；加上長遠陸續有電動車推出，夠晒長遠增長引擎。吉利能憧憬嘅因素甚多，加上港股處於高位而似未見頂，已經冇乜好股唔貴，只要有利好消息一樣照衝高，於是吉利投機來說，依然係不錯選擇。<br><br>晉佳<br> http://fb.com/advanceguy1 </p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>