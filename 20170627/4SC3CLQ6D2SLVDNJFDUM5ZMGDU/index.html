<html><header><meta charset="utf-8"><title>中環在線：Bodibra唔用江美儀　因為…… - 李華華</title></header><body><h1>中環在線：<br>Bodibra唔用江美儀　因為…… - 李華華</h1><p>講起芭迪貝伊（8297）旗下品牌Bodibra，第一時間就諗起佢嘅靚靚代言人江美儀，但原來江小姐舊年底已完約冇做。<br>點解唔同江小姐續約呢？芭迪貝伊主席陳麟書冇直接講，只係話當初搵江小姐，係因為公司主要客戶都係比較成熟，但嚟緊公司打算擴大客戶嘅年齡群，上至65，下至15歲都有，所以就換人。喔喔喔……明晒。<br>不過，江美儀為Bodibra拍攝幾輯性感廣告，的確曾經熱爆全城㗎。陳麟書話，仲物色緊新代言人，最緊要有知名度，配合公司發展內地市場。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>