<html><header><meta charset="utf-8"><title>隔牆有耳：警察認錯快必係慢必 - 李八方</title></header><body><h1>隔牆有耳：<br>警察認錯快必係慢必 - 李八方</h1><p>人民力量快必譚得志同身為立法會議員嘅慢必陳志全，雖然唔係人有相似，但俾人認錯就唔係第一次。好似噚日朝早6點，譚得志聯同香港眾志及社民連等成員，去到灣仔金紫荊廣場趁習近平主席訪港前請願，一齊用幾塊大型黑布圍住金紫荊雕塑，象徵中國一國兩制嘅承諾係謊言，成員期間一度同在場嘅保安人員僵持，快必就幫手隔開警察，分散佢哋嘅注意力，其他人結果順利爬上雕塑掛黑布，抗爭任務大功告成。<br>唔使講都知，警察一嚟到，就嗱嗱聲拆黑布，點知拆到一半，有個「一柴」嘅警察指住譚得志話：「陳志全呀嘛？」快必鬼馬回應：「係呀，陳志全。」講完連佢自己都忍唔住擰轉面笑呀。之後有另一個警員問佢攞身份證「抄牌」，相信唔會因此再擺多次烏龍嘞啩。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>