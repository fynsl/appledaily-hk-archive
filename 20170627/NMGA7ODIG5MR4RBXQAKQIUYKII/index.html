<html><header><meta charset="utf-8"><title>稱遭強行推銷「唔應承唔畀走」</title></header><body><h1>稱遭強行推銷「唔應承唔畀走」</h1><p>【本報訊】截去雙腿及4隻手指的王靜波稱自DR推出CIK療程後，職員連續多月向她推銷，每次完成面部護理「就會拖住你sell（推銷）嘢，好多時夾硬掹住你，唔應承唔畀你走」。她對注射入體內的外來藥物例如Botox、美容針等很抗拒，但職員游說指「係用自身嘅血，所以冇乜唔好嘅反應」。<br>案發時年屆60歲的王指，職員稱療程可令「身體更加好啲、精神狀態好啲，可以消除亞健康」；對方更出示曾接受療程的顧客照片，「話人哋國內、出面好多人都打，都話好」。至於療程細節等，職員着她上網查閱。</p><p>沒提及療程處實驗階段</p><p>王為了有健康身體應付工作及照顧自閉兒，最終購買療程。控方庭上播放她在抽血培植當天與一名麥姓醫生對話錄音。麥指療程所培植的細胞為CIK cell，即因子誘導殺手細胞，該細胞可增強抵抗力，「好似巡邏細胞咁喺身體入面搵一啲唔好嘅細胞，跟住食咗佢」。<br>麥指由於療程是抽取自身細胞培植，大部份人均沒副作用，只有百分之五的人注射後48小時內有發燒症狀，並解釋「因為（細胞）刺激咗我哋個免疫系統同埋喺入面打緊仗」。麥指只要服普通退燒止痛藥便可紓緩症狀，最遲48小時內退燒。<br>王指2012年10月3日注射當天，第3被告麥允齡僅稱「今日就開始做喇喎」，沒提及療程用於治癌及仍處實驗階段，若她知悉療程是試驗性質及有機會引致敗血症或其他不良反應，她絕不會接受。主控問她DR職員曾否提及一旦發生意外需後果自負，王回應：「佢哋冇講負唔負責，只係話好快㗎咋。」她在盤問下承認麥在注射前曾向她查詢身體有否不適，及指注射後會有發燒、痠痛等症狀。<br>■記者楊思雅、勞東來</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>