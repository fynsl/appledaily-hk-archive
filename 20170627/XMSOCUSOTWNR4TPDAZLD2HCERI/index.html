<html><header><meta charset="utf-8"><title>指外籍男未婚　學界出名學友幫囡囡戀情拆彈「Love U即係Bye Bye」</title></header><body><h1>指外籍男未婚　學界出名<br>學友幫囡囡戀情拆彈「Love U即係Bye Bye」</h1><p>女兒是父親的前世情人，不過今世父親必定要放手。張學友的16歲大女瑤華情竇初開，與外籍靚仔Mathis在網上以「I love u so much」及「I love u more」互相放閃，男方更自稱「已婚」。學友昨現身香港機場，主動解釋事件，透露男方只是17、18歲的學生，他又謂年輕人的文化「講love u好似講bye bye咁」，他笑言十多年後劉德華囡囡都可能有類似問題。</p><p>現年55歲的歌神張學友與太太羅美薇育有兩女，大女張瑤華（Zoe）早前在facebook貼上一張跟一名外籍男子Mathis互攬照片，非常親暱，兩人更以「I love u so much」、「I love u more」留言，男方fb的「感情狀況」一欄填上「已婚」，令戀情撲朔迷離。</p><p>「個男仔同囡囡唔熟」</p><p>昨早11時半，學友完成在內地太原的個唱後返抵香港機場，他接受訪問時主動談到有關大女Zoe的緋聞：「大家都係想講關於我大女嘅事，我當然有了解，亦都知道個男仔係讀另一間學校嘅學生。至於喺社交媒體上，見到佢（Mathis）話結婚，其實係一個遊戲嚟囉，相信大家都可以想像得到，佢都係一個17、18歲嘅男仔，嚟緊都要升學，個男仔同囡囡都唔係好熟嘅朋友。」<br>學友笑言囡囡與Mathis互攬的照片，是事件曝光後才看到，亦有留意到相中的留言，他說：「個男仔其實喺學生界都好出名，除咗係model，都有設計服裝，喺佢哋個朋友圈都幾出名。喺佢哋文化上面，講love u好似講bye bye咁，我自己都係咁同個女講。」<br>學友主動提及另一張行山照片，相中男生並非Mathis，而是囡囡同校的同學，行山照是兩人湊巧碰到所拍，學友指囡囡對影響到身邊朋友感到不好意思，他笑說：「對於一個小朋友，尤其係我哋嘅下一代，會覺得『點解我影一張相都會俾人哋講？』嚟緊都好多喇，好似華仔（劉德華）個囡囡，十幾年之後可能都要面對呢啲事。」</p><p>「抽咗時間同佢解釋」</p><p>據學友了解，Zoe暫時未有興趣拍拖，假如日後結識朋友，只要不影響學業前提下，是沒有大問題。他認為女兒就讀國際學校，思想及行為較洋化：「雖然要做騷，都抽咗時間同佢解釋，亦唔可以阻止佢用社交媒體，囡囡都已經特別小心，覺得今次只不過係一個誤會，因為個男仔冇用到真正身份出嚟講，但個男仔嚟緊都會去外國讀書。」持開放態度的學友表示將來囡囡真的拍拖，只要通知他一聲就可以。至於問到是否接受外國人做女婿時，學友笑言：「呢啲唔到我講！」<br>採訪：馬建華<br>攝影：陳慧安</p></body></html>