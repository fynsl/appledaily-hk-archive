<html><header><meta charset="utf-8"><title>【DIY大改造】自製Switch底座慳一筆</title></header><body><h1>【DIY大改造】自製Switch底座慳一筆</h1><p>Nintendo Switch自推出以來，一直面對缺貨問題，早幾日任天堂更在日本發新聞稿為缺貨道歉，表示會在7月及8月間努力增產滿足市場需求。至於Nintendo Switch配件方面，目前供應尚算充足，不過價錢唔平是真實，但如果有番少少DIY技巧，要自製配件慳錢都唔係無可能。</p><p>外國有位任天堂擁躉Alexander Blake就利用一部已經壞了的Game Boy Advance SP自製了一個用以接駁電視的Nintendo Switch底座，工序唔算太複雜，Alexander先將GBA SP屏幕移走，再在機身鑽窿安裝入線路板、連接端子、HDMI輸出及電源位置就大功告成。這部DIY Switch底座最大好處是又輕又細又摺得埋，帶出外面使用都好方便，而且插入Switch後都企得穩。雖然Alexander無透露到底用了多少材料費，但應比原裝Nintendo Switch底座原價90美元為平，各位DIY專家不妨參考一下。<br></p><p>資料來源：Imgur, Nintendo<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>