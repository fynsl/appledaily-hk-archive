<html><header><meta charset="utf-8"><title>隔牆有耳：MacBook最難維修唔環保 - 李八方</title></header><body><h1>隔牆有耳：<br>MacBook最難維修唔環保 - 李八方</h1><p>綠色和平拆解全球45款熱銷科技產品，比較維修難度，以10分滿分計，手提電腦中，蘋果MacBook Pro 13吋Touch Bar 2017同Retina MacBook 2017、微軟Surface Book，只有1分，即最難維修；Dell嘅Latitude E5270及HP嘅EliteBook 840 G3則獲滿分。平板方面，蘋果iPad Pro 9.7吋及iPad 5、微軟Surface Pro 4只獲評2分最低分，HP嘅Elite x2 1012 G1則獲滿分。而智能手機，三星憑Galaxy S8、Galaxy S7及S7 Edge獲最差嘅4分及3分，公平貿易手機Fairphone則獲10分滿分。<br>綠色和平話呢次拆解證實品牌商喺設計產品時採用「計劃淘汰」策略，以容易故障嘅顯示器同電池設計提高維修難度，增加更換成本，建議品牌日後設計產品時以便於維修出發，並提供售後維修，避免鼓吹消費過度，消耗地球資源。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>