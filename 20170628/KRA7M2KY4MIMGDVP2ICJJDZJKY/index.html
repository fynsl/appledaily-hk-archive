<html><header><meta charset="utf-8"><title>69歲花姨　熱褲襲港鐵自比時尚婆婆</title></header><body><h1>69歲花姨　熱褲襲港鐵<br>自比時尚婆婆</h1><p>【爆相爆片】宮雪花早於95年以47歲之高齡參選亞洲小姐，成功殺入決賽，兼奪取第5名，成為亞視傳奇。雖然花姨今年已經69歲，早已過了退休年齡，但她依然活躍於娛樂圈，除了穿梭中港兩地工作，又兼顧畫畫拍賣外，也醉心於PS（修圖）並分享到社交網，保持一定的曝光率，故讀者羅小姐日前在港鐵站一眼便認出花姨，事實上花姨當時的打扮，也實在太吸引人眼球。</p><p>「塊面化到好白」</p><p>羅小姐透過本報「爆相爆片」提供了兩張照片，目擊花姨頭戴數朵拳頭般大的粉紅色系列頭飾花、身穿貼身白色T恤、超短熱褲及腳踏四個骨白襪襯涼鞋，一身打扮十足妙齡少女，她當日下午獨自一人在荔枝角站準備入閘，羅小姐說﹕「一眼就認到係宮雪花，見佢塊面化到好白，同平時PS過啲圖個樣差勁遠，而佢pat pat露咗少少出嚟，有一條好深嘅痕。」花姨雖然打扮得花枝招展，但因揹着一個金色大袋，手上又拿着一個乾衣店的大膠袋，所以入閘時也顯得有點狼狽，幸好入到車廂內有位坐。</p><p>「我係跟上潮流」</p><p>花姨昨日接受本報電話訪問時，滔滔不絕地說：「希望多啲寫我正面經歷，可以畀到大家知道呢個歲數嘅人，都會去讀兩個碩士，跟住去讀博士。」她又重申時裝和年紀不應該劃定一條界線：「好似嗰位時尚婆婆Iris Apfel都95歲，大家都贊同佢，我覺得中國人都應該要越嚟越年輕，T恤好似今年流行，證明我係跟上潮流，唔係因為年紀問題，年紀大咗更加要多學習，各方面都唔好同時代脫節。」<br>採訪：嵐山</p></body></html>