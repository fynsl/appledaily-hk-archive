<html><header><meta charset="utf-8"><title>財女手筆：樓市鬥父母身家 - Melody</title></header><body><h1>財女手筆：<br>樓市鬥父母身家 - Melody</h1><p>樓市目前鬥資金流？鬥息口？鬥供應？錯錯錯，星展梁兆基話，𠵱家樓市係鬥父母身家有幾多！確實，上一輩唔少已經供斷樓，甚至有樓收租，絕對可以安享晚年，慘在仔女剛好步入結婚適齡，唔幫自己仔女買樓，手頭充裕當然無問題，不過唔多夠錢、甚至有錢都唔想出錢，仔女會唔會反面？<br>身邊不靠父母可以上車買樓？我真係見過，而且係單身女仔，無父母庇蔭、無親戚幫手，靠一人之力，日日勤力開工、freelance，儲錢買到二手居屋，絕對可泣可敬！部份無父蔭嘅，買樓仍然要間多間房，分租一間房幫補供樓，係高樓價下，我見過，真係見過！<br>相反，唔少年輕人坐定粒六，尤其有父蔭、家財，唔憂結婚後無樓。見過內地細路完全無心讀書，家長仲非常鼓勵，因為細路嘅父母有十幾間樓收租，覺得仔女完全無必要辛苦，仔女當然又諗住未來無憂，無心向上，完全乎合誠哥今日在汕頭大學講，「諗住阿爸係李嘉誠，呢個諗頭已經輸一半！」<br><br>Melody<br> http://www.facebook.com/whichroad <br>本欄逢周三刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>