<html><header><meta charset="utf-8"><title>樂香園：圖表走在趨勢之前？ - 密西比</title></header><body><h1>樂香園：圖表走在趨勢之前？ - 密西比</h1><p>跟友人研究使用圖表預測股市行情優劣，友人說了個關於圖表的真人真事。他說：「有個富豪，想搵人幫佢睇住個私人基金，咁咪不停咁見所謂嘅勁人啦，有個自誇好叻睇圖嘅人自薦見工，講到自己未輸過咁滯，見個面啫，又唔一定要請，個富豪咪排個時間，見一見呢個自稱圖表達人。」<br>友人續稱：「個圖表達人一坐低，就即刻拋晒啲咩平均線呀，保力加通道呀，RSI乜乜乜出嚟，每隻股都話佢一早就睇到會升定跌，一副高級專家口吻咁，希望可以吸引到富豪注意，唔知個富豪唔鍾意佢太寸，抑或唔鍾意圖表派，攞咗一樣嘢出嚟考個圖表達人，搞到圖表達人知難而退。」<br>僅一樣東西就可令人知難而退？友人說：「冇錯，就只係一樣嘢，嚴格嚟講係一張紙，一張摺起左嘅紙，個富豪將一隻股份嘅股價走勢圖，摺埋咗下半部份走勢，要個圖表達人用上半部份嘅走勢，嚟推斷下半部份嘅走勢！個圖當然就冇隻股票個名同發生時間啦，你估圖表達人真係神仙咩？係神仙就唔使見工啦！」<br>走在趨勢之前，不是說一說就可以做到。<br><br>密西比</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>