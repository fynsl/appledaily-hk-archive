<html><header><meta charset="utf-8"><title>大學生一面倒負評</title></header><body><h1>大學生一面倒負評</h1><p>「自欺欺人」、「狡猾」、「仆街」、「不代表香港人」，以上的「負皮」都是特首梁振英上任5年後在大學生心目中的評價。《蘋果》隨機訪問，為梁特政績埋單計數，當中大學生對梁評價一面倒劣評。</p><p>「畀嬲都費事」
</p><p>競選時以聽民意為宣傳的梁特，上任後即消失得無影無蹤。理大數碼媒體設計學系四年級生江先生斥梁特極速變臉，「畀嬲都費事……以前好似好企喺香港人嗰邊，𠵱家就奶晒共」。<br>梁振英任內多次被質疑誠信有問題，剛上任即爆出隱瞞大宅僭建，臨下台被揭利用立會議員周浩鼎，干預立會調查UGL事件。城大心理學系二年級生陳小姐批評，梁特上任開始誠信一直走下坡，「立法會議員（梁游）被打壓，好多人都猜測佢喺背後做咗好多嘢」，希望梁特「學做番個誠實嘅人 」。<br>曹操也有知心友，有受訪者認為梁在歷任3位特首中表現最好。莊先生指梁政績值100分，特別在房屋政策照顧民生，「佢又畀人鬧得吖嘛，我知好多人都唔鍾意佢」。<br>■記者梁銘恩</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>