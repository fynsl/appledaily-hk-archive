<html><header><meta charset="utf-8"><title>蔡思貝冧掂徐肇平搬離麥秋成愛巢</title></header><body><h1>蔡思貝冧掂徐肇平<br>搬離麥秋成愛巢</h1><p>新一代電視城發電機蔡思貝，出道以來緋聞不絕，豪爽的鬼妹仔性格更加成為她獵食的必殺工具。本來蔡思貝曾一度為了舞王麥秋成停下來，不過她去年被揭夜訪周志文藍田公屋宿一宵，令麥秋成決意斬纜，但是麥秋成上月忽在Ig貼出跟蔡思貝搭膊頭的合照，當大家還以為他們復合的時候，其實蔡思貝早已撻着黃淑儀的兒子徐肇平。</p><p>貼面咬耳仔</p><p>蔡思貝和麥秋成分手後，各自各精采，男方於今年2月底跟新歡索女欣賞Dragonland音樂節，原來當晚蔡思貝跟徐肇平在VIP貴賓房同樣打得火熱。據當晚目擊人士透露，蔡思貝、張曦雯和劉佩玥等無綫女藝人一齊入場，更順利掩人耳目，大會安排眾人到VIP房欣賞音樂會，不久，蔡思貝和徐肇平已經急不及待攬腰咬耳仔：「其實嗰晚都有好多人喺間房入面，不過因為佢哋好大動作，所以唔少人留意佢哋。傾傾吓，Shaopin（徐肇平）隻手仲從後箍實蔡思貝條頸，個頭就貼住佢塊面，蔡思貝就笑住同佢傾偈，個樣好受落咁，明眼人都覺得佢哋似係熱戀緊。」<br>其實去年中蔡思貝拍劇集《純屬意外》時，徐肇平已經到場探班，之後一度傳出緋聞，但是去年蔡思貝仍寄居在麥秋成於西貢五塊田村屋，如此推算，當時蔡思貝疑似一腳踏兩船，難怪麥秋成早前在Ig留言說：「唔想俾人浪費兩次嘅時間！」<br></p><p>分手仍同居</p><p>據知蔡思貝與麥秋成分手後，一直以未找到屋為由，遲遲未肯搬出，直至最近成功撻着新歡徐肇平，結果亦沒任何藉口可以再留低。本報前日致電麥秋成，被問到跟蔡思貝的關係，他說：「其實感情嘢，我真係冇乜嘢可以答到你哋。」對於蔡思貝是否已搬走，他說：「我只可以講，我自己一個人住，冇同任何人住。」<br>採訪：小米、王梓嫚<br>攝影：畢紹基、孔志豪</p></body></html>