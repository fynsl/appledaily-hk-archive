<html><header><meta charset="utf-8"><title>中環在線：中銀岳毅寫包單　紀念鈔買得輕鬆 - 李華華</title></header><body><h1>中環在線：<br>中銀岳毅寫包單　紀念鈔買得輕鬆 - 李華華</h1><p>中銀香港（2388）今年成立100周年，一早預告會搞唔少慶祝活動，包括9月推出紀念鈔，而且數量唔少，分分鐘多過滙豐上次發行200萬張150周年紀念鈔㖭。<br>噚日中銀香港舉行股東會，一班小股東都好關心，副董事長岳毅就話，百年紀念鈔已獲批准發行，銀行正積極籌備，完成內部審批之後就會公佈細節。<br>唔知係咪見到上次滙豐推紀念鈔搞到一鑊泡，唔少人要輪3、4粒鐘先成功領鈔，仲有人熱得滯不適送院，所以今次岳總就寫包單，話認購方法一定會盡量方便快捷，連老人家都可以輕鬆認購咁話。<br>至於其他慶祝活動，岳總就話要隆重而簡樸，最緊要「少花錢」，控制成本。計華華話，呢排中銀股價升咗咁多，應該係最好嘅慶祝環節。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>