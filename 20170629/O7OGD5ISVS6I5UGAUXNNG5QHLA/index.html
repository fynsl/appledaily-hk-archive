<html><header><meta charset="utf-8"><title>【馮仁昭四圍超】陳凱琳孖姊妹組隊晒腿</title></header><body><h1>【馮仁昭四圍超】<br>陳凱琳孖姊妹組隊晒腿</h1><p>（左起）陳凱琳、譚凱琪、龔嘉欣同沈卓盈組成新勢力「少婦聯盟」，約埋一齊去打羽毛球，譚凱琪噚日喺微博貼相話：「少婦聯盟 X badminton 」。四個靚女做運動之前先打卡，佢哋喺開波前，仲一齊企定定，擺晒甫士大騷長腿。四個靚女一齊晒腿，真係大派冰淇淋，龔嘉欣都有貼圖，仲叫大家估吓佢哋邊個打得最叻。<br>撰文：馮仁昭</p></body></html>