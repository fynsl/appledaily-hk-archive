<html><header><meta charset="utf-8"><title>【果粉撐唔撐？】LEGO版Apple Park　量產要儲夠一萬Fans</title></header><body><h1>【果粉撐唔撐？】LEGO版Apple Park　量產要儲夠一萬Fans</h1><p>LEGO產品線有個非常特別的IDEAS系列，產品設計完全來自LEGO Fans的創意；不過由提出設計概念到得到LEGO青睞推出產品，過程中要過五關斬六將，唔知剛剛有位果粉上傳的LEGO版Apple Park，有冇機會勝出呢？<br>Apple新總壇Apple Park雖然還正進行工程，但剛剛已有員工開始進駐工作，這個名為「Apple Park BE」的設計用意就係令無機會親身去朝聖的果粉「望梅止渴」。當然現時「Apple Park BE」都只係提名階段，要收集到過10,000名支持者，LEGO先會再考慮會否真正推出產品。現時「Apple Park BE」支持者只有38人，離第一關「10,000個支持」仍有一大段距離，但離截止日期有48日，都唔一定無機會。Fans還Fans，平心而論，Apple Park真實建築確實好厲害，但這個LEGO設計就未免太過簡單，如無真正Apple Park內的小山坡，連Steve Jobs Theater都只係用一塊圓形LEGO砌成， 細位設計得未夠精細。</p><p>資料來源：LEGO IDEAS<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>