<html><header><meta charset="utf-8"><title>中環在線：恒生提早介紹新一姐 - 李華華</title></header><body><h1>中環在線：恒生提早介紹新一姐 - 李華華</h1><p>恒生銀行（011）新舵手鄭慧敏（Louisa）將於7月1日履新，現任副董事長兼行政總裁李慧敏（Rose），同日榮休。噚日喺恒生博愛堂，新舊一姐率先同場亮相，既歡送Rose姐亦順道向客戶正式介紹Louisa登場。<br>據聞，現場人山人海，除各業務部門主管同高層外，即將拜拜嘅兩位局長──財庫局長陳家強、教育局局長吳克儉亦有現身，仲有紀惠集團行政總裁湯文亮。湯文亮話，噚日係恒生向客戶介紹新一姐，大家見個面、影張相，遲下再約傾偈。<br>呢個送舊迎新酒會，由下午4點鐘，開到晚上7點幾，相當熱鬧，恒生好多私人及工商業務客戶，皆畀面出席，兩位一姐都揀咗深色系列衣服現身，Rose姐dress code當然係佢摯愛又高貴嘅黑色，Louisa就着沉色行政套裝。<br>幾位恒生董事都在場，包括身任非執董嘅匯豐副主席兼行政總裁王冬勝、恒生獨董陳祖澤、利蘊蓮；另外仲有立法會主席梁君彥。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>