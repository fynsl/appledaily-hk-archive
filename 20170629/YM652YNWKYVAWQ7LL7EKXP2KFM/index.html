<html><header><meta charset="utf-8"><title>116歲之吻阿叻咀法蓉被網民封「喜劇之王」</title></header><body><h1>116歲之吻<br>阿叻咀法蓉被網民封「喜劇之王」</h1><p>大台嘅《賭城群英會》有幾咁「好睇」，相信大家都知，劇情拖得就拖、老土到一個點，唔睇日曆睇呢套劇，真係以為返咗7、80年代。<br><br>喺前晚嗰一集，大家可以繼續欣賞陳百祥嘅演技，即係將任何情感嘅戲，都變成笑片嘅演技，仲有網民封陳百祥做「喜劇之王」，佢話：「無論做緊幾正經既情節，都會覺得佢係搞緊笑。」<br><br>當然重點唔係集集都可以睇到嘅「喜劇之王」演技，識睇一定係睇「116歲之吻」，劇情好老土咁講50歲嘅陳法蓉哮喘病發作，66歲嘅陳百祥就老土咁遇到，於是就好老土咁幫佢做人工呼吸，就係咁，呢個「116歲之吻」就出現喇！之後陳百祥仲親自帶陳法蓉去醫院，但其實呢...叫白車的話，十二分鐘內就會到，可以唔使咁辛苦嘅。</p></body></html>