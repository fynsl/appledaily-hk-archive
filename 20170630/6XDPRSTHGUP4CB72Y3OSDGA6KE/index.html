<html><header><meta charset="utf-8"><title>陳果再拍《紅Van》要睇林鄭</title></header><body><h1>陳果再拍《紅Van》要睇林鄭</h1><p>導演陳果近日馬不停蹄宣傳7.1重新上映、經數碼修復的電影《香港製造》，他昨日在商台受訪時，表示自己好勁：「呢套電影好奇怪，20年前香港嘅年輕人對政治對環境冇乜感覺，眨眼20年當年冇感覺嘅年輕人𠵱家睇番，佢哋竟然話會邊睇邊喊。」他希望新一代年輕人會鍾意《香》片。<br>問《紅Van》續集何時開拍？陳果說：「仲未搵到一個適合嘅timing去做，究竟係咪會講好多社會議題定還是純商業片？加上電影有好多特技同埋動作成本會好貴，又唔知上唔上到內地，或者再睇五年啦。」何解要等五年以上？他說：「咁𠵱家林鄭（候任特首）上任，你都要畀時間睇林鄭做一排睇吓點先至再決定。」<br>採訪、攝影：曹家誠</p></body></html>