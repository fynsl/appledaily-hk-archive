<html><header><meta charset="utf-8"><title>【馮仁昭四圍超】糖妹揀男友要有車</title></header><body><h1>【馮仁昭四圍超】<br>糖妹揀男友要有車</h1><p>糖妹噚日到旺角為新車發佈活動擔任嘉賓，佢話過往兩次考路試都缺席，下個月會首次考路試，糖妹話：「第一次考，但係有信心，攞到車牌之後，10月生日時可以揸新車，最想揀架黃色車，成為自己第一架車。」<br>感情仍未有着落，糖妹話揀男友必要條件係識揸車，佢話：「做得攰嘅時候，有男友揸車送返屋企，係好美滿嘅事。」<br>撰文：馮仁昭</p></body></html>