<html><header><meta charset="utf-8"><title>樂香園：中資投行自己玩晒 - 密西比</title></header><body><h1>樂香園：中資投行自己玩晒 - 密西比</h1><p>有外資投行朋友跟密西比「呻」，近年於內地投行不停在港大肆擴張下，現時外資投行於香港市場的生存空間，正在急速縮細，更覺得已縮小到一個點，令人懷疑到底外資行還有沒有足夠生意可繼續生存。<br>友人說：「你自己睇吓近年香港啲刁啦，十單着咗八單都係中資投行牽頭，除非單嘢真係堅大隻，好似去到中國鐵塔呀，中化集團分拆石油業務嗰啲水平，要食埋非中資基金條水先上到嘅超大型新股，否則全部上市角色，都係由中資投行包辦晒，你話外資行仲可以食乜？」<br><br>中資行肥水不流別人田？友人指這當然是其中一個原因，但不是主因。他說：「你哋都有寫啦，有投行零收費去爭刁，現時啲刁嘅價錢，查實都只係夠維到皮，玩吓手用多幾個人check清楚啲，隨時單係計隻刁嘅收費，一個唔好彩要嘔凸，所以錢真係唔多，要搵返中資行做返，最大好處係有計傾。」<br>「有計傾」？友人說：「係呀，好似若果唔夠數，咪砌到夠囉，又若果公司可能要遲一啲先做到條數達到上市規定，咪就隻眼開隻眼閉囉……再講得難聽啲，若果咁不幸出事，都可以有人夾計度掂佢啦，你話做到咁外資可以點做？」<br><br>密西比</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>