<html><header><meta charset="utf-8"><title>【動畫】使晒千萬贍養費法拉返大台拍劇撲水撻Q？！</title></header><body><h1>【動畫】使晒千萬贍養費<br>法拉返大台拍劇撲水撻Q？！</h1><p>35歲陳法拉自從同Neway大少薛世恆離婚，佢就去咗美國茱莉亞演藝學院讀4年制嘅碩士課程，佢同曾任法國駐日外交官嘅法國男友Emmanuel拍拖3年，感情亦好穩定，早前法拉更同一班外國好友去咗四川旅行，生活都幾寫意!<br>但今個暑假法拉冇陪法籍男友，走咗返內地同香港兩邊吸金，昨日有報道指，當年法拉同薛世恆離婚，拎咗一筆千萬嘅贍養費，不過最近因為喺美國物價高、生活費同學費支出，加上要照顧父母，贍養費都差唔多用晒，所以要趁假期，返嚟香港吸金，出年就重返娛圈。<br>有指法拉返嚟，TVB高層余詠珊同杜之克都搵過佢拍劇，開出條件係俾法拉做女一，可以揀同邊個男藝人做對手戲，不過法拉就冇講明返唔返去TVB，只係話有好劇本就拍，原來係有原因，另外有報道指因為法拉開價6萬元一集，個價仲高過楊怡開嘅5萬元一集，先令大台卻步。</p></body></html>