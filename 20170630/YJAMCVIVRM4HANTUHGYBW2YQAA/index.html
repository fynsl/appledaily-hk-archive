<html><header><meta charset="utf-8"><title>Miki講Kary反目：永遠當佢朋友</title></header><body><h1>Miki講Kary反目：永遠當佢朋友</h1><p>楊愛瑾（Miki）、陳凱琳及陳智燊與太太宋熙年等昨晚在紅磡出席活動，今年3月為老公郭永淳誕下囝囝Luken的Miki，昨晚產後首度現身，她說：「我匿咗喺屋企三個月，BB就嚟一百日。」她謂不會舉行百日宴，希望低調一點。<br></p><p>提到收身成果，Miki謂：「每個位都仲要瘦啲，如果減多5磅就會開心好多。𠵱家唔可以節食，因為要餵BB人奶，怕影響佢，自己都會做運動，𠵱家生活健康好多㗎啦，BB瞓我就瞓。𠵱家三個月輕鬆好多，之前人都癲呀，因為新手好緊張。老公都有幫手換片。」談到她與吳雨霏（Kary）感情決裂，她說：「我永遠當佢朋友，人哋講嘅嘢唔可以盡信。我哋都有聯絡。」她否認爆Kary小產，指對方在她心目中很重要。</p></body></html>