<html><header><meta charset="utf-8"><title>回歸後鐵腕打壓示威　警暴力拉人狂起訴　人權監察：97前瞓街抗議唔會被控</title></header><body><h1>回歸後鐵腕打壓示威　警暴力拉人狂起訴　<br>人權監察：97前瞓街抗議唔會被控</h1><p>【香港20年】<br>【本報訊】梁特治下5年，坊間「懷念董建華」之說不脛而走。回歸初期被稱為「人權殺手」的時任警務處長李明逵，如今在人權律師和監察團體眼中，已是20年來表現相對較好的警隊一哥。有資深警官更形容，近年警方與當權者均不再克制，只為政治目的用盡權力。<br>記者：謝明明　馬志剛　白琳</p><p>人權監察總幹事羅沃啟1995年起常到集會監察警察執法，「97年前（警察）好平和，劉慧卿瞓街都只係抬走，會考慮埋佢係行使示威權利，冇檢控」；1997年李明逵為免影響回歸交接典禮，播放貝多芬《第五交響曲》掩蓋抗議聲浪，最終示威者投訴成立。羅沃啟現在回想，相對往後警方濫權事件，李當年做法已屬相當輕微。<br>執業逾40年的律師何俊仁指出，遊行示威在回歸過渡期開始頻繁，被捕求助個案也開始增加，但行動普遍和平，故鮮有嚴重警暴事件，「間中粗暴拉人，喺車度打，搵個踭掃吓你，又唔係打得好傷」。據他觀察，1997年起警方對遊行集會陸續施加不合理限制，又以按穴、扭手等招數對付反釋法示威者。羅也指，反釋法示威清場具象徵意義，「成個維護政權、國家機器嘅形象出晒嚟，慢慢帶出今日嘅局面」。</p><p>資深警官：用盡權力
</p><p>2002年法輪功學員在中聯辦門外集會遭警抬走，學員被控阻街及阻差辦公。協助他們的何俊仁憶述，當時中聯辦門前未有花槽，通道寬闊，結果打到上訴庭後被告脫罪，「根本係因為中聯辦唔滿意，但係警方畀唔到證據佢點樣阻街，卒之咪起個花槽出嚟。整到咁窄，你𠵱家坐佢門口實阻街」。<br>有資深警官也向《蘋果》直言，回歸後並無所謂警權擴大，因為「一直都好大，由港英時代到回歸後，法例賦予嘅警權冇變過，都係咁大」；唯一改變的是近年有權用盡，「以前警方好克制，冇用咁盡，但𠵱家為政治目的而用盡權力」。他解釋，警隊階級觀念重，凝聚力及服從性大，執法是否克制在乎當權者。<br>時任警隊一哥曾偉雄在傘運施放催淚彈後向同僚說：「你哋冇做錯到！」該警官憶述：「警隊上下都好亢奮，加上周邊有心人士煽風點火，令警隊易放難收。」在七警事件上，他也認同執法與犯法不應混為一談，「七警案本來冇乜嘢，只係被炒作，犯法就應該認錯，但警隊高層冇講對錯，只分敵我，將士氣綑綁埋一齊」。但他認為萬人晒馬撐警集會並無不妥，「警員都係人，有集會權利」。<br>不過何俊仁則批評，撐警集會根本是非法集會，「你可以同情佢，但唔可以扭曲是非，建制派唔可以當佢係英雄，唔可以搵黑社會為佢歡呼」。他又質疑警隊從沒吸取教訓，「一個警隊、紀律部隊，睇上頭點做之嘛，吸取乜嘢教訓吖，你嗌開槍佢都會開槍」。除了政治氣氛，警隊執法態度與一哥作風相關，警暴問題過去5年一下子極速惡化，傘運期間更是沉不住氣，「曾偉雄比較差，呢5至7年暴力投訴多咗。李明逵嗰時比較好，衝突比較少，好多嘢都肯傾吓」。</p><p>前線抱怨人權法削權威
</p><p>有前線警員則持不同看法。他向《蘋果》抱怨，人權法及私隱條例立法後，警隊權威大不如前，加上回歸後奉行服務為本，「令人錯覺警隊應如私人機構一樣嘅服務態度，加劇投訴文化，令我哋前線執法更困難」。他形容以往示威者都安份守己，但自2011年社民連反替補方案遊行衝出馬路，手段越見激進，破壞警民信任，前線人員直至傘運期間依然克制，至去年旺角騷亂掟磚，警方先開始硬起來。<br>警務處處長盧偉聰拒絕受訪，只以書面回覆稱，警方過去數年每年平均處理超過6,000宗公眾活動，部份涉及衝擊警隊防線、非法霸佔道路甚至暴亂等違法行為。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>