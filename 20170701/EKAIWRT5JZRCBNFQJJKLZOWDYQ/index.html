<html><header><meta charset="utf-8"><title>【Ig新功能】新AI系統　識自動Block冒犯性留言</title></header><body><h1>【Ig新功能】新AI系統　識自動Block冒犯性留言</h1><p>在網上世界只要一出名，就算有幾多Fans都好，都總有Haters出現，會鍥而不捨地用挑釁性同冒犯性回應你任何一個貼文，睇得開的話就一笑置之，唔係就要不斷Block人，都真幾真麻煩。Instagram其實在去年底已引入回應系統，除了會封鎖粗言穢語留言外，用家亦可自訂不當詞語，只要回應中出現這些字眼時就會隱藏有關回應，不過問題是Instagram預設是關閉「隱藏不當回應」功能，要自己進入個人檔案頁面開啟，未必個個ig用家都知道有這項功能。</p><p>針對這個問題，Instagram剛剛就推出加強版回應過濾系統（Enhanced Comment Filter），除了系統會預設開動這個功能之外，Instagram更用上AI系統去追蹤不當留言，只要發覺留言帶有冒犯性就會標記有關留言，系統就會自動封鎖有關言論，除了留言者之外其他人一概睇唔到。Instagram話暫時只會推出英文版本，但遲下就會學埋西班牙文、葡萄牙文、阿拉伯文、法文、德國、俄文、日文以及中文，遇到不當言論就會刪，不過唔知會唔會好心做壞事。<br></p><p>資料來源：Instagram<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>