<html><header><meta charset="utf-8"><title>【五小福訪港】曼聯舊星出戰虛擬球賽　慘負達哥0:1</title></header><body><h1>【五小福訪港】曼聯舊星出戰虛擬球賽　慘負達哥0:1</h1><p>曼聯92黃金一代的傑斯（Ryan Giggs）、史高斯（Paul Scholes）、加利尼維利 （Gary Neville）、菲臘尼維利 （Phil Neville）及畢特（Nicky Butt）來港踼波獻技！不過講的踢波唔係真係落場踢波，而是打機，在虛擬足球賽上跟網絡紅人達哥和運動評述員馬啟仁Keyman等人對賽！</p><p>現場所見，五小福都相當有疲態，不過仍盡力投入活動。現場亦有極多曼聯球迷，想一睹偶像們的風采外，亦瘋狂為他們歡呼，當然亦不少得玩吓自拍同簽名喇。，已球員們亦顯得相當親民有求必應令在場fans相當興奮。</p><p>球賽方面，曼聯就派出畢特和菲臘尼維利岀戰，用的當然是曼聯，香港隊則選用巴塞，而加利尼維利就充當評述員。雙方都玩得非常投入，結果香港隊以一比零勝岀，睇嚟曼聯球員都係落場踢波叻過打機。球員們最後更向在場觀眾大派禮物，掀起全場高潮。<br></p><p>而其實今次活動是李嘉誠基金與3香港及Razer合作舉辦，重金請來球壇巨星，為的就是力撐「香港競XP」電競比賽活動。今次電競比賽更有來自新加坡、台灣、香港的冠軍級電競好手參與，於未來兩個周末進行賽事，並在7月9日舉行決賽日。同場更設有「實境虛擬」場景設置，讓大眾免費試玩，試玩期至7月16日。又係果句，當連誠哥都話要攪電競，你就知道要在香港打機揾食甚至發達已經不再是夢，宅男們努力啊，好多錢同囡囡等緊你地！<br></p><p>記者：韓繼聰、司徒港燊<br>攝影：梁志永<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>