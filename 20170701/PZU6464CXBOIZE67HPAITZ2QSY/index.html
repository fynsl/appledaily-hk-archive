<html><header><meta charset="utf-8"><title>鄭融拍拖搭港鐵</title></header><body><h1>鄭融拍拖搭港鐵</h1><p>鄭融、劉浩龍（師兄）和鍾舒漫等昨在中環出席回歸派對，因習近平這幾天來港，多處封路引致交通濟塞，她預計有這情況，平時也會多乘搭交通工具：「唔會着做騷嘅衫搭港鐵，搭港鐵好似過正常生活，平衡一下，拍拖都搭，我男友六呎高，可以遮住我。」<br>師兄與舊愛鄭融同場，但前後腳到，他表示工作上見面不用向女友容祖兒備案：「仲講呢啲？絕對冇問題，都係做嘢啫，咁耐嘅事，大家係朋友。」他又透露相隔一年多再錄音但不順利：「把聲生銹，前日仲啞咗，三日都錄唔到一首歌。」幸得唱歌老師及祖兒幫忙開聲。另外，鍾舒漫前日與吳浩康同場出席上海活動，她指見面沒尷尬，還聽對方新歌。<br>採訪：羅慧敏<br>攝影：陳順禎</p></body></html>