<html><header><meta charset="utf-8"><title>《踩過界》譚凱琪露背之後蔣家旻被禁錮玩SM</title></header><body><h1>《踩過界》譚凱琪露背之後<br>蔣家旻被禁錮玩SM</h1><p>話說大台上周六日開始播《踩過界》，賣點係乜？除咗有造型同《夜魔俠》有九成似嘅王浩信之外，仲有一系列嘅大台花旦「露肉」。上星期就有35歲嘅「水晶梨」譚凱琪，佢角色係形體藝術家，仲全裸示人，真係睇到觀眾「嘩嘩聲」。<br><br>而本周又有啲咩睇呢？繼續都係有譚凱琪全裸展示佢嘅人體藝術，而今次佢仲喺身上寫住「唔知醜」、「cheap」、「賣弄色情」，不過最出位就係佢額頭上用簡體字寫住個「雞」字，加埋可以表達到佢心情嘅紅色燈光嚟表示佢心中嘅情緒。之後仲有早前講到蔡思貝喺泳池裝假大胸色誘魏惠文嘅一幕，而佢嘅「假狗」就係非常old school嘅兩大粒橙。<br><br>其後仲有第二單case，就係講飾演「賣啤酒的小女孩」嘅蔣家旻，故事講到佢受唔住由許家傑飾演嘅闊少嘅金錢誘惑，去佢嘅大屋「playroom」玩，點知「playroom」充滿住SM嘅刑具，仲被許家傑禁錮咗成個月，講到SM嘅情節，就比對上兩集保守得多，全部都係着住衫，最多係蔣家旻以背心演出。</p></body></html>