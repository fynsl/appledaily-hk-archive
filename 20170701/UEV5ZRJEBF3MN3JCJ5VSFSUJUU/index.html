<html><header><meta charset="utf-8"><title>體壇拾趣︰艾莎倫嘉極速收身</title></header><body><h1>體壇拾趣︰<br>艾莎倫嘉極速收身</h1><p>溫布頓網賽下周一就開打，唔同球手有唔同備戰方式，其中梅古露莎、姬維杜娃、施維杜蓮娜、施寶高娃同艾莎倫嘉等就選擇輕鬆啲，周四喺倫敦出席WTA Party開P放鬆吓。</p><p>其中去年12月生完bb、上星期先玩馬略卡網賽嘅艾莎倫嘉，身材已經「弗」番晒，sharp醒程度可謂冠絕全場！至於梅古露莎嘅窄身褲黑白配搭，就堪稱最型格之選。</p></body></html>