<html><header><meta charset="utf-8"><title>醜x怪回歸裝飾市民點睇</title></header><body><h1>醜x怪回歸裝飾市民點睇</h1><p>香港正式踏入回歸20周年，各區亦陸續出現不少「強國風」的慶祝擺設：「國旗陣」、巨型燈牌、「花燈大雜燴」，以至大字報式的宣傳橫額，不論在路邊、天橋、商廈外牆、以至隧道入口都能看到。港府大灑6.4億元舉辦或贊助多項慶祝活動造勢，當中民政事務總署負責於各區佈置燈飾和大型裝置，單計東區已花逾百萬元設置燈飾，認為可增添歡樂回歸的節慶氣氛。但有受訪市民認為擺設「一啲都唔靚」；本地設計師更狠批質素水平等如小學生勞作。<br>記者 梁銘恩<br><br>宣傳擺設分別由各區民政事務處、區議會自行負責，風格不一水平參差，如中西區以活力香港為題擺放了巨型花燈擺設，包括騎馬、高鐵、帆船和紫荊花為造型的花燈；東區則以大型字樣燈飾為主。民政處稱認為燈飾可增添區內回歸節慶氣氛，惟受訪市民普遍認為擺設設計普通並不起眼，未能感受歡慶氛圍。<br><br>記者分別在北角和鰂魚涌掛有回歸燈飾牌的街道附近，隨機訪問市民看法。街坊費先生指根本未有留意到燈飾，「你唔問我我都唔知」，談到擺設有否加強回歸氣氛，他指「見都見唔到（氣氛）點會濃烈」，認為燈飾「一啲都唔靚」。他認為7.1在普遍市民心中只是一個公眾假期，「講咩回歸慶祝呀，得個政府喺度慶祝咋，老百姓邊有慶祝呀」。陳小姐亦指設計平庸，當區市民對區內擺設亳無話語權，「無論你反對，你覺得有問題但佢哋覺得需要都係會做」。<br><br>民政署回覆查詢時指，在東區分別於行人天橋位置、海濱公園和迴旋處等7個地點設置燈飾，一共花費共1,016,891元，包括燈飾設計、承造保養及裝拆費用。本地設計博客「中央聖學子」嘲諷「設計質素同特區施政水平很一致」、「睇落好似小學生勞作」，設計語言流於七彩繽紛，並強行埋砌喜慶氣氛，「more is more（多即是好）」為典型的官僚作風。他以中西區的花燈擺設為例，「後面有啲水、整條高鐵、下面有18區，跟住整香港兩隻字、有啲花咁」，接著「繽繽紛紛咁著咗燈，啲市民就影相、打卡咁樣，就係咁」。<br><br>學子稱，燈飾偏好大字標題扼殺了設計的想像空間，「好低層次，當受眾係小朋友咁」。他透露，行內不少設計師都不願接這類型的工作，以致質素差劣，「回歸依啲咁紅嘅job，做咗都唔敢寫落cv啦」。<br><br>除了政府率頭搞宣傳，亦有商業機構自發慶回歸，如新鴻基地產在大廈外牆加建大型燈飾、尖沙咀帝國中心外牆的LED屏幕亦有展示中國國旗，祝賀回歸；在西隧的收費廣場行人天橋的多個巨型廣告板，已換上紅底黃字寫上「香港與祖國同命運，紫荊與國旗相映輝」等字句。</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>