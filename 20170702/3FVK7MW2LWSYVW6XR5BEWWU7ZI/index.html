<html><header><meta charset="utf-8"><title>80後斥中共輸出劣行</title></header><body><h1>80後斥中共輸出劣行</h1><p>【本報訊】回歸後港人國民身份改變，20年過去，卻未必人人認同新身份。今年36歲的李先生表示，回歸後變化最大是國民身份認同，政府「之前都唔會好反對我哋係香港人，但呢幾年好明顯見到，千祈唔好話我係香港人」。他認為由多項因素造成，內地自由行遊客湧港，港人受氣不少，也不認同內地文化，「佢唔係輸出革命，係輸出劣行，唔文明動作」。</p><p>轟政府賣港
</p><p>他指，回歸初期沒太多文化衝擊，對國民身份認同沒太大差異，但今非昔比，「𠵱家我會拿BNO，唔會拿特區護照，起碼有個龍獅徽喺度，我唔會認我係中國人」。最令他感動仍是香港人，猶記得2003年爆發沙士，醫護人員緊守崗位，但最心痛是整個政府不是服務香港市民，「好多人舔共，放棄咗香港嘅權利，為咗錢出賣自己，出賣香港，包括香港政府」。從事教育工作的他，自言過去兩年都沒有參與7.1遊行，今年卻要走出來，「實在嗰啖氣吞唔到落去」，他強調非歧視或偏見，認為各項民生政策近年都傾斜新移民。<br>■記者王家文、伍雅謙</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>