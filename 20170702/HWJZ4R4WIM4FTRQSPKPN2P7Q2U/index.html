<html><header><meta charset="utf-8"><title>何韻詩　黃耀明撐場</title></header><body><h1>何韻詩　黃耀明撐場</h1><p>【本報訊】遊行集會常客、歌手何韻詩及黃耀明再度現身7.1遊行，何韻詩明言即使參與遊行的人越來越少，仍會站出來發聲，「言論自由喺香港縮得越嚟越細嗰陣，我哋可以行出嚟，我哋可以做到任何嘢就要做，唔好理人哋做唔做，你覺得應該要做就做」。黃耀明指「越嚟越少人所以更加要做，如果僅有嘅機會都唔珍惜，就會乜嘢都冇」。</p><p>盼林鄭勿講一套做一套</p><p>對於梁振英離任、林鄭月娥正式上場，何韻詩表示，「當然香港人會想見到唔同，但佢選到到𠵱家上任，我見唔到有一個唔同嘅做法」。黃耀明則指不希望林鄭會講一套做一套。<br>至於國家主席習近平旋風式訪港，巿民在全港大封路情況無法見到習總一面，何韻詩指如果一個政權想與人民溝通及有更好的管治，應有更多互動，「咁樣隔開，我哋好難去講我哋想講嘅嘢，又有粉飾太平嘅感覺，睇唔到未來點去改善」。黃耀明則指習總有意選擇性聽取自己想聽的說話，「如果佢想見（平民），係有好多機會見到，可以主動去製造啲機會，佢係去見有權嘅人，完全冇去見普通基層市民，咁樣你嚟等於冇嚟」。<br>■記者梁佩珊</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>