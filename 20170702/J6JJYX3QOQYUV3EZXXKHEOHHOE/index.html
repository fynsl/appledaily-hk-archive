<html><header><meta charset="utf-8"><title>97新生代：上街證我哋重視民主</title></header><body><h1>97新生代：上街證我哋重視民主</h1><p>【本報訊】20年過去，年輕一代見證回歸後的香港禮崩樂壞，每年7.1不難見到一張張年輕面孔，走上街頭疾呼。1997年出生的洪小姐第5次參加7.1遊行，今年遊行人數減少，她難免感痛心，「大家好似面對咗現實，我哋會畀中共收番，出嚟都冇用」，但她仍寄語港人戰勝無力感，「7.1係幾有意義嘅日子，畀香港人表達訴求，出嚟起碼證明我哋重視民主、民生」。<br>洪小姐是教育大學學生，「我唔會因為回歸（同年）出世，就覺得自己係中國人，或者鍾意中國或認同中國」。她強調自己是香港人，因兩地的文化和價值觀有差異，對中國政府在政治上干預香港尤為反感。<br>回歸廿年，洪小姐覺得最大變化是文化，以前香港傾向西方文化，但回歸後變得「好中國」，「以前大家都好重視英文，但𠵱家就變咗普通話。」<br>中大文化研究學生黃柏熹22歲、出生於回歸前，但已連續第6年參加7.1遊行，他說，今年上街的最大目的，是反思本港的民主運動如何走下去。他說，民主派近年予人「越退越多」之感，例如今年初一場特首選戰，民主派最後力捧曾俊華，不禁令人質疑，「咁樣做係咪真係好撐民主運動？係咪到關鍵時候就會退讓，甚至同對方『又傾又砌』？」</p><p>18歲女斥政府漠視民意
</p><p>除了7.1遊行常客，有年輕一代在回歸20周年首次上街。剛剛滿18歲、文憑試重讀生邱同學表示，過去兩、三年已想響應遊行，但因要專注學業及家人不批准，未能成行，今年才終於第一次偕友人上街，她說，香港社會近年發生很多荒謬事，「政府做完（荒謬事），但我哋嘅意見係冇被接納、冇被聽見，例如（西九）故宮博物館」。<br>邱同學慨嘆，本港的警民關係、官民關係撕裂一直加深，縱自覺個人力量微小，「都想為社會做少少嘢，就算方式不同，大家目標係一樣，都係想要一個正常番嘅社會」，促請政府聆聽青少年的意見。<br>■記者周婷 、王家文</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>