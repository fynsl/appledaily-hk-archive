<html><header><meta charset="utf-8"><title>體壇拾趣︰真人版晴子出局慘慘豬</title></header><body><h1>體壇拾趣︰真人版晴子出局慘慘豬</h1><p>上周六喺中國成都舉行嘅FIBA三人籃球U18世界盃，快如閃電嘅高橋玲那（左）喺分組賽先幫日本以16:14反勝澳洲；但呢位16歲「真人版晴子」喺緊接對匈牙利，疑似耗盡體能，所以日本以8:21潰敗。日本喺A組四戰兩勝兩負排第四，無緣八強。另外，FIBA男籃亞洲盃下月八號喺黎巴嫩開打，被編入D組嘅香港首戰會對中華台北，之後再同澳洲、日本交手。</p></body></html>