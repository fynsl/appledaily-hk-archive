<html><header><meta charset="utf-8"><title>經濟客艙：追買呢隻倍升股唔抵 - Captain Cool</title></header><body><h1>經濟客艙：追買呢隻倍升股唔抵 - Captain Cool</h1><p>未來十年，相信經常聽到的名字就是馬斯克（Elon Musk），一個要征服太空嘅創業家，連saving哥都要封馬斯克為偶像。<br>短短七年間，Tesla由IPO每股17美元倍升至361美元，名符其實係一隻廿倍股，市值由2億幾美元增至近600億美元。今年首半年升幅亦非常「靚仔」，累計升近七成，大幅跑贏大市外，「升得快到唔見車尾燈」。香港今年4月起，政府取消電動私家車「豁免首次登記稅」措施，想買架Model S P100D嘅基本車價過百萬港紙，連稅後埋單計兩球。要車主畀多90幾萬嘅稅款，好貴喎。若果用360幾蚊美元買Tesla，跟馬斯克追吓「改變世界」嘅憧憬，計落唔抵。<br>Tesla市值逼近600億美元，市值計超越美國福特車廠同通用汽車。若以汽車產量計，追上美國呢兩間車廠仍有段距離。Tesla上年出產量7.6萬架，福特同通用汽車上年出產量分別有250幾萬、300幾萬架車。<br>上車價3.5萬美元嘅Model 3，估計短期好難扭轉公司「賣一架蝕一架」嘅局面。新車定價又平咗，俗到銷量，未必維持到近20%嘅毛利率。<br><br>Captain Cool<br> https://www.facebook.com/seeforcaptain/ <br>本欄逢周一刊出</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>