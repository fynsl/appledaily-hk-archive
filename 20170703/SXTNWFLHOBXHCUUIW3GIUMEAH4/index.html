<html><header><meta charset="utf-8"><title>Coffee谷胸拖男友現身陳瀅捧四太新樓盤</title></header><body><h1>Coffee谷胸拖男友現身<br>陳瀅捧四太新樓盤</h1><p>【爆相爆片】<br>賭王四房大仔何猷亨與大台姐仔陳瀅前年9月拍拖，不過未夠半年即分手，有傳猷亨主動提分手，因女方太黐身兼逼婚。二人分手後就似乎未有再聯絡，猷亨就寄情工作，近日忙於阿媽私人投資的尚嘉控股開售的灣仔樓盤壹嘉項目。<br></p><p>「沒簽文件」
</p><p>前日，有讀者L先生向本報爆料指陳瀅大前日現身灣仔壹嘉樓盤，當時5時許，身穿牛仔恤衫的她更被地產從業員在樓盤門外邀合照，L先生表示猷亨已在樓盤大堂等她，之後二人上了去睇樓，就未見二人離開，估計他們從後門閃，讀者更稱陳瀅持有1號籌。不過，本報昨日在樓盤守候，就未見陳瀅再有出現辦理簽文件手續。本報亦聯絡過兩位當事人，陳瀅表示：「我係喺灣仔銅鑼灣嗰邊出現過，但係冇簽過任何文件，同去過任何樓盤。」而猷亨就表示：「你哋引述嘅嘢係冇發生過。」<br></p><p>Coffee話好奇
</p><p>本報昨日在壹嘉守候，不見陳瀅，反而見到林芊妤（Coffee）與圈外男友Weng排隊等睇樓，由於Coffee一身緊身白tee襯熱褲，引來排隊睇樓人士及地產從業員注目，更有地產從業員上前向二人傾談。三人傾了近5分鐘，Coffee之後與男友跟大隊上樓，大概逗留了十分鐘就離開。<br>問Coffee對樓盤是否有興趣？她笑言：「其實冇，因為呢度都幾方便，我諗住過來睇一睇，好奇㗎咋，真係冇錢買㗎！」她補充好鍾意睇樓，但買的機會可能只是百分之一。<br>採訪：唐琛悠、唐如、陳東陽<br>攝影：畢紹基</p></body></html>