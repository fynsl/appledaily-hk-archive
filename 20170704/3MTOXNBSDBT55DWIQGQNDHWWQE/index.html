<html><header><meta charset="utf-8"><title>心藏筆露：我靠揸車搵食</title></header><body><h1>心藏筆露：我靠揸車搵食</h1><p>「精神病同精神科藥物有可能影響你嘅駕駛能力，為咗你同大眾嘅安全着想，我會轉介你去進行駕駛評估。」陳先生是一名職業司機，患有精神分裂症，醫生擔心他的病情和所服用的藥物，對駕駛能力有影響，轉介到職業治療師進行駕駛評估。<br>「揸車唔單止係簡單嘅機械操作，更涉及駕駛者嘅認知能力、感知運動能力同心理質素，例如控制衝動嘅能力。精神科藥物亦有機會令人眼瞓、視力模糊、專注力下降等，所以我會測試一下精神病同藥物有冇影響你嘅駕駛能力，評估重包括身體機能、認知能力同模擬駕駛測試。」職業治療師向陳先生講解駕駛評估目的和範疇。<br>在評估中，陳先生盡力做到最好，可是他在路面觀察、車速控制和危機處理等表現未如理想，特別在複雜的路面上未能作出適時反應，在危急情況下手忙腳亂，無法安全控制車輛，職業治療師根據評定他不適宜駕駛。「睇嚟我嘅駕駛能力真係大不如前，精神唔好嘅時候仲好容易發生意外㖭！」經治療師勸導，陳先生決定把駕駛評估結果通知運輸署，運輸署也因應醫生報告註銷了他的駕駛執照。<br>「揸唔到車就冇工做，我之後點算？」當了20年職業司機的陳先生頓時感到徬徨，非常擔心因喪失駕駛能力而「手停口停」，不能養妻活兒。<br>「我建議你先向公司匯報自己嘅身體健康狀況，再問公司喺工作方面有冇調整空間，有需要我哋亦可以安排其他工作復康服務。」經商討後，他的上司免除了他的駕駛職務，改派他去負責倉務工作，這正是他能應付的工作範疇。陳先生對此安排感到喜出望外，精神壓力大減，做事亦比以前更得心應手。陳先生深深體會到，當所有門好像被關上了的時候，總會有另一扇窗是打開了。與其留在一個自己不能勝任工作崗位，倒不如利用所擁有的能力去為未來打拼，嘗試接受新工作。<br><br>撰文：青山醫院精神健康學院二級職業治療師陳朗瑩<br>隔周二刊出</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>