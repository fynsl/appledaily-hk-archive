<html><header><meta charset="utf-8"><title>阿Sa百億太子飛東京　落地即攬</title></header><body><h1>阿Sa百億太子飛東京　落地即攬</h1><p>【爆相爆片】現年34歲的蔡卓妍（阿Sa）被爆撼贏細過自己五年的連詩雅（Shiga），跟Shiga舊愛「百億麻雀館太子爺」石恆聰（Anthony）撻着，日前阿Sa出席活動公開認愛，更講足五次「我好開心」，自言「一把年紀」的她叫大家給予空間。</p><p>食麵包等上機</p><p>有愛情滋潤的阿Sa果然坐言起行，馬上製造機會跟男友發展感情，兩人前日更拍拖出發遊東京，被讀者李先生透過「爆相爆片」分享。李先生受訪時表示，前日早上約8時45分在香港機場見到阿Sa和男友行蹤，他說：「佢哋坐CX548飛東京羽田，戴住cap帽同口罩嘅阿Sa未上機前，同男友坐喺近機艙門口嘅長凳，阿Sa喺度食麵包。到下晝約兩點抵達羽田機場，佢哋等過關時沿路都有講有笑，不過阿Sa見有人望佢，就會擰歪面有啲避忌。」<br>李先生續指，其後兩人取回行李，出閘後有一位男人負責接送，又幫阿Sa推行李上二樓便利店買食物，然後再行去停車場方向，其間Anthony終於放鬆戒備，親密攬實女友的腰，又搭女友膊頭，當發覺附近疑似有香港人即鬆手。</p><p>繡名背囊洩密</p><p>雖然阿Sa戴了口罩和cap帽遮樣，但卻百密一疏被背囊出賣了，事關她孭着繡有自己名字「SA」的Burberry背囊，就算大家認不出阿Sa的樣子，也能認到背囊上她的名字。正在東京跟男友享受二人世界的阿Sa，對於被讀者指她拖百億男友蜜遊東京，她昨日以短訊回覆：「呢啲唔講咁多喇，多謝關心。」<br>採訪：王梓嫚</p></body></html>