<html><header><meta charset="utf-8"><title>秋生林海峰批踭爭獎</title></header><body><h1>秋生林海峰批踭爭獎</h1><p>黃秋生、林海峰（Jan）及韋羅莎昨日為舞台劇《搞大電影》到灣仔出席第一屆「搞大電影頒獎典禮」，Jan獲大會頒發「最Buy男主角」時，秋生扮批踭，又作狀浮誇恭賀Jan，而秋生獲頒「秋生成就獎」時，又口窒窒扮老人家講致謝辭，笑爆全場！<br>秋生笑指舞台劇加開3場只得13場絕對不夠：「呢個卡士起碼開31場啦，今次真係好嚴謹，劇本已執咗個多月，𠵱家都未開始排，我都好驚㗎。」Jan自爆有長達20頁對白，他又搞笑謂：「我淨係記得公演地點，連日子都未記得。」秋生表示《搞》影射電影圈生態：「唔係話踩或者影射邊個，不過你睇到就知道係講緊邊個。」Jan直指劇本是「直射」，他說：「所以我排嗰陣好開心，一路排秋生一路話佢咪邊個邊個囉。」<br>採訪：盧妹<br>攝影：陳俊強</p></body></html>