<html><header><meta charset="utf-8"><title>中環在線：潘石屹爆王石「在談戀愛」 - 李華華</title></header><body><h1>中環在線：潘石屹爆王石「在談戀愛」 - 李華華</h1><p>香港富豪有個「鋤DEE會」friend過打band，內房界大佬一樣有「朋友圈」，好似SOHO中國（410）主席潘石屹，同萬科（2202）名譽主席王石就一向老友，見對方喺股權戰後終於辭職，忍唔住喺微博公開以小故事懷念友人，又自爆一個月前已經聽聞王石要辭職，好傷心咁話。<br>潘石屹指，SOHO中國嘅經營理念，一向同萬科啱嘴形，佢好欣賞王石不向世俗妥協或向權貴低頭。<br>佢講咗兩個小故事，指堂堂2,000億市值巨企嘅主席王石，以往坐飛機去深圳開會，冇人接送，要自己坐的士「好寒酸」。潘石屹其實為老友護航，指王石唔好排場、氣派，對內地官、商場文化唔妥協，有次拒絕參加一位領導嘅座談會，全因覺得對方官僚，唔聽人意見，仲呼籲大家咪去㖭。<br>潘石屹話，王石咁嘅性格都可以喺中國幹出一番事業，係好多人想像唔到嘅。即使王石辭職了，佢仲後生「心態更年輕，現在還在談戀愛呢」。</p></body></html>