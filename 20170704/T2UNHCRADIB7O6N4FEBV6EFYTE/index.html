<html><header><meta charset="utf-8"><title>智取大市：信玻破頂候低吸 - 晉佳</title></header><body><h1>智取大市：信玻破頂候低吸 - 晉佳</h1><p>市況一回穩，又有綠城中國（3900）爆升15%，成為「長汽2.0」，恒大（3333）亦急升9%，資金珍惜任何喪炒機會，喺指數橫行情況下炒風仍頗熾熱，暫時好難話整體大市係弱勢。<br>除內房之外，資源商品股亦繼續升，除中鋁（2600）、俄鋁（486）急升外，之前推介過嘅信義玻璃（868）升近半成破晒頂，股價明顯比一般資源商品股更強，皆因有馬來西亞生產線陸續投產、拉低成本嘅因素支持，基本因素起碼高一班，股價破8蚊只係起步，有回吐就可以吸納，繼續係第三季首選股份之一，長線走勢靚絕之下，暫不設目標價。<br>唔同強勢板塊睇嚟只會輪流炒，內房、商品股炒得起，手頭上有汽車、科網等中長線強勢板塊，都係繼續坐住先，等爆升才食糊，策略上比喪追已經急升嘅股份更為理想。<br><br>晉佳<br> http://fb.com/advanceguy1 </p></body></html>