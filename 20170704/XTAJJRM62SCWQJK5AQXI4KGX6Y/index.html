<html><header><meta charset="utf-8"><title>小米粒1歲生日P伊能靜頻撲送完小哈利返台即陪囡飛</title></header><body><h1>小米粒1歲生日P<br>伊能靜頻撲送完小哈利返台即陪囡飛</h1><p>48歲伊能靜早前同囝囝小哈利去歐遊，不時喺微博貼出同囝囝嘅合照，而同現任老公秦昊生嘅囡囡「小米粒」六月底生日，呢個媽咪認真夠忙，由米蘭轉機阿姆斯特丹到台北，轉機嗰陣，要照顧囝囝去洛杉磯嘅事宜，伊能靜當晚差唔多累暈，跟手先落地送囝囝返屋企，再接囡囡「小米粒」飛返沈陽，去夫家為囡囡開一歲生日P。<br> <br>伊能靜昨日在微博貼出生日會嘅相，相中見場內以粉紅及白色佈置為主，話個party係由老爺同奶奶搞，用晒伊能靜鍾意嘅夢幻風格，佢好多謝老爺、奶奶同親友，而佢老公就由北京去沈陽，睇到囡囡即刻笑晒，又話翻糖上印有小米粒同伊能靜嘅肖像，伊能靜見到似乎覺得甜到入心，「讓再苦的咖啡都能變甜，要把自己活成一顆糖」!</p></body></html>