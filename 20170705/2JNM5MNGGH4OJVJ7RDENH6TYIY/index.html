<html><header><meta charset="utf-8"><title>【馮仁昭四圍超】萬子收負評同觀眾對話</title></header><body><h1>【馮仁昭四圍超】<br>萬子收負評同觀眾對話</h1><p>萬梓良、張繼聰、白只、吳家麗等主演嘅新片《今晚打喪屍》上映後有好多負評，但一班演員冇氣餒，反而日日去戲院謝票，連有糖尿病要早瞓嘅萬子都堅持參與，其中有兩場仲單拖出馬。<br>萬子見有咁多負評，主動話要喺今個禮拜五、六、日到戲院謝票，同觀眾直接對話。而呢排演緊舞台劇嘅白只，前晚完場後，即趕去旺角謝票。<br>撰文：馮仁昭</p></body></html>