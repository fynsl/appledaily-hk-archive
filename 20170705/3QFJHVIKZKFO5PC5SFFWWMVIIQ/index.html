<html><header><meta charset="utf-8"><title>【國產手機】繼箒喱效果後　OnePlus 5連收音都出事</title></header><body><h1>【國產手機】繼箒喱效果後　OnePlus 5連收音都出事</h1><p>OnePlus新旗艦機OnePlus 5推出不過半個月，但已被用家發現多個問題，如早前有報道指當機身右上方被覆蓋時Wi-Fi訊號強度會暴跌；另外更惹人關注是指部份OnePlus 5有「Jelly Scrolling Effect」現象，即是當向上或向下滑動畫面時，部份畫面反應會特別慢，感覺好似晃動中的箒喱。除了軟件可能有問題外，有網民更質疑可能是廠方錯誤地上下地倒轉安裝屏幕所致，不過OnePlus官方回應這是「正常顯示效果」。</p><p>一波未平，一波又起，最近有網友更發現連收音方面都有問題。一般手機都會在機頂及機底位置都安裝收音咪用以錄取立體聲音效，亦會因應握機的方向自動調校收音方向，不過有網友發現OnePlus 5竟然唔識自動調校收音方向，如以橫度方式手持時，有可能右邊收音咪會錄左邊的聲音，左邊收音咪反而會錄到右邊聲音。這個收音問題影響性並唔嚴重，經韌體更新應可解決，不過不斷有新問題出現，或多或少都會影響到買家的信心，OnePlus睇怕都要召喚「關公」認下點樣拆招先得。</p><p>資料來源：Android Authority<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>