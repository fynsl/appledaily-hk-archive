<html><header><meta charset="utf-8"><title>吳家樂梳化激啜高Ling騷巨胸嬉水</title></header><body><h1>吳家樂梳化激啜<br>高Ling騷巨胸嬉水</h1><p>大台最近播《賭城群英會》，睇過王晶啲「賭」系列電影，你會覺得《賭城》啲劇情熟口熟面，又係要求賭手作賭注，又係搵家人嚟威脅對家，甚至有網民拎以前嗰套《賭場風雲》都拍得好過呢套，而焦點亦長期放咗喺高Ling(高海寧)身上，不時要着低胸裝出場。<br> <br>前晚嗰集再次大灑鹽花，先係劇中演有錢仔嘅吳家樂同老竇嘈完，就上門搵擁有E cup上圍嘅鍾采羲(Iris)，鍾采羲身穿深藍色嘅連身內衣，吳家樂將鍾采羲成個人抱起，之後二人瞓落梳化火辣啜嘴。<br> <br>之後又講馬國明、黃浩然、高Ling、文凱玲及「鴨王」何浩文等「着草」去咗陳法蓉安排嘅別墅，高Ling同文凱玲着上比堅尼，高Ling大晒34D喺泳池玩水，個鏡頭係咁影住高Ling嘅巨胸，由水中跟到上水面，睇怕晒胸又係王晶啲戲要加嘅情節喇!<br> <br>高Ling昨日回應傳媒話：「的確好多人send message問我呢場戲，都係呢場泳衣戲比較性感，同埋之前有一場扮學生搵教授，個場係有少少低胸，冇其他性感戲份，其實去泳池游水著泳衣好平常，我唔明大家點解咁大反應，哈哈！由參選港姐去加勒比海日日都著泳衣，唔會話咩挑戰電視尺度。都好多謝網民，多謝大家!支持佢呢個角色。」</p></body></html>