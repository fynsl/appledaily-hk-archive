<html><header><meta charset="utf-8"><title>失戀行孖咇操弗開騷連詩雅、鄭融情歌紓壓</title></header><body><h1>失戀行孖咇操弗開騷<br>連詩雅、鄭融情歌紓壓</h1><p>【《蘋果》專訪】連詩雅（Shiga）的前度「麻將館大王」太子石恆聰（Anthony）戀上蔡卓妍，Shiga感情失意，事業要再度衝刺，單身Shiga如今只好專注事業，經理人公司Starz People隨即安排今年9月，跟重返娘家的鄭融在麥花臣開騷「SS 2017 Live Concert」。<br>日前兩女相約到師妹梁諾妍的健身室做運動，教練梁諾妍更幫她們進行特訓，Shiga指鄭融是入行最早認識的朋友，鄭融說：「我哋唔同時期都有唔同情歌，呢啲歌都同好多人一齊長大，所以已經諗到咁多觀眾入場，可以聽到唔同時期嘅歌，已經好窩心，同埋相信兩個人一齊做，同一個人唔同。」</p><p>互唱無壓力</p><p>Shiga和鄭融首度合作，未感壓力。Shiga說：「可以互相減輕咗，雖然都有自己嘅一part，但都會知道大家唱緊自己嗰part，都有對方喺後台支持自己。」<br>提到演唱會的rundown，她們自爆會互唱對方的歌，鄭融會唱Shiga的《只要和你在一起》，Shiga就會唱《終生學習》，鄭融說：「今次開騷前都會喺網上同樂迷溝通多啲，因為都想知道佢哋鍾意啲乜嘢，到時可以盡量滿足大家。」</p><p>兩頭黐方飽</p><p>至於演唱會的最新海報，兩人頭上黐了一塊方飽，意思是「公司三文治」，Shiga說：「知道公司係想表達將兩個好珍貴嘅嘢擺埋一齊，同埋要有一間公司先可以成事，就覺得好好。」<br>採訪：小米<br>攝影：沈健程</p></body></html>