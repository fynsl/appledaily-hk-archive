<html><header><meta charset="utf-8"><title>細女鄭珉英國讀考古</title></header><body><h1>細女鄭珉英國讀考古</h1><p>「清早7點鐘，大家嘅宿舍聽到警報，即刻跑去防空洞，聽住數住有13個炸彈爆！」現時24歲的鄭珉興奮回憶在以色列實地考古，因以色列和巴勒斯坦打仗，不時互相轟炸，「通常都係空中爆，我就覺得OK安全，有啲同學家長畀壓力學校，之後我哋就move咗去死海嗰邊。」凌晨3時起身、坐兩小時車去掘地，一身污泥汗水，鄭珉非常享受。</p><p>做幕後受用</p><p>英國大學三年制，轉科較難，故報讀前鄭珉先與家姐去了秘魯山區做義工，才立定心意，「我細個時，就知道自己唔鍾意9至5嘅office job，嗰時對歷史、地理、人類學都有興趣，咪試吓。」<br>鄭珉指讀考古和人類學，對現時做兼職製作人亦受用，「考古不單止學文化，又要學logistic，安排飛去邊、帶幾多人、用幾多budget，全部可以套用做production。人類學就任何時間都用到，因為social media對我工作好重要，人類學，係睇啲人點樣interact。」她很多謝父母一直支持自己追求夢想，「佢哋話，只要我開心，就一定有辦法搵到錢返嚟。」</p><p>更多精采時尚內容，盡在 http://add.appledaily.com。 </p></body></html>