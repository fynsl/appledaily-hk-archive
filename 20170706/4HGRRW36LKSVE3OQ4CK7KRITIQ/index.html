<html><header><meta charset="utf-8"><title>父親男友同一屋苑下薛凱琪傳已婚：冇得呃</title></header><body><h1>父親男友同一屋苑下<br>薛凱琪傳已婚：冇得呃</h1><p>現年35歲的薛凱琪（Fiona），入行後的感情路最為人熟悉的，自然是跟龍子房祖名的4年情。之後的緋聞男友有方大同、威尼斯人賭場高層Reggie Martin，亦有傳過跟林二汶同性密友關係。到近年她跟富二代男友鄧浩基（Byron）已發展了4年，亦先後被本報拍到他們在酒店甜密拍拖兩小時及一齊看戲的照片，感情相當穩定。<br>日前本報收到讀者爆料，指Fiona跟Byron已經結婚，又指女方經常出入男友陽明山莊寓所，但對接送的司機及保安員態度極差，經常呼呼喝喝，事件是陽明山莊公開的秘密。</p><p>父母熟Byron</p><p>Fiona回應結婚傳聞時，她笑個不停說：「我開心係因為消息越誇張，我就覺得越可愛。」她保證將來結婚及生小朋友，都會公開講，今趟是入行以來第二次傳已婚，瞞婚亦是沒得呃，她說：「結婚你有得查㗎嘛，冇得呃，所以如果呢單新聞出咗，最驚應該都係經理人Paco（黃柏高）。」她表示跟Byron是中學時就認識的好朋友，就連自己父母都跟他熟稔。至於經常出入陽明山莊，她解釋父親及身邊很多好友都住在那邊，常常到會所玩。對於指控呼喝工作人員，她自言一個員工都不認識，亦沒有交談，所以不存在態度惡劣的問題。</p><p>屬私人事</p><p>Fiona一再強調目前單身，她說：「我仲係單身，不過我講過，我結婚之前你問我，我都係話自己係單身嘅，但係每次分咗手之後你問番我，我又會話我拍過拖，你哋要自己慢慢去揣測，不過當我結婚我就會話畀大家知。」她覺得拍拖是私人事，又說：「我每次分手都要喊好耐。如果我每次分手都仲要做訪問去解釋番點解要分手，我覺得咁樣係好錯嘅。」<br>採訪：安妮</p></body></html>