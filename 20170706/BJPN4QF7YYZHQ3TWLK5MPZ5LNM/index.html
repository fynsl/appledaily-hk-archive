<html><header><meta charset="utf-8"><title>【貴足倍半】灰機手掣用色　Joy-Con Classic手掣限量推出</title></header><body><h1>【貴足倍半】灰機手掣用色　Joy-Con Classic手掣限量推出</h1><p>一向愛將數碼玩物改頭換面的ColorWare近日又再發功，將會推出以當年灰機（NES）手掣概念設計的Nintendo Switch Joy-Con手掣，唔知各位機迷又啱唔啱！這款名為Joy-Con Classic手掣造工都幾仔細，跟原版灰機手掣同樣用上黑、灰、紅色調，如按鈕同文字用上紅色，而方向鍵就用上黑色，但當然當年灰機手掣只有「十字掣」同A、B兩枚按鈕，跟現時Joy-Con設計加入「蘑菇掣」同4枚功能鍵好唔同。</p><p>ColorWare產品一向定價都幾高，以現時一對原裝Joy-Con美國定價79.99美元（約$625），大家又估下ColorWare為Joy-Con Classic手掣開價幾多？原來定價高達199.99美元（約$1,561），貴足1倍半！不過廠方都識做，話明Joy-Con Classic只會限量推出，而且頭25套更會有獨立編號，引任天堂粉絲快快課金；不過就算即時上官網訂購，廠方都要4星期後先會出貨。<br><br>資料來源：ColorWare<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>