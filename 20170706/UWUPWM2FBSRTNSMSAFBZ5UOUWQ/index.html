<html><header><meta charset="utf-8"><title>【遊日注意】食咖喱抽高達模型　特別版匙羮做武器</title></header><body><h1>【遊日注意】食咖喱抽高達模型　特別版匙羮做武器</h1><p>日本太多好嘢食，可能大家去日本旅行時未必會幫襯咖喱連鎖店CoCo壱番屋，不過各位高達迷如果今個暑假去日本旅行時，記得去食下咖喱，因為隨時會抽中一個非常特別的高達模型！只要由今年7月14日至8月31日到日本CoCo壱番屋消費滿900日圓，憑收據就可參加抽獎，有1,000個幸運兒可獲得特別版「HGUC 1/144 RX-78-2 Gundam CoCoICHI」模型，除了機體用上電鍍配色之外，高達所持的武器由原有激光劍換成大型匙羮，可以掛在背脊之餘又可以用手拎住，非常過癮；就算抽唔到特別版高達都好，另外都有高達咖哩碟（300名）、特別版高達匙羮套裝（300名）以及CoCo壱番屋1,000日圓Coupon（1,000名）。</p><p>雖然獎品總數只有2,600件，認真唔算多，不過參加抽獎的門檻非常低，正常食碟咖喱飯都幾百日圓，就算一張收據未夠900日圓，都可以用上多張收據湊夠數，無論郵寄或用手機傳送至指定網站都可以參加。<br><br>網址： http://www.ichibanya.co.jp/cp/gundam2017/ <br><br>資料來源：CoCo壱番屋<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>