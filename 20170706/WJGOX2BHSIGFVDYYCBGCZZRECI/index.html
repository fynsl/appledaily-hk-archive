<html><header><meta charset="utf-8"><title>合約教師慘變人球：望唔到前景</title></header><body><h1>合約教師慘變人球：望唔到前景</h1><p>【本報訊】特首林鄭月娥宣佈增加中小學教師比例，料可增加2,350名常額教師，但全港現時合約教師達4,000多人，即新措施極其量只能吸納當中五至六成。近年不少合約教師慘變「人球」，合約教師張往過去6年轉了3間學校，慨嘆在新措施下仍然「望唔到穩定嘅前景」。<br>張往現為中學歷史、通識科合約教師，曾於官立、直資及津貼中學任教，「第一年喺官校做半職教師加教學助理，之後去咗直資做教學助理，第二年要教十幾班，工作等同助理教師，之後三年就去咗一間津校，係合約教師」。他指作為合約教師「連條path（晉升階梯）係點都見唔到」，每年均需思考去留，「其他老師知道你下年走人，又可能會唔尊重你」，「好多都讀緊教育文憑，走又唔得、留喺度又未必有發展，好兩難」。</p><p>「懷疑係咪浪費青春」
</p><p>教協理事陳曦彤現為直資中學合約教師，過往4年分別是兩所津貼中學的通識科合約教師。他對轉為常額無期望，「望唔到將來，甚至有懷疑自己喺呢一行係咪浪費緊青春」。他促政府長遠增撥更多資源，才可穩定教學團隊，提升教學質素。<br>官小合約教師的張老師指新措施「完全幫唔到」。他所屬官校現有約十名合約教師，大部份任教5年或以上，惟校方多年未有常額位，亦要每年換血，「因為每年『跳point』（按薪酬表增薪），學校可能請唔起，就裁咗你換班低薪嘅入嚟」。<br>沙田崇真中學校長張文偉則指，一般學校4、5月着手處理教師續約問題，即使相關撥款趕及本月底批出，他預料部份學校未必趕及今年9月開學前增聘常額教師。以該校為例，合約教師轉為常額前須經過俗稱「睇堂」的審視程序。該校3名合約教師4、5月已透過此程序轉為常額，「當然校長都可以運用權力，即刻同合約老師重新簽合約，但咁做就對部份同事不公平」。<br>教育局局長楊潤雄昨日強調，新增常額教席應用於協助合約教師轉制，而非凍結或分拆聘請兼職教師或教學助理；當局不想另設機制強制學校跟從，但會仔細了解每間學校情況，如發現有學校未有跟從，當局會跟進。<br>■記者葉偉東、周　婷</p></body></html>