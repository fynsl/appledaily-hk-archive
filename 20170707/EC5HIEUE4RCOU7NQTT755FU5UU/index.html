<html><header><meta charset="utf-8"><title>前往港鐵站須經「攞命斜」</title></header><body><h1>前往港鐵站須經「攞命斜」<br></h1><p>【本報訊】九建（034）西營盤新盤63 Pokfulam位處薄扶林道，即使距離港鐵西港島線港大站口約10分鐘步程，但大廈依山而建，不駕車住戶，日後行出行入都要捱幾段攞命斜先返到屋企。</p><p>校網名校林立</p><p>由港鐵港大站A出口出地面後計時，跨過行人天橋，落斜約10分鐘抵達樓盤，現場見正打地基，務求趕於預計關鍵日期2019年年底前完工。樓盤對出薄扶林道交通繁忙，多條往來香港仔巴士線穿梭往來，勢成日後噪音滋擾源頭之一。<br>日常配套尚算充足，居住十多年的街坊指出，這個位置正處於石塘咀街市和正街街市之間，不過上上落落是斜路。交通方便，除了港鐵西港島線外，德輔道西提供多條往來港島及九龍的巴士及小巴。另外，由樓盤轉個彎到水街，這條街近年已變成食街，「無飯」夫婦開餐冇問題。<br>位處小學11校網，中學屬中西區，名校林立，樓盤斜對面是聖保羅書院。其他中學如英皇書院、聖士提反女子中學，小學如嘉諾撒聖心學校等等。</p></body></html>