<html><header><meta charset="utf-8"><title>中環在線：AIA馮裕祺睇中「沙排孖妹」 - 李華華</title></header><body><h1>中環在線：AIA馮裕祺睇中「沙排孖妹」 - 李華華</h1><p>AIA同惠理（806）新推咗款強積金基金，不過就冇好似積金局咁，搵坤哥去sell強積金，而係搵咗剛剛拎咗新加坡公開賽冠軍嘅港隊「沙排孖妹」吳天麗同黃婉媚拍廣告。<br>今次AIA MPF力邀「沙排孖妹」參與，原來係因為AIA MPF行政總裁（CEO）馮裕祺（Stephen）一向鍾意睇沙排，皆因沙排係少數運動只有雙打，講求反應靈活，隊員仲要好有默契。今次合作出嘅基金咁啱係主打靈活調整股債比例，正正就好似沙排咁做到攻守兼備。<br>Stephen仲話，知道香港沙排運動員支援比較少，要好有熱誠全職追夢，「沙排孖妹」形象咁正面健康，所以好適合搵佢哋sell新產品，希望打工仔一買隻基金，就聯想到好似「沙排孖妹」咁有決心、默契同毅力喎。</p></body></html>