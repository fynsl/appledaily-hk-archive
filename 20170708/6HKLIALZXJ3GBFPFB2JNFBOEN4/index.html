<html><header><meta charset="utf-8"><title>赴美讀古典音樂　畢業作留遺憾龐卓欣自覺被歧視　投訴老師</title></header><body><h1>赴美讀古典音樂　畢業作留遺憾<br>龐卓欣自覺被歧視　投訴老師</h1><p>【向世界升學】<br>現年25歲的港姐亞軍龐卓欣（Ada），雖然是富二代，大學時又考進了美國著名音樂學府曼克頓音樂學院，攻讀古典音樂，她日前受訪卻透露在大學的畢業歌劇表演時，自覺遭老師種族歧視，歌劇內71個角色全不安排亞洲女同學演出，僅能唱合唱團，她憶述時說：「我嗰時好嬲，種族歧視都唔好咁明顯，我哋寫晒投訴信去投訴呢個老師。」</p><p>自嘲70分小姐
</p><p>Ada的父母均於聖保羅男女中學畢業，母親Juliana畢業後亦返母校附屬小學教了幾年，再轉做師資培訓，退休後現於中文大學兼職做音樂培訓老師的工作。日前Ada與龐媽媽接受本報專訪，回想女兒升小學的過程，龐媽媽說：「佢考咗兩間小學，一間聖保羅，一間女拔萃，嗰時諗吓兩間都係好學校，聖保羅點樣我哋估到，而女拔萃比較活潑啲。」<br></p><p>Ada最後選讀女拔萃，笑言自己的成績是「70分小姐」，經歷了尖子學校競爭，更受到同學排擠：「我由細到大讀書好中挺，平均係70分，但身邊同學98分都喊。小學嗰時，我係比較受歡迎，受老師鍾意，個個都想入我組，但六年班時候，有個朋友知道我係唔高分，同我絕咗交，細個淨係攞成績嚟比較，我真係好灰。」<br>龐媽媽發現女兒找不到方向，不想她被成績框住，便讓女兒提早去美國升學，更遇上良師，引導她去讀音樂，入讀了美國著名音樂學府曼克頓音樂學院，Ada說：「全中學唱歌最好、最叻，去到大學另一回事，太多叻人，讀咗四年，有學音樂歷史、音樂理論、藝術歷史，有表演堂，老師教你上堂台風點樣，我哋唱歌有好多小動作，或者唱歌表達能力點樣，學意大利文、法文、德文。」<br></p><p>不忿差別對待
</p><p>不過，在畢業歌劇表演上，Ada稱遇到種族歧視問題：「成個class要做一個歌劇，有71個角色，應該人人都有個角色，偏偏全部亞洲女仔都係唱合唱團，冇一個人有角色。我嗰時好嬲，種族歧視都唔好咁明顯，佢哋解釋角色要大隻身形，其實有好多白人角色都係黑人演，我哋寫晒投訴信去投訴呢個老師，好失望。因為呢件事，校長有同我哋見面，話呢個係好嚴重問題，會同嗰位老師講，最後位老師有同成班同學道歉，話自己冇心，唔係特登。」<br>採訪：梁錦雯<br>攝影：郭賢興　場地：Kyoku（希雲街）</p></body></html>