<html><header><meta charset="utf-8"><title>【會唔會中伏？】首部全息顯示手機　效果係點無人知</title></header><body><h1>【會唔會中伏？】首部全息顯示手機　效果係點無人知<br></h1><p>當其他手機廠商仍然在玩VR及AR時，原來做開高檔專業相機生意的RED突然宣佈，將會在明年初推出市場上首部用上全息屏幕（Holographic Display）的手機Hydrogen One，不過官方只係公開一張手機機背設計圖，提及會用上5.7吋屏幕、Android系統，以及公佈會分別推出鋁金屬版本（預訂價錢：1,195美元）及鈦金屬版本（預訂價錢：1,595美元）外，其他資料只輕輕帶過。一般人理解全息影像就好似科幻電影中太空艙內出現的投影科技，但點樣將這樣技術運用到手機屏幕之上呢？根據RED所介紹Hydrogen On除可觀賞到原有的2D內容外，亦可觀賞到以這款手機生成的全息內容，亦可經過運算將立體聲音效轉換成多維音效（Multi-Dimensional Audio）。相信好多人都係唔明到底效果會係點，RED創辦人Jim Jannard在發表Holographic Display後隨即在網上論壇上解話，表示這項顯示技術是前所未見，要親眼睇過先會明白！更奇妙是廠方雖表示Hydrogen One會在2018年初推出，而且列出兩個版本的價錢叫人預訂，不過亦話明手機設計可能會更改，亦不保證推出時價錢無變，而且亦因為顯示屏生產問題並唔證會如期交貨。可能Hydrogen One真機可能好勁，但現時聽落就有幾分似「眾籌騙局」。<br><br>資料來源：RED, The Verge<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>