<html><header><meta charset="utf-8"><title>《天地豪情》頭三集劇情重溫羅嘉良郭藹明鬥到七彩</title></header><body><h1>《天地豪情》頭三集劇情重溫<br>羅嘉良郭藹明鬥到七彩</h1><p>無綫喺15年4月喺深夜播映神劇《大時代》，掀起一輪煲劇熱潮，搞到嗰段時間嘅收視上升，自此之後無綫安排咗唔少經典劇喺呢個時段播出，一連播映三輯嘅《妙手仁心》喺日前播映完大結局後，現時重播嘅係1998年嘅《天地豪情》。<br><br>呢套劇當年搵咗黃日華、羅嘉良、張家輝同蔡少芬等主演，羅嘉良喺出場嗰陣，講佢係一個終日遊手好閒嘅賭仔，唔單止輸咗姑媽留俾低加拿大間餐館，甚至連飾演佢女友Apple嘅姚瑩瑩老竇嗰間餐館輸埋，於是撈家返香港問老竇胡楓借錢。郭藹明受胡楓所托去咗機場接機，撈家一落機即刻問郭藹明借錢賭馬，輸咗八嚿水，當然有借冇回頭。之後，當然唔少得講郭藹明同羅嘉良從冤家變情侶嘅劇情。查實呢套劇曾經喺03年2月同10年5月喺無綫重播，連埋今次在內，已經第三次重播。</p></body></html>