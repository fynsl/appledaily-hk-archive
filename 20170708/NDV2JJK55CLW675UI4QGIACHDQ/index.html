<html><header><meta charset="utf-8"><title>【爆大冷】《Time》最具影響力遊戲角色選舉　竟然無預Mario？</title></header><body><h1>【爆大冷】《Time》最具影響力遊戲角色選舉　竟然無預Mario？</h1><p>大家心目中的最有影響力的遊戲角色係邊位呢？相信好多玩家都會揀Mario，因為這位「意大利大叔」由細就陪住大家長大，只要Mario一出場，大家就會爭住畀錢買新遊戲，不過《Time》（《時代雜誌》）就唔係咁睇。</p><p>《Time》日前就公佈了獲選為最具影響力遊戲角色的15個角色，《超音鼠》Sonic排第6，《薩爾達傳說》林克排第5，比卡超排第4，《Pac-Man》食鬼排第3，而《盜墓者羅拉》Lara Croft排第2，暫時睇都好正路，第1名應非Mario莫屬吧？不過勢估唔到，排1名竟然唔係Mario，而係Mario千辛萬苦拯救的Peach公主，Mario竟然15大不入，而且離譜到連《俄羅斯方塊》入面的「Z」型磚塊都可以排到第15位！到底點解Peach公主可以獲獎？《Time》解話說原來Peach公主設定是經常被Bowser綁架而只識得嗌「救命」，以及等待Mario及Luigi攀山涉水去營救，但角色設計在之後有變化，如在《Super Mario 3D World》中就變成一個可操控角色協助Mario及Luigi，到《Mario Kart》時有份同其他角色平起平坐一同賽車，並大受歡迎。簡單來說評審重點是以「男女平權」作為第一考慮，觀點同角度同一般玩家未必一樣，唔啱大家心水的話一笑置之好了。<br><br></p><p>《Time》最具影響力遊戲角色<br>1/ Peach（《Mario》系列）<br>2/ Lara Croft（《盜墓者羅拉》系列）<br>3/ Pac-Man（《Pac-Man》系列）<br>4/ Pikachu（《Pikachu》系列）<br>5/ Link（《薩爾達傳說》系列）<br>6/ Sonic（《超音鼠》系列）<br>7/ Master Chief（《Halo》系列）<br>8/ The Sims（《模擬市民》系列）<br>9/ Scorpion（《Mortal Kombat》系列）<br>10/ Solid Snake（《Metal Gear Solid》系列）<br>11/ SHODAN（《System Shock》系列）<br>12/ Big Daddy/Little Sister（《BioShock》系列）<br>13/ Vault Boy（《Fallout》系列）<br>14/ Diablo（《Diablo》系列）<br>15/ Z型磚塊（《俄羅斯方塊》系列）<br><br>資料來源：Time<br><br>記者：布偉倫、許嘉欣<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>