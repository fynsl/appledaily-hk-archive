<html><header><meta charset="utf-8"><title>杏兒老公IG勁貼老婆相晒恩愛智雯感情好低調</title></header><body><h1>杏兒老公IG勁貼老婆相晒恩愛<br>智雯感情好低調</h1><p>喺大台有唔少周邊組織，就好似以前嘅「至八會」、「Cry Runner」、「處女黨(官方名為Amazing Esther)」等等嘅團體，不過講到現今最大影響力嘅就有「胡說八道會」，佢哋嘅成員包括胡杏兒、胡定欣、胡蓓蔚、黃智雯、姚子羚、李施嬅等等。<br><br>佢哋個個喺事業上都有番咁上下，喺感情上胡蓓蔚同胡杏兒都已經成為人妻，胡蓓蔚就唔使講啦！豹嫂、豹哥不嬲都係恩愛嘅代名詞。而胡杏兒喺前年同李乘德（Philip）結婚，佢哋真係非常之咁恩愛，一睇Philip個instagram就知，事關做咗人夫之後，Philip嘅IG十張有九張都係佢老婆杏兒嘅靚相。<br><br>而黃智雯、姚子羚呢，雖然都係未婚，不過各自都有個穩定男友，其中姚子羚就有綽號「的士邦」嘅鄭子邦，仲有指佢哋同居咁話；至於黃智雯，佢嘅緋聞少之又少，查實佢男友詹文天（Anthony）都幾犀利，係謝瑞麟珠寶集團高層。<br><br>最後，就有胡定欣同李施嬅，雖然佢哋都未有另一半，但佢哋美貌與智慧並重。</p></body></html>