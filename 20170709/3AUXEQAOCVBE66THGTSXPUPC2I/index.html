<html><header><meta charset="utf-8"><title>演後生版張慧儀賴慰玲獲無綫重用讚超班</title></header><body><h1>演後生版張慧儀<br>賴慰玲獲無綫重用讚超班</h1><p>賴慰玲最為人認識嘅，一定係佢喺前年播出嘅大台劇《女人俱樂部》中，飾演年輕版張慧儀而備受觀眾注目。至去年賴慰玲喺《殭》中飾演「丘玲梅」，演技大受讚賞，甚至有網民讚佢已經「超晒班」。<br><br>其後賴慰玲再喺《火線下的江湖大佬》中，飾演年輕版嘅蘇佑妙（即苑瓊丹個角色），另又參演咗《純熟意外》、《愛·回家之八時入席》（客串），而喺今年播出嘅《財神駕到》、《迷》及《與諜同謀》中，都可以播到賴慰玲嘅身影，其中佢喺《迷》嘅戲份唔少，又同第一男主角鄭嘉穎演叔姪，喺大台備受重用。<br><br>而賴慰玲仲有其他參演未播出嘅劇集，包括《宮心計2·深宮計》及《棟仁的時光》。</p></body></html>