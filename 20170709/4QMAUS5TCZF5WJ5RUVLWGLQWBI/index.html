<html><header><meta charset="utf-8"><title>去《蘋果》洗樓唱《今期流行》古仔受嗲做貓奴</title></header><body><h1>去《蘋果》洗樓唱《今期流行》<br>古仔受嗲做貓奴</h1><p>外形硬朗的古天樂，私下其實很喜歡小動物，最近古仔投資電影《喵星人》，結合了貓和外星人，兩樣都是他感興趣的題材。日前，古仔帶同《喵》片主角喵星人「犀犀利」及衛詩雅來到《蘋果日報》，接受專訪及派薯片，古仔直言貓貓好嗲好可愛，看來他被犀犀利搶風頭亦不介意。</p><p>古天樂沒養過貓，但他身邊很多朋友都是貓奴，多年來聽過不少有關貓的故事，於是去年中就決定投資新片《喵星人》，自己亦有份演出，日前古仔率喵星人「犀犀利」、片中演員衛詩雅到將軍澳反轉《蘋果》。</p><p>怕心痛唔養</p><p>古仔接受本報專訪時，笑言到朋友家見到貓貓坐在梳化看電視，有時看到牠們會做一些動作，令人意想不到：「拍《喵星人》都係因為見到貓好可愛，貓嘅感覺好嗲，畀你嘅感覺係你想唔到。」<br>原來古仔不是不養貓，而是不敢養。98年古仔與狗狗阿Lo合作拍《寵物情緣》，拍完後就收養了牠，更視如家人般愛護，08年約15歲的阿Lo因病離世，古仔與媽媽極為傷心，要很長時間才能走出傷痛，於是古仔再也不肯養寵物。<br>話雖如此，古仔對貓的題材還是很感興趣，便邀陳木勝開拍《喵》片，戲中的犀犀利是外星人，本來是想侵略地球，而古仔對外星人亦存在幻想，他說：「我絕對相信有外星人，今次借貓講外星人係一個投射，貓雖然賣萌，但成日覺得佢好高智慧。」</p><p>整蠱犀犀利</p><p>家中有3隻貓的衛詩雅亦表示：「我好鍾意貓，因為佢係捉摸唔到，今日好嗲你，轉頭可能唔畀你掂，好有性格嘅生物。」衛詩雅同樣相信世上有外星人：「我覺得外星人已經侵入咗地球，人類入面係有外星人扮人類，今次佢哋化身成貓。」<br>來到《蘋果》大樓，古仔、衛詩雅及犀犀利向大家派薯片，古仔入到影音製作室又重唱自的經典金曲《今期流行》，犀犀利從旁伴舞，令古仔又激氣又好笑。犀犀利似乎十分爛玩，古仔惟有帶他到大樓的健身室放電，犀犀利在舉鐵時，古仔本來想戲弄犀犀利，怎料不斷加磅，都難不到這隻喵星人，今次古仔風頭完全被犀犀利蓋過了！<br>採訪：張俊銘</p></body></html>