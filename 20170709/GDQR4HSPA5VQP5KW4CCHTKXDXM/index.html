<html><header><meta charset="utf-8"><title>愛情長跑睇唔到未來Stephy：阿寶似我</title></header><body><h1>愛情長跑睇唔到未來<br>Stephy：阿寶似我</h1><p>鄧麗欣（Stephy）前年12月《紀念日》上畫，幾個月後，Stephy同拍拖十年嘅方力申分手，到上年《失戀日》獨力支撐，事情發展比電影更戲劇性。<br> <br>Stephy由《獨家試愛》開始，一直在導演葉念琛的電影中飾演「阿寶」，十年情路由單身、熱戀、紀念到分手，一切彷如Stephy親身經歷。兩人分手前為最後一套合作電影《紀念日》宣傳，Stephy早已表明：「我以前會見步行步，好被動，但呢幾年會諗多啲將來，同埋主動去爭取更多機會。」<br> <br>結果花咗一年時間，Stephy在《失戀日》訪問中承認，阿寶的愛情觀，原來跟與自己不謀而合：「阿寶正正係我呢個年紀，工作咗七八年，同男朋友拍咗好多年拖，但無見到有啲可能改變，或者有好好嘅未來，睇唔到，所以希望喺呢個框框跳出嚟。」<br> <br>與方力申拍拖十年，一直有傳兩人結婚，但分訊先至，Stephy喺訪問中話「唔太肯定同我過咗30歲有關，定係時間性有關。的確，喺呢幾年嚟，對感情、工作或一啲嘢嘅觀點睇法係有啲唔同咗。」</p></body></html>