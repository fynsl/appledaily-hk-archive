<html><header><meta charset="utf-8"><title>經濟客艙：讀咁多書走去做地盤 - Captain Cool</title></header><body><h1>經濟客艙：讀咁多書走去做地盤 - Captain Cool</h1><p>大學畢業同高薪厚職不再掛鈎，除非係「神科」醫學或法律系嘅畢業生。無錯，求學不是求分數，勿讓學分綁架以後嘅人生。不過，香港嘅大學畢業生嘅起薪點只保持一萬蚊水平，廿年後幾乎原地踏步。<br>按政府統計署數據，本地具備專上學歷嘅就業人士（20歲至24歲）每月收入中位數，1995年係1萬蚊。估唔到廿年後，2015年只係多咗1000蚊，總共萬一蚊，20年增幅僅一成。莫講話樓價，就連通脹都跑輸。咩原因搞彎晒畢業生嘅起薪點？<br><br>各地大專學位「量寬化」，香港專上學歷普及率達七成。同時，內地同台灣嘅專上學歷越來越普及，計及歐、美、澳洲同英國嘅大學畢業生，畢業證書相對廿年冇咁「馨香」。美國已屬一個例子，大學普及化下，大學生投身大眾服務業嘅越越來多，做Bar tender又有，揸的士又有。台灣學生同樣面對低薪困境，台灣碩士畢業月薪約兩萬八新台幣，折合七千幾蚊港紙。所以，大學生畢業根本不存在「人揀工」，低薪亦要照做，否則不吃不喝三、五年，都還不清欠下政府嘅學生貸款。<br>如果聽到有畢業生話想去做地盤，月薪幾萬蚊，分分鐘高過去Office做文員仔。佢可能係醒目仔，做地盤出賣勞力點算不設實際。<br><br>Captain Cool<br> https://www.facebook.com/seeforcaptain/ <br>本欄逢周一刊出</p></body></html>