<html><header><meta charset="utf-8"><title>暗寸秋生阿澤「沒法過日子」王晶：有兩個乞丐罵你會跟他吵嗎</title></header><body><h1>暗寸秋生阿澤「沒法過日子」<br>王晶：有兩個乞丐罵你會跟他吵嗎</h1><p>秋生同王晶積怨多年，秋生於98年接拍嘉禾電影《風雲：雄霸天下》扮演「劍聖」，疑王晶叫劉偉強棄用當時患甲狀腺疾病導致面腫嘅秋生，秋生周日凌晨1點幾在facebook貼文，話有人俾咗篇文佢睇，令秋生回想起「舊事」，連珠炮發爆粗勁鬧「你老X係你話我病成咁叫人唔好用我，係文雋同劉強話唔好咋。屎X鬼！部戲關你X事咩？」秋生又爆自己喺事業低谷，王晶口賤喺大庭廣眾叫秋生做「撈泥」。<br><br>王晶昨早11點幾，喺微博再發功：「香港娛樂圈有兩個口賤之人，因口賤引致前途盡毀。我不齒二人所為，割蓆(席)絕交。最近二人也許實在沒法過日子了，接點本地小活。」王晶又話秋生希望借傳媒，「希望我跟他們撕B，就能收宣傳之效。我一笑置之。朋友替我不值。我說：『街上有兩個乞丐罵你，你會跟他吵嗎？』」</p><p>「口賤之人」…唔通係講埋杜汶澤!?</p><p>由「佔中」後，當時自稱「任性愛國者」王晶，曾經公開講過unfriend黃秋生、杜汶澤及何韻詩，當時秋生就話：「晶哥，多謝你咁多年咁關照我，估唔到你仲有我電話添，連我取消咗十年嘅電郵都有，我真係好感動，我咁多年都冇你電話，好慚愧，喺最後嘅時刻，同你講聲對唔住，祝你一路順風！」<br><br>王晶唔只絕交，仲不斷喺網上狙擊秋生同阿澤，因為王晶同何韻詩完全冇私交，何韻詩一向專注喺音樂!<br><br>而杜汶澤遭王晶公開斷交，阿澤講過「但今次他在這多事之秋，不但可以把我和他多年友情拋諸腦後，在沒有私下通知的情況，公開表態斷絕關係之外，更『肥螳螂』斷臂……」、「最後我想跟王晶說，雖然大家以後不再是朋友，但我常對人說我有半層樓是王晶幫我賺的，這是真的」。咁阿澤就同王晶冇friend做喇!<br><br>估唔到阿澤今次乜都冇做，似乎都被王晶拉埋落水，躺著也中槍!!!</p></body></html>