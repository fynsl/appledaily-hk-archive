<html><header><meta charset="utf-8"><title>靚靚魔童孖阿佘檳城返抵窪塚踢拖襲港賺奶粉錢</title></header><body><h1>靚靚魔童孖阿佘檳城返抵<br>窪塚踢拖襲港賺奶粉錢</h1><p>現年38歲日本男星窪塚洋介，上月20日獲第二任太太Pinky替他誕下囡囡，與前妻育有一子的窪塚報喜時，形容囡囡似Monchhichi，家中添了新成員，他更要努力賺奶粉錢。昨日窪塚來港，準備逗留三日兩夜拍廣告。穿上鮮黃色恤衫配牛仔褲，腳踢人字拖的他，昨午12時半由大阪乘機抵港，戴上太陽鏡的窪塚輕鬆出閘，面對在場數名守候的傳媒，他友善任拍。<br>近日張智霖（Chilam）和佘詩曼在檳城拍攝電影《洩密行者》，Chilam老婆袁詠儀（靚靚）趁暑假帶囝囝去探班，兩母子昨與阿佘一齊回港，卻分閘而出。</p><p>阿佘素顏</p><p>素顏阿佘穿花恤衫熱褲配長靴，精神奕奕的她說：「去咗檳城十幾日，喺當地拍戲。」至於靚靚則一手推着行李，另一手拖着囝囝魔童，出閘見到傳媒，靚靚好奇問等誰，見慣記者的魔童則醒目慢行退在靚靚身後避鏡頭，靚靚只說：「出去玩咗幾日。」未有透露去了哪裏，估計是探老公班。<br>此外，Chilam和鍾欣潼（阿嬌）主演的電影《京城81號II》將於本月27日上映，該片根據「東方四大鬼宅之首」北京朝內81號的真實故事改編，Chilam飾演文物修復師宋騰，無意間修復一間大宅時挖出一個「人形怪物」，引發出詭異故事，他與梅婷、阿嬌之間有着一段跨越前世今生百年虐戀。《京》片上周內地開畫，票房截至周日合共逾1.4億人民幣。Chilam與梅婷有床上「溫馨」對話情節，梅婷坦言拍時有點緊張，幸好Chilam跟她溝通。<br>採訪：馬建華<br>攝影：陳慧安</p></body></html>