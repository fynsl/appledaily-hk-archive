<html><header><meta charset="utf-8"><title>智取大市：業績期近　掀換馬潮 - 晉佳</title></header><body><h1>智取大市：業績期近　掀換馬潮 - 晉佳</h1><p>港股要成功回氣，首要條件係騰訊（700）同滙控（005）保持up trend，加上美國科技股調整完結，風險胃納就會逐步提升。整固完畢嘅強勢績優二三線股，喺未來個幾月裏面，可以博升一至兩成，強勢板塊繼續喺科網、內房、汽車裏面揀，應該冇走雞。<br>近期航運股走勢強勁，但隨住東方海外（316）宣佈賣盤後，有高位派發迹象，另外，業績期臨近，商品股業績敏感度相對低，資金有機會流返入績優板塊。<br>科網股上星期比騰訊急跌拖累，舜宇（2382）、IGG（799）守住20日線或50日線，算係強勢股之中嘅近期低位，不妨趁機撈。<br>汽車股之中，代理股中升（881）、正通（1728）累積升幅多，落後股長汽（2333）面對6月數據差勁，噚日先跌後回穩，有機會追落後。<br><br>晉佳<br> http://fb.com/advanceguy1 </p></body></html>