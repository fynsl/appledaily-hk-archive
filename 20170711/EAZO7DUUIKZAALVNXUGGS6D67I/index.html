<html><header><meta charset="utf-8"><title>記者實試做外賣「步兵」</title></header><body><h1>記者實試做外賣「步兵」</h1><p>【本報訊】港式「共享經濟」下，令大家都多了「炒散」的機會。如目前UberEATS的「外賣仔」，理念上是善用大家空閒時間，接單幫人送外賣，故平台並無全職。目前外賣形式分為三種，一是電單車手，需有電單車車牌；另亦有單車及步行送餐員，只要有身份證即做得。目前平台有逾1,000位送餐員登記，其中六至七成為車手，餘下為步行或單車。</p><p>時薪隨時近百元</p><p>UberEATS香港區總經理林灝哲表示，「你落街買個飯盒，可能都要近40蚊，但係如果你順便lunch time送一次外賣，可以賺番你嗰個lunch返嚟。」<br>林灝哲透露，如果單接單，一般可做到時薪近100元收入。據UberEATS網頁，電單車「外賣仔」每單收入約40至50元，單車、「步兵」收入有約25元。記者實試以「步兵」方式送外賣，約10分鐘路程，賺到28.68蚊。保守計，來來回回一個鐘賺90元，如一星期開6日工，每日開工8個鐘，一個月有17,280元收入。<br>林灝哲又提到，現時過千名登記「外賣仔」中，每星期都有300、400個送餐員在平台接外賣，「試過仲有送餐員，每個禮拜做成20個鐘，我話你好似有電單車牌，你會唔會考慮下，不如你租架電單車做。佢話唔使，我跑馬拉松嘅，反正我都係出嚟練下氣。」<br>至於做「外賣仔」的貼士，最好是專注在密度較高、和易行的區域。一般來說上午11時至下午2時、下午6時至9時就最多單。<br><br>記者：倪敏慧</p></body></html>