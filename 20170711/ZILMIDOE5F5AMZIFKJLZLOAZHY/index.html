<html><header><meta charset="utf-8"><title>【出師不利】Essential Phone發表後30日　仲未出到機</title></header><body><h1>【出師不利】Essential Phone發表後30日　仲未出到機</h1><p>「Android之父」Andy Rubin在5月底時發表新手機Essential Phone，用上高階硬件規格、19:10比例極窄邊框5.71吋屏幕，亦可配合360全景相機模組使用，而且開價只係699美元，外間都相當睇好這部被稱為「iPhone殺手」手機，當時「Android之父」更拍晒心口話發表後30日內就會正式推出市場。不過現時都7月，距離Essential Phone發表日期已超過30天，Essential Phone仍然未曾推出！雖然延期推出的問題不時都有發生，但作為品牌第一部手機，延期推出似乎畀人印象唔係太好。Essential Phone發表後都遇上過其他阻滯，如Essential商標被指侵犯Spigen品牌旗下產品線商標Essential版權。不過並非一面倒只得壞消息，如Essential剛在6月獲3億美元注資，水源充足；而且除了會在美國網絡供應商Sprint獨家銷售外，解鎖版亦可在其他美國主要網絡供應商下通用。無論點都好，唔少已預訂了Essential Phone的朋友都會問：到底幾時有手機用呢？</p><p>資料來源：Android Authority<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>