<html><header><meta charset="utf-8"><title>郭鋒：多謝大家關心歐陽佩珊7.31出殯</title></header><body><h1>郭鋒：多謝大家關心<br>歐陽佩珊7.31出殯</h1><p>曾是麗的和無綫力捧花旦，拍過《網中人》和《神鵰俠侶》等經典劇的歐陽佩珊，大前日因肺腺癌病逝，終年63歲。據知，歐陽佩珊喪禮將於本月30日在九龍殯儀館東海堂舉行，翌日早上9時出殯，喪禮將採用基督教儀式，而出殯後歐陽佩珊遺體將會火化。<br>跟歐陽佩珊結婚近40年的郭鋒，跟太太是圈中數一數二的模範夫婦，太太離開令郭鋒大受打擊。記者昨日問郭鋒有關歐陽佩珊身後事安排時，郭鋒表示交由家人打點，而問到心情可稍稍平復時，他說：「呢啲你唔好再問啦。OK，多謝大家關心。」</p><p>治陳國邦面癱</p><p>歐陽佩珊於20多年前退出娛圈後學中醫，之後擔任氣功針灸師。原來除賈思樂和林漪娸曾跟歐陽佩珊學氣功外，20多年前陳國邦曾經面癱，全憑歐陽佩珊醫治好。陳國邦昨在電話中說：「好似係94、95年，我啱啱接咗部戲，點知突然面癱，嘴同眼有半邊面唔郁得，咁啱嗰日我同個圈中朋友食飯時提起，朋友就叫我搵佩珊姐，佩珊姐就幫我針灸電療，做咗幾個月，結果醫番好。」問之後可有跟歐陽佩珊聯絡時，陳國邦說：「冇啦，嗰日聽到佢走咗，真係好突然。」</p><p>李司棋嘆可惜</p><p>此外，李司棋前晚出席《溏心風暴3》煞科宴，談到歐陽佩珊離世不禁黯然，她表示：「我覺得佩珊嘅離開太可惜，希望郭鋒唔好太傷心。」<br>採訪：魯吉</p></body></html>