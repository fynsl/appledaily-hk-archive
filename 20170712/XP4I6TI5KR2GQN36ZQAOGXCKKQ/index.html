<html><header><meta charset="utf-8"><title>黃智雯避談好事近</title></header><body><h1>黃智雯避談好事近</h1><p>昨日群星到賀王君馨（Grace）結婚酒會，包括唐詩詠、陳凱琳、孫耀威和陳美詩夫婦、馬浚偉、樂易玲、黃智雯、姚子羚、李施嬅及劉佩玥等，姚子羚和黃智雯更不約而同穿着白色露肩衫襯黑色褲，兩位好姊妹似經悉心配搭，她們卻笑說：「唔係，咁啱撞衫。」二人近日都傳出婚訊，問到是否來取經？黃智雯迴避說：「今日係Grace嘅大日子，唔講呢啲。」是否計劃中呢？她說：「我嘅感情事一向好低調，真係嘅話會話畀大家知。」傳已買豪宅等嫁，她繼續封嘴說：「唔好講呢啲，好私隱，希望大家畀空間我。」姚子羚同樣說：「如果我結婚，都想朋友互相戥大家開心。」<br>同場的劉佩玥承認很久沒見伍允龍：「好開心，交換近況，仲有影相㖭，我哋一直係好朋友，佢冇追過我。」</p></body></html>