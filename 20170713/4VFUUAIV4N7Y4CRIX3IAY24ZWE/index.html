<html><header><meta charset="utf-8"><title>DR離職醫生作供「如冇做細菌測試　我哋就大鑊」</title></header><body><h1>DR離職醫生作供<br>「如冇做細菌測試　我哋就大鑊」</h1><p>【本報訊】DR醫學美容集團涉推實驗療程造成一死兩傷殘案，昨在高等法院續審。案發前已離職的前DR醫生陳永崇繼續作供，指被告周向榮常說涉事療程是用於保健，不受特別監管，「我哋幾個醫生都誤信咗」。他指周和同被控的實驗室技術員以商業機密為由，拒透露培養細胞方法，他對過程會否出錯存疑，「我哋幾個醫生閒談間就會講，如果佢真係冇做細菌測試，我哋就大鑊喇」。<br>辯方昨指涉案CIK療程用於醫治癌症是實驗性質，但作保健用途則不是，沒理由懷疑其安全性。陳永崇反駁：「你所講嘅安全係中間冇出錯，但本案證明係會有人為出錯。」他續指，「周向榮成日同我哋講呢個係保健程序，唔會有特別監管，所以我哋幾個醫生都誤信咗」，但療程究竟是醫療還是美容，「呢一刻都未搞清楚」。<br>陳稱曾先後四次分別問周和次被告技術員陳冠忠，培植CIK細胞會加入甚麼成份，但對方均以商業機密為由拒答。陳指次被告曾說實驗室處理的程序均會做細菌測試，不過當時DR尚未推出CIK療程，周從沒向他講過會做細菌測試。</p><p>稱被誤導療程極安全</p><p>辯方問陳為何認為療程有感染風險兼效用未經證實下仍幫客人做療程。陳稱當初到廣州醫院學習後被誤導，以為安全性極高，後來知有風險後便申請離職。陳2012年5月辭職，但至8月離開前仍有為人做CIK療程。庭上播放陳向客人介紹療程的錄音，曾指「呢樣嘢證實咗係安全」。<br>辯方指錄音中陳沒提過感染細菌的風險，陳說因當時假設周擁有的實驗室運作安全。隨後陳補充說只是抽血步驟沒提感染風險，在注射步驟時會提醒客人，但沒有錄音。不過他承認未有清楚表明實驗室培養程序有感染風險，他否認覺得毋須警惕客人，「我哋幾個醫生閒談間就會講，如果佢真係冇做細菌測試，我哋就大鑊喇」。聆訊今續。<br>案件編號：HCCC437/15<br>■記者勞東來</p></body></html>