<html><header><meta charset="utf-8"><title>【條欄窄窄哋】今季Last Day　跑馬唔好留到包尾！</title></header><body><h1>【條欄窄窄哋】<br>今季Last Day　跑馬唔好留到包尾！</h1><p>禮拜日（16日）田草煞科11場賽事皆用C欄，睇番最近6月11日七場同一移欄賽事，頭馬清一色守前四位入直路建功，如「寶正寶」及「經典帝國」均守貼欄包廂位賺形勢勝出，就連一向後上之「特獎」亦在中段踩油發力，留得太後好蝕底。<br><br>今戰列陣馬中，角逐第五場四班1800米「寶正寶」（方嘉柏馬房）前仗正是於6月11日田C欄贏馬開齋，今仗回師強項有力再取頭馬。<br><br>另外，出戰第七場三班1600米賽事的「豈等閒」（賀賢馬房），曾四次角逐田C欄，獲一冠兩亞一季未失三甲，用埋強勢牌仔潘明輝憑較佳場地性能可爭勝。</p></body></html>