<html><header><meta charset="utf-8"><title>講狀元自慰論關乎艱難生活麥明詩幫林作拆彈</title></header><body><h1>講狀元自慰論關乎艱難生活<br>麥明詩幫林作拆彈</h1><p>【中環】<br>現年27歲的林作經常語出驚人，前日中學文憑試DSE放榜，6位出爐狀元不約而同表示要從醫，當一般人都拍掌讚好，林作卻狠批狀元們是思想狹隘、讀書機器及自慰式思維。言論激起千重浪，網民留言有撐有反。林作前晚在電話中堅持不收回言論：「呢單嘢我企硬！」舊愛麥明詩昨則替他解畫：「佢係話多元化對社會好啲！」</p><p>林作舊愛麥明詩，昨日和籃球健將方詠琳在觀塘出席活動，對於林作的自慰論，麥明詩說：「香港環境令到諗嘢可能較直線，呢個係關乎生活艱難嘅事，有高薪厚職未必買到樓，明白佢嘅方向係話，如果容許嘅範圍內多元化啲，對社會會好啲，但會有社會限制，要安穩生活無可厚非。」<br>至於林作表示可用自己改變世界，麥明詩說：「醫生都有貢獻世界，佢想表達一雙手貢獻可以點樣發大嚟做，一個人做有限，如果係一個科技或者政策就可以變得好大，呢個視野係啱嘅，專注喺考試策略，當然有好成績都幫到人，但未必係佢所講的遠景。」<br>採訪：王梓嫚、王連連<br>攝影：徐錦池、孔志豪</p></body></html>