<html><header><meta charset="utf-8"><title>【馮仁昭四圍超】曾志偉紐約攞獎</title></header><body><h1>【馮仁昭四圍超】曾志偉紐約攞獎</h1><p>曾志偉前日喺美國紐約林肯藝術中心舉行嘅紐約亞洲電影節獲頒「終身成就獎」，表揚佢對香港電影業界嘅貢獻。志偉喺台上忍唔住錫咗個獎座一啖，高舉V字手勢，佢話：「攞到呢個獎項，覺得40幾年嘅努力都冇白費過，好開心獲得大家嘅認同，其實獎項係唔嫌多嘅，但未來最重要，都係培訓更多嘅新導演同人才。」<br>撰文：馮仁昭</p></body></html>