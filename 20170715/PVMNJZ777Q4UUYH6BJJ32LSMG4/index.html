<html><header><meta charset="utf-8"><title>公民廣場外逾500人集會聲援</title></header><body><h1>公民廣場外逾500人集會聲援</h1><p>【本報訊】非建制派昨晚在公民廣場外集會聲援4名DQ議員，逾500人出席，大批市民晚上收工後趕來集會。有集會人士直斥政府借法律DQ是為將來23條等立法鋪路。有人慨嘆民選立法會議員竟被褫奪資格，「點解香港會變成咁」。<br></p><p>「荒謬，點解香港變成咁」
</p><p>集會上，姚松炎多謝市民過去一年的支持，指即使被DQ，仍可在議會外繼續支持立法會內的監察工作。多名在任的非建制議員站台，朱凱廸引述剛逝世的諾貝爾和平獎得主劉曉波投身民主改革多年，鼓勵大家勿只着眼民主運動的短期效益，「當喺低潮嘅時候唔好問效益，只要願意堅持，留低嘅力量總有一天會爆發出嚟！」<br>大律師吳靄儀呼籲大眾DQ上訴案，因為當中牽涉的法律原則非常基本；又指將來還有補選，就算市民今日不發一言，都要好好運用手上最強大的選票表態。<br>台下市民比台上講者更氣憤，OL Karen對昨日裁決感憤怒，反問選民尊嚴何在，「真係好荒謬，我唔知點解香港會變成咁」。建築、測量、都市規劃及園境界選民林小姐認為，「估唔到判決會根據（去年）11月釋法，去追溯10月發生嘅事，難信服判決唔受北京影響。」她指大家都有無力感，但不能放棄，「可以諗吓每個人能力範圍內幫手，希望頂得住」。 <br>警方動用大量警力維持秩序，集會開始前曾開咪指集會未經批准，被集會者反擊：「呢個係我哋嘅會員大會！」<br>■記者袁楚雙</p><p>反DQ市民心聲</p><p>Karen：「點可以由法官根據一啲法律、覺得議員唔係衷心讀誓詞而DQ佢哋呢？選民尊嚴何在？」</p><p>林小姐：「估唔到判決會根據（去年）11月釋法，去追溯10月發生嘅事，難信服判決唔受北京影響。」</p></body></html>