<html><header><meta charset="utf-8"><title>【專題籽】打工受氣　菜街開檔影靚相</title></header><body><h1>【專題籽】打工受氣　菜街開檔影靚相</h1><p>【專題籽：港情講趣】<br>那些上個年代只在歌廳出現的場面，如今每周也在旺角街頭上演。西洋菜南街成為行人專用區至今約17年，先後數次被縮短開放時間和日數，但依然人來人往。近年周末假日總是滿街賣藝表演，來演唱的、捧場尋歡的，幾乎清一色中老年人或大媽。昔日潮童勝地，今日成了新興平民夜總會，很多年輕人都避之則吉。或者你也覺得西洋菜南街人多嘈吵，但又可有想過這長街原來盛載着許多故事？</p><p>西洋菜南街，為步伐急速的香港人帶來歡樂，也造就了機會。業餘菲林攝影師Dickey約五、六年前開始在街頭幫人拍即影即有，是現存唯一堅持用菲林的攝影檔，「旺角多姿多采，喺𠵱度影相，我認識咗五湖四海嘅朋友，最滿足係將靚相遞畀客人嗰一刻。」平日，Dickey在運輸公司工作，他笑說自己與大部份香港人一樣，是受盡上司氣的打工仔，到街頭擺檔可以一嘗「做老闆」滋味。「我都要受老闆氣同OT，生活冇得自主。放假過嚟影相，好天開檔落雨收檔，如果啲客冇禮貌，我就唔做佢生意！真係好爽！」除了想過「老闆癮」，他更是為了與好友相聚，「人越大朋友越難約，加上有啲住得遠，唯一途徑唔使約又一定搵到我，就係嚟旺角。」原來，擺檔為的不是賺錢？他冷笑一下，「喺𠵱度影相點會賺到錢，最多都係幫補吓買菲林。」</p><p>自覺幸運　見證情侶求婚</p><p>訪問當日，Dickey多次指六點半後有事要辦，原來是一對拍拖四年半的情侶，男朋友阿延早與他夾好，要向女朋友阿汶求婚，他更拍心口答應，說：「就算落大雨，都會扮開檔嚟幫佢達成心願！」阿延特意選旺角求婚，也因為有紀念價值，「四年半以嚟，我哋行過𠵱條街千幾次，一齊影過即影即有，所以請Dickey幫手記錄求婚一刻。」<br>結果天公造美，阿延求婚時突然停雨，圍觀的群眾全都拍手恭喜；快門聲此起彼落，Dickey用菲林為情侶凝住快樂一刻，過程中他有時甚至比情侶笑得更燦爛，「有能力幫人影低獨一無二嘅感人時刻，其實係一種幸福。」有人諷刺他，說他不好好當個全職婚禮攝影師，偏偏在街頭拍攝不太盛行的菲林相，他一概懶理，更自覺是幸運兒，「求婚嗰一剎那，可能好多攝影師都冇乜機會影得到，而好難得地，我見證咗唔只一次，𠵱啲都係西洋菜街帶畀我嘅經歷。」難怪Dickey形容旺角多姿多采，「就算𠵱度多咗大媽檔、古怪人，始終都係好多人嘅珍貴回憶。」</p><p>想霸位表演要點做？</p><p>霸位可以用橫額和腳架，但開檔卻用上不少人力，令新「職業」應運而生。在西洋菜南街，不時看到舉着發泡膠牌派傳單的嬸嬸，原來她們還有另一個身份，就是幫不同街頭藝人開檔的幕後功臣。她們推着放滿音響和帳篷的手推車，來回不同檔口，據悉每次有一百至三百元不等的報酬，也算是派傳單以外的副業吧！</p><p>記者：李煒汯、黃凱婷<br>攝影：張志孟、周芝瑩<br>編輯：梁浩維<br>美術：孔文彬</p></body></html>