<html><header><meta charset="utf-8"><title>配音能手　《九品芝麻官》演尚書大人盧雄糖尿折騰　瘦50磅</title></header><body><h1>配音能手　《九品芝麻官》演尚書大人<br>盧雄糖尿折騰　瘦50磅</h1><p>資深配音員盧雄曾經在周星馳主演的電影《九品芝麻官》中飾演尚書大人，近年因為糖尿病而減少幕前或配音工作。現年70歲的他，近日接受港台節目《守下留情》專訪，大談昔日配音軼事，而節目官網更上載了一張盧雄近照，見他比往時足足瘦了一個碼，但精神尚算不俗。<br></p><p>為成奎安配音多</p><p>記者昨日致電盧雄，他表示該電台訪問是很早之前錄音，問他可有瘦了50磅？盧雄說：「有呀！」他承認受糖尿病困擾，由於身體狀況欠佳，暫時不便再接受訪問。<br>在《守下留情》訪問中，盧雄表示配音配得最多的藝人是成奎安、曹查理和何家駒，早年港產片蓬勃，經常因趕着配音而要捱通宵，沒有睡眠時間，他說：「有時嗰場戲冇份，就偷啲時間瞌陣，所以我哋點樣都瞓得到㗎！我曾經試過搭地鐵企喺度瞓。」<br></p><p>彈新一輩表現差
</p><p>盧雄表示偶爾會收看電視劇集，但當主持問他會否聽得不舒服時，他說：「肯定係，所以點解導致我唔多睇呢，就係有呢個問題，除咗佢哋唔對嘴，佢哋啲語氣係唔得，我哋嗰輩要求高，你睇番啲港產片，真係好似嗰個人講嘢。」<br>盧雄表示為主角配音固然酬勞高，但實際並不着數，他說：「你今次配主角，下一套會唔會一定係你？但我配嗰啲奇難雜症，呢套有成奎安，下套有曹查理，仲有個時期，所有鬼佬都係我配。」如《最佳拍檔》中的「白手襪」正是他作品之一。盧雄指當年要保密為哪一位演員配音，而90年代中電影流行現場收音，令配音員收入大減。至於歷年演出作品中，盧雄覺得最好玩是《回魂夜》，他說：「兩個幾月我都喺將軍澳一個屋苑拍，晚晚拍夜戲成班圍住，黃一飛、黃智賢、星爺（周星馳）呀，個個都係玩得，有份拍就拍，冇份就傾偈呀、玩呀，最開心呢套戲。」<br>採訪：魯吉</p></body></html>