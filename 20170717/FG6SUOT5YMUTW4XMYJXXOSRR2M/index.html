<html><header><meta charset="utf-8"><title>經濟客艙：為生活而建嘅鐵皮屋 - Captain Cool</title></header><body><h1>經濟客艙：<br>為生活而建嘅鐵皮屋 - Captain Cool</h1><p>住喺香港嘅劏房盤並唔差，係差在唔夠的骰又唔夠矜貴。美國有種納米屋，就係屋仔特別細，但又唔係賣得特別貴，入場門檻低至「一球」港紙有找。<br>香港發展商為咗包裝間格其細嘅單位，宣傳策略各出奇謀，新盤嘅名越改越離地。最近睇到一篇關於美國喬治亞州一個有關鐵皮屋嘅報道，冇錯，只係一間面積500呎、鐵片做屋頂、松木搭建出嚟嘅鐵皮屋。<br>最深刻印象嘅並非內籠間格或者設計，而係負責呢個項目嘅建築師講嘅說話，「其實大家都要downsize，市場需要更多大家負擔得起嘅房屋，最重要憑良心設計房屋。」從來都冇人解釋點解我哋住嘅房屋，越起越細，又越賣越貴。如果同發展商講良心，請問值幾錢斤？呢位建築師話大家唔需要多餘空間，人同人嘅互動就更方便、更親密。不過咩都係假，最重要係用料靚同好設計，鐵皮屋都可以係理想之家。<br>香港劏房盤湧現，美國亦面對越起越細嘅屋仔。香港可以考慮外國做法，加入合理嘅限呎條例，設最低住屋面積呎數。樓市去向由供求主導，樓價未必因為單位多出一百幾十呎而失控飆升。<br><br>Captain Cool<br> https://www.fb.com/seeforcaptain/ <br>本欄逢周一刊出</p></body></html>