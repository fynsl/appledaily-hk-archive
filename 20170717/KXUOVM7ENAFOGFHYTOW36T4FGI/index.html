<html><header><meta charset="utf-8"><title>煞科大雨　少8,000人入場　馬季投注1,174億創新高</title></header><body><h1>煞科大雨　少8,000人入場　<br>馬季投注1,174億創新高</h1><p>【本報訊】「跑馬先嚟落雨！」天公不造美，昨日在沙田馬場上演的馬季煞科賽，旺財不旺丁，沙田及跑馬地馬場入場人數共3.7萬人，比上季同日4.5萬人少。11場賽馬投注額超過18.5億創煞科日新高，埋單計數全季總投注額1,174億，首度突破一季1,100億，增加5個賽日後止跌回升，由上季跌幅1.7%變為今季升幅10.7%。下年度馬季將於9月3日在沙田馬場開鑼，全季賽馬日維持88次。<br>記者：陳嘉甜　張文鈴</p><p>香港賽馬會今季獲政府批准由83次賽日增加至88次，令到上年度出現7年來首挫的賽馬投注額止跌回升，全季總投注額1,174億，打破前年歷季最高紀錄1,079億元，再次創新高。政府亦因此成為大贏家，進貢庫房的博彩稅有131億元，比上季121億元上升8%。<br></p><p>內地婦首度入場即連中
</p><p>馬會為入場馬迷準備連串節目，場內有新鮮出爐香港馬王「佳龍駒」吉祥物與馬迷合照。11場賽事頭場於中午12時30分開跑，沙田馬場早上10時已有馬迷排隊等候入場，但因天雨關係，到中午時分仍未有逼爆看台，賽事期間更突然下傾盆大雨，馬迷紛紛走到室內避雨，場面狼狽。但每當有賽事進行，不少馬迷就高呼所投注馬匹號碼打氣。兩個馬場共有3.7萬人入場，比上季同日少8,000人。<br>馬季煞科，不少馬迷投注時都比平日「鬆手」，經常入馬場的馬迷昌哥表示，昨天雖天陰有雨，但入場人流和場內氣氛算是不俗，他平日投注額約千多元，純粹娛樂，但昨日則可能加碼，「多千零二千蚊」，又指難料最終會贏到多少，「佢（馬會）畀幾多咪幾多，盡量要」；亦有自由行旅客表示，香港馬場已成為每次訪港必到景點，馬場內氣氛很好。內地旅客黃女士與友人首次入馬場，在幸運之神眷顧下連中兩場，直言感到興奮，被問到中馬秘訣，她笑指「冇㗎，你睇邊隻（馬）精神，鍾意邊隻咪買邊隻」，但拒透露贏了多少獎金。<br></p><p>騎師派禮物　馬迷索簽名
</p><p>到全季最後一場賽事，第二班1,400米香港馬主協會錦標開跑時，馬迷情緒最高漲，馬匹出閘一刻全場起哄，該場投注額突破2.5億元，為全日單場賽事最高，結果賽事由澳洲籍練馬師賀賢、華人見習騎師潘明輝策騎的「太陽喜喜」勝出。<br>全季賽事完畢之後，包括蟬聯香港冠軍騎師寶座、有「雷神」稱號的巴西籍騎師莫雷拉，與一眾騎師向馬迷揮手道別以及派送紀念品，馬迷亦趁機會向偶像騎師索取簽名，將馬場內的熾熱氣氛推向高峯。</p></body></html>