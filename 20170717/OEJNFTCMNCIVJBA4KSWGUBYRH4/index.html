<html><header><meta charset="utf-8"><title>龍威武旺角派對見舊情人薰妮拒威利　受李龍基抱</title></header><body><h1>龍威武旺角派對見舊情人<br>薰妮拒威利　受李龍基抱</h1><p>李龍基、威利與張武孝（大AL）前晚在旺角麥花臣球場舉行「龍威武演唱會」，圈中好友如馬浚偉、林利、胡渭康、陳煒及吳麗珠等都有撐場。演唱會於8時半開始，一開場龍威武於觀眾席邊行邊唱小虎隊的《伴我啟航》出場，之後又唱了張學友的《壯志驕陽》，當他們看見胡渭康等老友時，更抱抱和握手。</p><p>即揚手否認</p><p>當演唱《Beautiful Sunday》時，威利與李龍基又落台與觀眾握手，炒熱全場氣氛。之後，龍威武開始與台下觀眾聊天，還叫大家當開派對齊齊開心，威利看到坐在台下的薰妮，即笑說：「佢係我舊情人，70年前我嘅舊愛。」但戴着墨鏡的薰妮卻揚手否認，場面搞笑。<br>威利介紹自己首本名曲《胸懷大志》與《陽光空氣》的時候，他表示：「原本我想放棄唔唱，我唱開英文歌嘛，想推㗎，點知我飲醉酒嗰陣，顧嘉煇打畀我，叫我唱《胸懷大志》喎，咁顧嘉煇打到嚟，冇理由唔唱啦。」<br>龍威武三個互唱對方的歌，大AL唱《快到我面前》時，李龍基拉了胡櫻汶，威利就拉了吳麗珠上台齊齊跳舞。到威利唱《佛山贊先生》時，李龍基與大AL在後面耍功夫伴「武」。</p><p>跑全場握手</p><p>跟着有一連串英文歌，唱到《It's a Hard Day's Night》，龍威武再度合體出場，跑遍全場與觀眾握手、擁抱和自拍。其後李龍基唱出《每當變幻時》，還走落台把原唱者薰妮拉上台，跟她說：「希望你唔好介意我唱咗你首歌，我可唔可以拖你隻手？」跟住李龍基拖着薰妮，情深款款地望着她唱了幾句，更互相擁抱。<br>採訪：盧妹<br>攝影：沈健程</p></body></html>