<html><header><meta charset="utf-8"><title>何雁詩迴避𠝹手：我冇自殺</title></header><body><h1>何雁詩迴避𠝹手：我冇自殺</h1><p>何雁詩和鄭俊弘都是無綫旗下星夢歌手，3個月前形象乖仔的鄭俊弘被爆背未婚妻暗交何雁詩，最後宣佈跟未婚妻已分手，更高調拖何雁詩現身機場認拍拖。然而有傳二人受無綫打壓，鄭俊弘幾乎零工作，何雁詩更傳壓力爆煲𠝹手自殘，縫了7、8針，日前在網上貼相疑露疤痕。上周四晚，本報直擊何雁詩現身山林道打邊爐，惟不見鄭俊弘，除了有好姊妹陳瀅和劉佩玥陪開餐，同場有位「恤衫男」孖實何雁詩並肩而坐。</p><p>「以後會小心」</p><p>繼續着長袖衫遮手臂的何雁詩，全晚與恤衫男有講有笑，兩位好姊妹都沒機會搭訕，約9時許眾人埋單離去，過馬路時恤衫男忽然主動拖實何雁詩，只見女方沒有抗拒，直至行到劉佩玥座駕前才放手。記者上前問何雁詩是否跟鄭俊弘已分手、認識了新男友？她笑着否認：「梗係唔係啦。」為甚麼與恤衫男拖實行？她風騷說：「佢拖住我咋，我唔係佢嗰杯茶，係我中學同學，因為我哋好耐冇見，佢好掛住我箒。」<br>何雁詩昨日到尖沙嘴出席活動為是非解畫，繼續以長袖外套示人，問到在社交網寫「何去何從」有甚麼意思？她說：「我唔係講感情。」對於日前貼相疑洩露手上傷痕，她煞有介事說：「呢排我都會靜啲，少啲擺相。我都明白嘅，只可以話我冇自殺，其他嘢唔回應。」問手上兩條是甚麼？她含糊說：「我冇認真去睇清楚。」追問手上是否有疤痕？她封嘴：「我唔答。」<br>記者謂吳綺莉女兒卓林𠝹手有勇氣承認，何雁詩則表示：「我係公眾人物，講嘢要小心啲，之後唔會po相，唔想因為自己私人事搞到好似博見報。」</p><p>積極自我進修</p><p>對於日前跟恤衫男拖實，何雁詩再澄清：「係識咗好多年嘅中學同學，唔係拖，係捉住我手臂，我出街拍拖都唔會拖手。」記者即提醒她曾跟鄭俊弘拖手認愛，她支吾說：「唔會有下次。」問到與鄭俊弘感情有否變化？她強調：「一直都冇變，只係想低調啲。」<br>對於鄭俊弘傳被公司雪藏，何雁詩澄清：「佢之前有拍廣告同MV，呢段時間我哋都有進修自己。」問會否覺得拖累男友？她嚴肅說：「冇得咁樣計，我哋冇咁諗，唔想有任何情緒影響工作，男友𠵱家好開心，日日彈結他。」<br>此外，同場的王浩信表示跟何雁詩拍劇成為朋友：「知佢最近經歷好多，無論任何嘢都撐佢，知佢呢段時間有壓力，正常面對咁大壓力，都有少少波動。」<br>採訪、黃曉程、王連連<br>攝影：梁繼光、陳慧安、仇志德</p></body></html>