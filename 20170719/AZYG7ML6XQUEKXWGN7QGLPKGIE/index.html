<html><header><meta charset="utf-8"><title>【馮仁昭四圍超】AGA嬲住錄慘情歌</title></header><body><h1>【馮仁昭四圍超】AGA嬲住錄慘情歌</h1><p>江海迦（AGA）噚日到商台宣傳新歌，佢話新歌係講俾男友食住，由最初好沉重到之後好嬲，錄歌錄咗4日，個人都變得好沉重：「監製教我好嬲嘅狀態，就好似嬲到將會發生命案，精神同肉體被另一半折磨，乜都輸晒冇力反抗。」<br>AGA之後會有個小型音樂會，到時都會唱呢首慘情歌，而打算明年出碟，呢段時間爭取時間派多啲歌宣傳。<br>撰文：馮仁昭</p></body></html>