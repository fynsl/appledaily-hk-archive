<html><header><meta charset="utf-8"><title>【馮仁昭四圍超】黃榕免費撐艾美琦</title></header><body><h1>【馮仁昭四圍超】黃榕免費撐艾美琦</h1><p>艾美琦（右）同黃榕等噚日喺銅鑼灣出席「美女與野獸音樂會」記者會，艾美琦話，原先呢個係個人演唱會，但因為太驚，所以搵嚟黃榕、黃夏蕙幫手，越搞越大：「今次我係女主角，主力係唱歌，跳舞就留畀黃榕。」至於黃榕指今次係力撐艾美琦：「我冇收錢，性感跳舞就交畀我啦！」不過順帶一提，呢個美女與野獸音樂會嘅內容係同傳統童話無關㗎！<br>撰文：馮仁昭</p></body></html>