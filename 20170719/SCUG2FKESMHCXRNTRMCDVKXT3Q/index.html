<html><header><meta charset="utf-8"><title>堀北真希胞妹大個女原奈奈美激罕晒泳照</title></header><body><h1>堀北真希胞妹大個女<br>原奈奈美激罕晒泳照</h1><p>日本女星堀北真希效法山口百惠退出藝能界，目前已專心相夫教子做個全職家庭主婦。堀北家中共有三姊妹，佢就讀小學時雙親已經離婚，母親喺超市做兼職獨力養大三姐妹，之後其父母疑一度復合，可惜最後都係分開收場，兩個年幼妹妹跟父生活，自幼缺乏父愛嘅堀北就由母親湊大，中學時被發掘入行，跟家人關係更加疏離，佢同兩妹更加感情欠佳，其孻妹原奈奈美近年成為潮模，由於外型不遜於家姐，Instagram已有多逾20萬粉絲追隨。<br> <br>原奈奈美今年22歲，佢同時下女生一樣，都會不時於社交網公開吃喝玩樂嘅私生活。日前，奈奈美就同一班好友去咗宮崎享受陽光，佢難得地穿上比堅尼上鏡，雖然身材比家姐更冇睇頭，不過奈奈美勝在青春搭夠，見佢po嘅自拍照都夠晒養眼，可惜再睇埋同行友人上載嘅照片，就發現奈奈美雙腳頗為粗壯，尤其膝頭更有一片片瘀痕，真係大煞風景。</p></body></html>