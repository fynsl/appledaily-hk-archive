<html><header><meta charset="utf-8"><title>【畀我死啦】薪酬低+年中無休　機械人疑厭世投池自盡</title></header><body><h1>【畀我死啦】薪酬低+年中無休　機械人疑厭世投池自盡</h1><p>科幻片入面經常提到機械人會發展出自由意志，可以唔受程式設定而做自己鍾意做的事，原來現實世界都有疑似例子，主角是保安機械人Knightscope K5，案發地點在美國華盛頓特區一棟建築物內。<br><br>K5是一個身高約1.5米、體重達135kg的彈頭形機械人，身上裝上大量感應器、360度鏡頭、咪高峰、空氣質素感應器及熱能影像探測器，一秒鐘可以掃描多達1,500個車牌及「聽到」遠處開槍的聲音，加上可以判別面前道路的可行性及避開障礙，絕對適合巡邏大型商場及建築物，怎料日前有人在華盛頓特區一棟建築物內，發現其中一個K5機械人跌落水池遇溺，理論上K5是能夠判別面前是水池而繞路而過，暫時廠方未公佈調查結果，按科學化解釋應是機械故障，有亦有網友指機械人已厭倦每天刻板的巡邏工作，加上又低薪（據資料顯示K5操作成本只是每小時6.25美元）又年中無休而自尋短見。K5雖然身形笨重難以被常人推跌，但由於K5機械人並沒有手腳，當跌下時就無得翻身，唔知K5是否已睇清楚自己的弱點而出手。其實今次並唔係K5第一次做出「出軌」行動，2016年7月時另一個K5機械人就曾撞低一個16個月幼童並輾過其右腳後逃去，雖然幼童傷勢並唔嚴重，加上今次疑似自盡案件，加入人工智能的機械人的安全性就再一次惹人關注。</p><p>資料來源：Ars Technica<br><br>記者：布偉倫<br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>