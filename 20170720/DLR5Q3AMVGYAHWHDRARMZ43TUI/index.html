<html><header><meta charset="utf-8"><title>【馮仁昭四圍超】鄭萃雯滴淚稱甩Con</title></header><body><h1>【馮仁昭四圍超】鄭萃雯滴淚稱甩Con</h1><p>喺無綫新聞部工作11年嘅鄭萃雯，前日告別TVB，下月會去職業訓練局做公關，希望時間穩定啲，方便照顧一對歲幾嘅孖仔。講到佢七年前報中午財經新聞，突然流一滴淚，網民以為佢喺股市「損手」，鄭萃雯忍足七年終於揭謎底：「嗰次係交break返廠前，眼乾到甩左隻con，拿拿聲滴眼藥水，點知印唔切，所以得一隻眼有『淚水』！」<br>撰文：馮仁昭</p></body></html>