<html><header><meta charset="utf-8"><title>【書展作戰懶人包】免費wifi好易斷？大支裝水賣$18</title></header><body><h1>【書展作戰懶人包】免費wifi好易斷？大支裝水賣$18</h1><p>書展開鑼了！這次記者整理了5個小貼士給大家，教大家如何買平飛，同時測試場內的wifi、郵遞服務及搵書機等。</p><p>（1）點買平飛？<br>想買平飛的話就要早點起身，中午12時前到現場買飛，就有四折優惠，$10就入場 （原價$25）。想免費去多次的話，可保留頭兩天的正價票尾，於7月21日至7月23日，下午5時後入場。雖然有時限，但行個圈也不錯。<br>方便指數﹕★★★☆☆ <br><br>（2）wifi夠唔夠定？<br>會場設有無限時免費wifi，記者企定定嘗試瀏覽一條動新聞，畫面也很順暢；但一行來行去，wifi就很易斷開，不夠穩定。<br>方便指數﹕★★☆☆☆   <br><br>（3）邊度有得唞？<br>行累了怎麼辦？展覽區1A外面及2樓的角落，也設有長椅讓大家休息，但數量不多。每個會場也有五至七個小食亭，至於五樓有一個超大food court，醫肚幾方便，但價錢就偏貴。如800ml水約18元、550ml可樂要17元、一個鮮菇雞球飯就要45元。除非想「長期抗戰」，否則還是吃飽飽才入場吧！<br>方便指數﹕★★★☆☆ <br><br>（4）買得太多點算好？<br>香港郵政有提供郵遞服務，職員會即場幫你磅重。以約10kg的書為例，收費約135元，平均每公斤12元。而用來裝書的紙盒每個17元，即合共152元，也不便宜。另外，大概要等三個工作天才可收書。由於人手不多，排隊需時。<br>方便指數﹕★☆☆☆☆   <br><br>（5）搵書機方唔方便？<br>書展設有11部搵書機，有倉頡、速成、英文及拼音輸入。記者實試過，觸控位十分靈敏，輸入書名後很快顯示得到。<br>方便指數﹕★★★★☆</p><p>香港書展2017<br>地點：香港會議展覽中心<br>日期及時間：7月19、20、23及24日（上午10時至晚上10時）；<br>7月21及22日（上午10時至午夜12時）<br><br>記者﹕湯珮然<br>攝影﹕潘志恆<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>