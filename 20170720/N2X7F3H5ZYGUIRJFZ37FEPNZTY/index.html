<html><header><meta charset="utf-8"><title>【旗艦機真身】搭載雙蔡司鏡頭？Nokia 8傳於7月31日發表</title></header><body><h1>【旗艦機真身】搭載雙蔡司鏡頭？Nokia 8傳於7月31日發表</h1><p>早在2月底MWC舉行前，已有傳HMD會在展覽展出旗艦手機Nokia 8，但傳聞只係傳聞，Nokia 8一直未現身。不過有外國媒體剛收到據講是Nokia 8的產品相，產品設計跟5月中Nokia攝影師「唔小心」公開Nokia未發佈新手機影片吻合，並指出Nokia 8將會在7月31日正式發表，看來今次Nokia新旗艦手機真係要推出！傳聞中Nokia 8會用上Qualcomm Snapdragon 835處理器、4/6GB RAM、64GB儲存、5.3吋2K屏幕及1,300萬像素雙蔡司鏡頭，今次流出的產品相亦清楚見到機背所設置的兩個蔡司鏡頭，拍攝能力值得期待。雖然流出產品相暫時只有藍色版本，但據消息指還會有金色及銀色兩款選擇，至於價錢方面，從北歐零售商的消息指Nokia 8會標價589歐元（約$5,280），價錢算合理。雖然講產品設計尤其在屏幕設計上，Nokia 8未必撼得贏預期將於差不多時間發表的Samsung Galaxy Note 8同LG V30，但論價位及規格都絕對有力一戰。</p><p>資料來源：Venture Beat<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>