<html><header><meta charset="utf-8"><title>花絮：紅迷入貨排長龍</title></header><body><h1>花絮：紅迷入貨排長龍</h1><p>利物浦趁呢次賽事喺大球場紀念品店賣復刻版波衫、紀念版T恤同紀念品等，雖然種類唔算太多，但買波衫送頸巾，價錢唔算貴。一班紅迷提早入場，就係為咗買球會精品，兩條人龍有成半個球場咁長（圖），認真誇張，紅軍官方亦好客氣，向入場球迷派發創會125年嘅閃燈手帶。</p></body></html>