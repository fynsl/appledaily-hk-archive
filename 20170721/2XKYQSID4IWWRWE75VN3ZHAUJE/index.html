<html><header><meta charset="utf-8"><title>戶口未試過5位數Chili自認蠢女易呃易o氹</title></header><body><h1>戶口未試過5位數<br>Chili自認蠢女易呃易o氹</h1><p>素人麥紫莉（Chili），擁有「愛情動作片」才常見的36G「胸器」，那也不是突然出現的事，能夠讓Chili一夜之間變成話題人物，全因她可能是首位飛往日本拍AV的港女。<br><br>眼前這位90後少女，受訪時在鏡頭前擺幾個性感甫士也顯得有點害羞；談及涉性話題，先是一呆，望一望經理人，再吞吞吐吐地回答，如此這般，很難她想像之後如何與AV男優「短兵相接」，Chili話：「其實我沒多想娛樂圈是怎樣，既然你想行這條路，無論怎樣應盡量去接受。」<br><br>首個「港產AV女優」銜頭夠傳奇，但入行之路卻乏善可陳，離不開細個發明星夢，然後立志要見偶像之類。Chili說：「我睇電視覺得人哋靚，所以想入行囉。偶像嚟講我鍾意劉青雲！」於是兩年前，Chili參加了舊公司舉行的歌唱比賽，連當日獻唱的歌曲也遺忘，不過沒關係，反正順利入行目標已達。<br><br>Chili的36G上圍輕易聚焦，但原來也有人讚她的外表，「中學年代係有人話似桂綸鎂，其實好多囉，似馬賽、趙頌茹……嗰啲囉。」但她有自知之明，沒效法其他o靚模選港姐：「選美講求美貌與智慧，我讀書學歷唔係咁高，所以放棄咗！」<br><br>Chili毫不諱言自己有點蠢，之前就試過被男人欺騙：「其實佢自己有女朋友嘅 但一路就話冇呀，唔認呀咁。」幸好，Chili沒被金錢利誘而墮入私影陷阱，她說：「曾經試過有個人，可能喺啲社交網站度，佢message我就話，一個禮拜畀80萬。（有冇動心？）冇，我覺得我比較係偏向用自己努力去搵錢。」萬一遇着男友要被供養，會介意嗎？Chili即答：「介意！你係男仔的話，收入少唔緊要但係最少起碼有番個責任感要去工作先囉！」<br><br>試過做sales，但始終入息有限，Chili難以負擔患腎病母親的開支，銀行戶口也永不超過五位數，才把心一橫到日本博一博，她說：「當然最尾（片酬）我都仲未知會係點樣用，但o依家嚟講，我暫定會畀我阿媽先。」聽起來有點蠢，但也算是「愚孝」吧。<br><br>問到Chili有沒有想過踏上這條AV路，可能不能回頭？Chili答：「返轉頭？唔諗咁多喇……」<br><br>採訪：嵐山、趙永傑、吉吉<br>攝錄：廖達燊、Neo<br>攝影：林德雄</p></body></html>