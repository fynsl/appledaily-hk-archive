<html><header><meta charset="utf-8"><title>【面試真人騷】見工千祈咪講try　英語答題唔好似背書</title></header><body><h1>【面試真人騷】見工千祈咪講try　英語答題唔好似背書</h1><p>資深人事顧問、職場專欄作家張慧敏（Alison，人稱Son姐）笑說：「佢不斷話佢來試，真係好驚。」金融公司CEO、前JP Morgan執行董事葉耘開（Cliff）激動地說：「講咗好多次『試』，我身為僱主，點解要畀機會你來試呢？」</p><p>面試時老闆最怕聽到，偏偏好多求職者係咁講，一秒得罪對方都唔知，包括我哋見工真人騷的參加者Emily。二十分鐘面試，佢起碼「try」咗五次，聽到職場專家Son姐唔耐煩。「嘗試吓好呀，或者我會鍾意。」唉，少年，你太年輕了，你似為老闆聽到你咁講，就會冒你唔鍾意嘅險畀個offer你？Son姐說：「佢講咗三句，我就決定唔會請佢。」Son姐續稱：「佢似自問自答，而唔係同我哋有交流咁面試。佢做跳舞導師，啟發到啲乜，有好多嘢可以分享。我知道佢要份工，但點解係我呢份？點解我要請你？佢表達唔到，唔會搵到工。」Cliff認為面試完畢，對Emily印象模糊，覺得她無將過往經驗同職位要求連繫。<br></p><p>應屆畢業生嘉寶英文流利，準備十足，看來淡定，卻被兩位面試官評為「太多model answer」，表現不夠自然、真誠。Son姐說：「佢嘅眼神似不停喺database搵答案，好想估到點答先係你最想聽。」嘉寶面試期間更提及父母畀咗啲求職意見自己，實屬不智。Son姐說：「我有反問佢，使唔使返去問父母，打唔打呢份工。」面試尾聲，Cliff問嘉寶有無問題想問，佢就話自己前一晚諗咗好耐，最終問咗條似乎係為問而問嘅問題。Son姐建議：「應該問剛剛對答一啲你唔明白嘅地方，例如『回應你頭先條問題，你可唔可以講多啲？』咁證明你有聽，我會impressed。」<br>另一位求職者Nasper事前非常擔心全英語面試，最後竟然令兩位面試官相當驚喜，點解？明天開估。<br><br>記者：葉青霞<br><br>唔知Cover Letter 啲英文寫得好唔好? 免費幫你執靚佢<br> http://bit.ly/cv-proofread <br><br>對interview冇乜信心? 嚟個免費模擬面試啦!<br> http://bit.ly/freemockinterview <br>寫CV令人頭都大埋？原則係中point、簡潔、整齊，讓人一目了然，很多私人資料都可刪去。</p></body></html>