<html><header><meta charset="utf-8"><title>【早鳥價$484】日本設計味卡片Android手機　僅重38g</title></header><body><h1>【早鳥價$484】日本設計味卡片Android手機　僅重38g</h1><p>影片：http://bit.ly/2ud5Vby<br></p><p>上淘寶唔難搵到國產迷你Android手機，但款式設計有幾好大家一眼睇到。日本FutureModel公司即將推出一款迷你Android手機NichePhone-S，功能講真乏善足陳，如只設有128x64解像度單色屏幕，不設觸控式屏幕同鏡頭，但內置Wi-Fi及藍牙，而且只預載Android 4.2系統（並不能安裝App），但勝在機身設計簡約輕巧，好有設計味，唔講還以為是日本品牌±0（plus minus zero）新推出的計數機而非手機。<br></p><p>NichePhone-S機身尺寸只有90x50x6.5mm，重量只有38g，廠方將這款迷你手機稱之為日本國內最小、最薄同最輕的SIM-free卡片手機，不過可惜只支援NTT Docomo 3G網絡及只限在日本發售，預計定價8,980日圓（約623）。但今期新產品都興借眾籌之名搞宣傳，FutureModel亦剛剛將NichePhone-S放在日本眾籌網Makuake集資（直至8月18日下午6時），集資金額只是500,000日圓（約$34,685），早鳥價每部更只需6,980日圓（約$484）。<br><br>資料來源：FutureModel<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>