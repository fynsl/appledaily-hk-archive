<html><header><meta charset="utf-8"><title>七月波，欠柒海 - 陳也</title></header><body><h1>七月波，欠柒海 - 陳也</h1><p>一，2017屬於柒柒柒，689做了頭七，2.0會唔會死跟，做埋尾七？無人知答案嗎？問吓玩具膠龜吧，意見中肯過搵民建聯主席解（廢）話。<br>二，發誓呢瓣，你和我識條鐵。喔注意，條鐵已經直插西九心臟地帶，高鐵下邊，有幾多層是屬於中方的？下邊的管轄權，頂，跟乘客的下體，乜原來有鐵一般的關係咩？這是否等於，在高鐵站內隔住底褲踢你的小祖宗，就叫做一地兩檢？唔違反基本法！<br>三，蔡若蓮是劉德華和周潤發？OMG，楊局長，遲些可能會將689說成是梁朝偉，陳茂波係古天樂。777呢？咪係美齡BB，lol！楊局長自己又點？王晶！<br>四，DQ六位議員，六張空凳，代表：我、們、沒、有、敵、人。敬悼劉曉波。<br>五，看到emoji的蠟燭符號會痛哭的，十三億人口中有多少？比排隊買愛炫美樓花的豪客，少幾多%？<br>六，以後每一個七月十三，海邊，成為禁地。海景這個字眼，消失在微博。香港這邊講波、掛八號波都會成為高危屏蔽詞。除了一個，林兆波。（張建宗以崔世安口音唸出來，踩硬地雷！）</p></body></html>