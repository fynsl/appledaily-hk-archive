<html><header><meta charset="utf-8"><title>飛鵝山同居崔建邦共享一盒牛肉飯　窮</title></header><body><h1>飛鵝山同居<br>崔建邦共享一盒牛肉飯　窮</h1><p>【爆相爆片】現年38歲的崔建邦追女無數，去年初飛甩嫩模陳嘉莉，改冧林珊珊幼女李怡（野人），二人至今拍拖一年已到同居階段。日前本報讀者陳先生發現二人在將軍澳買外賣，野人全程悶悶不樂，崔建邦施冧功𠱁女友。曾經山窮水盡的崔建邦，當晚和野人買一個飯盒，其後他接受傳媒訪問自嘲說：「咁我窮冇錢嘛！」</p><p>崔建邦05年與唐詩詠秘密拍拖，之後暗交鄺敏慧，09年鄺敏慧報警指控遭崔建邦襲擊，其後崔建邦再因醉駕被捕，事業如跳樓機高速急墜，要由月薪九千的PA（助導）重新做起，直至12年才有機會重返幕前，幾年來積極洗底，終於有機會拍劇。<br>雖然事業一度插谷底，但現年38歲的崔建邦，向來桃花運不俗，多年來身邊女伴未停過，除了唐詩詠之外，去年初他飛甩嫩模陳嘉莉，轉媾林珊珊28歲幼女李怡，野人更一度被指是介入崔建邦與陳嘉莉感情的「小三」，不過二人發展一日千里，拍拖一年已於崔建邦的飛鵝山寓所同居，任能量治療師及瑜伽導師的野人，更在人前人後大讚男友人品好。</p><p>「第時有錢買多啲」</p><p>日前晚上約7時，讀者陳先生透過本報「爆相爆片」分享在將軍澳廣場遇見崔建邦及野人的相片，陳先生指兩人在吉野家買飯，男方排隊付錢後便到鄰店買日用品及零食，而野人就負責等外賣。陳先生續謂：「男嘅去咗超市買嘢，女嘅就負責喺吉野家等外賣，見佢哋只係買咗一個飯。」陳先生又指當時見到女方悶悶不樂兼嬲爆爆，崔建邦就不時𠱁她。<br>崔建邦其後接受傳媒訪問，他說：「都係買飯箒，冇乜特別。」問他為何二人買一個牛肉飯？崔建邦笑着自嘲：「唉吔！咁我窮冇錢嘛，第時有錢咪買多啲囉！」</p><p>傳黐身被阿肥飛</p><p>野人昨日則在Instagram貼上和家姐李澄（西瓜）及友人的吃飯照，之後再貼上一張沒有表情的相片，再留言：「本人有塊resting b face」，澄清讀者指她當晚出現嬲爆樣，有朋友留言取笑她不要買一盒飯，她留言回應：「買咗kfc，又買漢堡包，又有甜品。」<br>除了崔建邦的情史「豐富」，野人的戀事亦精采，當年她被指硬撬黃泆潼男友、組合24味成員阿肥（陳偉雄），野人還將二人大量親密照放上網示威，惟最後傳阿肥嫌她太黐身，最終提出分手。回復單身後，野人便把二人合照全部刪除。<br>採訪：王梓嫚</p></body></html>