<html><header><meta charset="utf-8"><title>隔牆有耳：美齡姐姐眼濕濕　娥姐打氣 - 李八方</title></header><body><h1>隔牆有耳：美齡姐姐眼濕濕　娥姐打氣 - 李八方</h1><p>之前傳媒誤傳過旅日歌手陳美齡做教育局局長，令佢曝光率即時急升，早排上完《城市論壇》，噚日又現身書展推介自己本自傳《人生的38個啟示》，講自己歷年做過歌手，後來又走去讀教育博士嘅經歷，提到當年去海外升學，卻遇上爸爸患膽石入院，最終爸爸手術失敗離世，陳講到眼濕濕，似乎仲好自責。</p><p>呢頭咁感觸，轉個頭佢驚見「娥頸橋之戀」女主角陳玉娥！原來娥姐問答環節舉手發問，首先話自己同陳美齡好有緣份，大讚陳美齡教育見解獨到，原來娥姐落街買報紙先知美齡姐姐有講座，所以噚日特登去捧場，仲讚陳做唔到局長都可以喺教育方面做啲貢獻，陳美齡當然以笑回報娥姐咁欣賞佢啦！娥姐仲用自己選過新東立法會嘅失敗經歷「勉勵」陳美齡：「我係選唔到，落選咗新東，但我爆紅咗！」</p></body></html>