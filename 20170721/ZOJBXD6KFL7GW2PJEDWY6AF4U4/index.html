<html><header><meta charset="utf-8"><title>超盈奪獎自嘲難頂</title></header><body><h1>超盈奪獎自嘲難頂</h1><p>賭王四房千金何超盈、林志玲、歐陽娜娜與李晨等前晚在上海出席網易頒獎禮，超盈獲大會頒發年度跨界最具國際影響力藝術名人獎，其實近年超盈辦藝術拍賣，已獲國際界別認同，早前應邀去哈佛演講，今個月初成為大英博物館贊助人，上星期到新加坡獲《福布斯》選為新生代大亨「Next Tycoon」外，近日更入紐約MET。<br>超盈在Instagram貼上得獎片，留言多謝公司團隊，更自嘲：「知道一個唔瞓覺嘅老闆係好難頂，但係用一年做到三年嘅目標。」超盈好友陳柏熹及嚴紀雯更留言讚她是Superwoman、Queen。</p><p>林志玲抱郭敬明</p><p>林志玲被選為國民女神，身高近5呎9吋的她，在台上抱起5呎高的內地作家郭敬明轉了三圈，場面爆笑。<br>撰文：唐如</p></body></html>