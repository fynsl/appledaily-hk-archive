<html><header><meta charset="utf-8"><title>【衝出地球】Google街景服務新景點　國際太空站任你睇</title></header><body><h1>【衝出地球】Google街景服務新景點　國際太空站任你睇</h1><p>影片：http://bit.ly/2gPc0WT<br></p><p>不少科幻電影都將場景設置在國際太空站（ISS），但到底真實國際太空站又係唔係同電影描述一樣？現時只要上Google街景服務網站就可以睇得到！<br></p><p>以往Google街景服務都是拍攝地球表面的環境，今次Google就得到NASA、ESA、JAXA、Roscomos同CASIS幫助，先能夠將距離地面三百多公里之國際太空站內部情況拍低畀大家欣賞。從Google街景服務畫面所見，國際太空站內環境都幾凌亂，而且太空站內通道如迷宮一樣，在電腦上遊覽太空站時都好容易迷路。太空站重要的器材或太空艙都可點選睇到介紹資料，而有趣的是太空站內的電腦幾乎全是ThinkPad型號，而相機則差不多全是Nikon，大家都可以自己入國際太空站內尋寶。由於國際太空站處於地球之外，大家最好就是從Google街景服務網址再揀選「國際太空站」一項；如想從Google Maps搜尋都得，但搜尋國際太空站英文「International Space Station」係會出現錯誤座標，要輸入「正式」地址「Bldg 9, Space Vehicle Mockup Facility, Houston」先可進入國際太空站。<br><br>網址： https://www.google.com/streetview/ <br><br>資料來源：Google<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>