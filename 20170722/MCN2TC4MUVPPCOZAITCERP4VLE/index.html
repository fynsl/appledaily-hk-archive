<html><header><meta charset="utf-8"><title>趣趣地：戴偉浚備戰壓軸季前賽</title></header><body><h1>趣趣地：<br>戴偉浚備戰壓軸季前賽</h1><p>貝利備戰新一季英甲比賽，繼續馬不停蹄進行友賽，今日就會主場對英乙嘅克魯，係球隊開「咧」前最後一場正式友賽；香港「足球小將」戴偉浚（左）早前不但獲貝利續約三年，上場友賽雖以0:1輸畀馬斯菲爾，不過就可以踢足全場，表現唔錯。浚仔身邊亦都多咗具份量隊友，貝利宣佈從英甲牛津聯簽入代表過蘇格蘭國家隊兩次嘅前鋒麥古利。</p></body></html>