<html><header><meta charset="utf-8"><title>【面試真人騷】發感謝信有分加　主動問衰乜屢敗屢試</title></header><body><h1>【面試真人騷】發感謝信有分加　主動問衰乜屢敗屢試</h1><p>「你連manager都串錯，我覺得你應該走。」資深人事顧問、職場專欄作家張慧敏（Alison，人稱Son姐）發火叫我哋見工真人騷參賽者Nasper離開？</p><p>Nasper確係唔抵幫，寄求職信前肯定冇睇清楚。第一行「Dear hiring manager」，竟然串錯為「manger」，超低級錯誤，求職大忌也。英語程度麻麻的Nasper立即認錯，全程面對兩位面試官的猛烈攻勢，儘管英文表達能力有極大進步空間，但勝在夠從容。「我鍾意佢態度，錯就認，打就企定，認咗就無事啦！」<br>金融公司CEO、前JP Morgan執行董事葉耘開（Cliff）就讚：「佢英文唔好，但有盡力講，呢點係加分嘅。」Nasper回應：「對答上有時辭不達意，經過呢次面試，我認同我要增強番啲英文。」Nasper每次講自己強項時都有例子證明，而且真誠作答，表現成熟。Son姐跟Cliff異口同聲表示：「如果呢份工係真嘅，我會請佢。」整場面試Nasper常重覆面試官問題，讓自己有時間諗點答。Englishtown英語導師Robert另外亦建議：「你可以扮聽唔到對方問題，請佢重覆。」<br></p><p>面試本來就沒甚麼必勝心法，但一定一定一定要表現到志在必得。Son姐謂：「你要畀對方覺得你好鍾意份工，唔好扮唔在乎。」面試後發送簡單Thank you note，更加隨時令你贏份工返來。Son姐說：「多謝人哋時間，話希望可以再見到對方就夠，唔使長篇大論。我哋一日見咁多人，如果不相伯仲，點樣令人記得你呢？好多時就係一封簡單嘅感謝信。」一擊「職」中唔容易，不過即使失敗咗，虛心求教一樣有嘢落袋。Son姐就分享咗一個勵志故事。「人哋唔請佢，佢主動問番面試主管自己有乜不足。佢真係好鍾意份工，後來再申請，佢下苦功填補咗啲不足，嗰間公司最終真係請咗佢。」有心儀工作，磨利張刀，再接再厲，無話唔得嘅。<br><br>記者：葉青霞<br><br>唔知Cover Letter 啲英文寫得好唔好? 免費幫你執靚佢<br> http://bit.ly/cv-proofread <br><br>對interview冇乜信心? 嚟個免費模擬面試啦!<br> http://bit.ly/freemockinterview <br>寫CV令人頭都大埋？原則係中point、簡潔、整齊，讓人一目了然，很多私人資料都可刪去。</p></body></html>