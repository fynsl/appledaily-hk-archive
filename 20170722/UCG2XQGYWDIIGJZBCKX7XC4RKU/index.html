<html><header><meta charset="utf-8"><title>隔牆有耳：神探伽利略做非執董 - 李八方</title></header><body><h1>隔牆有耳：<br>神探伽利略做非執董 - 李八方</h1><p>近排好多新股排隊上市，噚日就有5隻新股「敲鑼」，以明樑控股表現最好，一度爆升超過1.7倍。點解咁犀利？咁就要問問「神探伽利略」。唔係日劇嗰個，講緊係有「港版神探伽利略」之稱嘅理大前機械工程學系工程師盧覺強教授（盧Sir）。<br>盧Sir噚日罕有喺上市儀式出現，原來佢係以明樑獨立非執行董事身份現身。盧Sir專家證人做得多，但上市公司獨董則係第一次。他話今次出任，皆因明樑主席吳麗明係佢嘅學生。他話教咗咁多年，應該係首次有學生嘅公司上市，作為老師都開心嘅。<br>明樑都冇令盧Sir失望，明樑股價大幅跑贏其他新股，收市報0.89元，較招股價0.47元升89.3%，每手賬面勁賺4,200元。不過，盧Sir話一股都冇持有，所以荷包冇脹到。盧Sir呢位獨董年薪15萬元，同時係明樑薪酬委員會主席，及審計委員會等等，唔知日後有冇機會用到盧sir嘅機械工程學智識呢？</p></body></html>