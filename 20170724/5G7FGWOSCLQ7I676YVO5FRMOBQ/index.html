<html><header><meta charset="utf-8"><title>【香港有hiphop】大學生唱劈友歌　睡房Rap出江湖味</title></header><body><h1>【香港有hiphop】<br>大學生唱劈友歌　睡房Rap出江湖味</h1><p>歐陽靖 (MC Jin)化身「Hiphopman」在大陸真人騷《中國有嘻哈》表現超班，偏偏評判左一句：「英文真的稍嫌多了一些」、右一句：「我希望聽到更多中文」，讓他險些被踢出局。許多香港人霎時間 Hiphop友上身，紛紛為 MC Jin抱不平，齊來擁護「香港Hiphop」，呼聲甚至比他2008年回流香港發展時更大。難道香港真的沒有Hiphop，連一個出色的音樂人都容不下？就由兩組新力軍為大家解答！<br>記者：陳麗賢<br>攝影：朱家駿 程詩敏<br>剪接：魏利民<br><br>近年漸露頭角的組合「米奇老味神奇屋」由6位「97後」青年在兩年前成立，他們主打「Gangsta Rap」(幫派說唱)，每首歌有粗口有「劈友」，家長可能一聽就皺眉頭，甚至標籤為「廢青」。偏偏他們全部都是知書識禮的大學生，歌曲背後還大有意思：「我覺得新一代除咗政治之外，都好少夠膽出嚟去做啲爆啲、表達到自己嘅嘢，個個都係掛住讀書、搵錢。我地做Hiphop第一樣嘢就係要大家玩得開心，佢 (觀眾)會覺得 『噢，我同呢個人係身處喺同一個社會裡面。』」<br><br>他們刻意營造的90年代港式江湖文化，是想反映「香港人身分」：「今時今日香港人可能睇番香港傳統文化係咩，可能就會諗番起容祖兒果類。但對外國人睇嘅話，佢會諗番起90年代港產片，或者李小龍啊。」<br><br>另一邊廂，在Hiphop界已大有名氣的唱作人DoughBoy，曾憑《 狂舞吧》rap出第33屆香港電影金像獎最佳原創電影歌曲 ，更參與MC Jin 最後一隻廣東話大碟《 回鄉靖》製作。他認為香港對Hiphop有太多誤解：「有時有啲訪問話『嘩，你地咁堅持做一個咁地下既音樂？』全世界最主流嘅音樂，其實就係Hiphop。」他說有人甚至誤以為「Rock (搖滾)」等如「Rap (說唱)」，都是源自固步自封，又不肯去學：「香港好多觀眾都仲係好難去Open去接受好多嘢，唔係凈係音樂，唔係凈係Hiphop。」<br><br>不少人都關心在香港玩Hiphop能否賺錢，全職追夢的DoughBoy無奈表示即使奪得金像獎，都可以完全零收入，後來惟有走到台灣和大陸做音樂製作。雖然他剛剛推出的首張個人專輯成績理想，但平日都要靠幫歌星和廣告客戶做音樂幫補收入。米奇老味神奇屋認為，做Hiphop賺的是出騷得到樂迷支持：「即係見到個場面，嘩，啲人係真係會有個迴響喺度。」<br><br>除了知音人少，本地Hiphop界也不算團結，加上不易接受新風格，以致發展停滯。DoughBoy：「個個都太理自己啲野，或者係覺得自己好勁。」那新力軍又可以如何重振本地Hiphop？米奇老味神奇屋的蜜蜂翁已有一套堅定信念：「我地唔洗個個都同意，但我地要合作，搵到個身分出嚟。要令人見到Hiphop呢樣野，會覺得呢個係一個有價值嘅嘢，一個反映到香港嘅嘢，係一個有文化嘅嘢。」</p></body></html>