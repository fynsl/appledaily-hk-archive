<html><header><meta charset="utf-8"><title>麥明詩講性經　教育年輕人</title></header><body><h1>麥明詩講性經　教育年輕人</h1><p>麥明詩與高海寧（高Ling）昨午冒着8號風球開工，現身坑口的超市活動，麥明詩就以露膊裝與高Ling跟熊本熊跳健美操。問到麥明詩在無綫主持的《後生仔傾吓偈》節目，有網民指另一主持馮盈盈說話意淫，除取笑嘉賓是處男，又講有味笑話，有損香港小姐形象，麥明詩表示：「我覺得話人意淫嘅人都要反省，佢咁諗都係意淫，佢冇資格話人。」問到她會否與馮盈盈傾談，她表示：「呢個節目都係探討年輕人關心嘅社會問題，大部份都比較敏感，比較關乎男歡女愛，所以盡量貼近社會。」</p><p>港姐形象正改變</p><p>問到會否影響港姐形象，麥明詩就認為港姐形象正改變中，高Ling亦呼籲不要想歪，麥明詩再補充：「喺節目入面，我都參與好多比較敏感嘅議題，例如有個環節我哋講性教育，正確或者錯誤嘅性觀念，好有教育意義，其實中國人嘅社會比較忌諱，保守啲，反而我哋傾多啲，畀年輕人有正確嘅性觀念，就算講性觀念都用好學術性角度去傾，希望大家聽嘅時候唔好諗多咗。」</p><p>8號風球照開工</p><p>提到舊愛林作視張鈞甯為女神，麥明詩就笑言冇留意：「佢有好多女神，上年就話係馮盈盈，佢係比較關注港姐，但我印象中張鈞甯係讀法律。」問到知否林作財困表示連續兩個月碌爆卡，問到會否助他解財困，她笑說：「有得碌爆卡已經唔係財困，我都財困呀，男同女都應該財政獨立，我為咗將來冇財困，要努力搵錢，8號風球都要嚟做活動。」<br>採訪：黃曉妍<br>攝影：仇志德</p></body></html>