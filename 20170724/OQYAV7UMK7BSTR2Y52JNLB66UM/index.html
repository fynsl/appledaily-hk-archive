<html><header><meta charset="utf-8"><title>【馮仁昭四圍超】努力追多個仔劉倩婷肚凸凸　賀李姿敏出嫁</title></header><body><h1>【馮仁昭四圍超】努力追多個仔<br>劉倩婷肚凸凸　賀李姿敏出嫁</h1><p>現年29歲嘅09年港姐亞軍李姿敏，同53歲嘅本港澳洲籍練馬師賀賢（David）前日喺澳洲墨爾本舉行婚禮，邀同屆港姐冠軍劉倩婷同季軍熊穎詩做姊妹。</p><p>似懷孕3個月</p><p>李姿敏前日好開心喺Instagram上載開心片段，李姿敏高舉花球同班姊妹扭pat，玩得好開心。不過睇真啲，着住貼身嘅劉倩婷明顯肚凸凸，扭動嘅時小心翼翼托住個肚，疑似有喜3個月。31歲嘅劉倩婷喺13年嫁畀堪輿學家李丞責，舊年3月誕下囡囡阡辰，李丞責曾受訪時都好坦白咁話獎太太生多個。</p><p>「貼咗暖包啫」</p><p>馮仁昭噚日打畀李丞責，求證劉倩婷係咪有喜時，佢否認話：「唔係，絕對唔係，有咗嘅話一定通知大家。」問係咪因為未夠3個月唔講得？李丞責笑住話：「100％唔係，佢喺澳洲墨爾本，嗰邊好凍，用咗好多暖包貼喺身箒。」𠵱家兩公婆係咪努力再追多個？李丞責話：「係呀，努力中。」<br>身在澳洲嘅李姿敏噚日接受電話訪問時話：「婚禮好感動，我同David都喊，去到呢步都唔容易。」佢話稍後會到美國度蜜月，遲啲返港補擺喜酒。問到姊妹劉倩婷肚凸凸疑有喜？李姿敏否認：「唔係，可能係角度問題，加上可能因為凍，佢食多咗好多嘢。」<br>撰文：馮仁昭</p></body></html>