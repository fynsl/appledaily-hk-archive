<html><header><meta charset="utf-8"><title>中環在線：玲玲實測超人護膚新玩具  - 李華華</title></header><body><h1>中環在線：<br>玲玲實測超人護膚新玩具  - 李華華</h1><p>「超人」李嘉誠紅顏知己周凱旋打骰嘅維港投資，一向投資高科技公司，同普羅大眾關係唔算大，不過佢哋最近就投資咗一間日本嘅護膚品研發公司Nanoegg，3支針對保濕、去紋、淡斑嘅產品，上網買，一千幾百蚊一支，超人同周凱旋都用咗幾個月，華華專登搵風水師麥玲玲試用一星期，實測畀意見。<br>Nanoegg係2006年成立嘅日本start-up，有「豊麗」與「Marianna」兩條product line，主要針對延緩皮膚衰老。<br>麥玲玲用晒3支，一星期後，佢覺得效果唔錯，產品「幾rich幾thick」，最明顯係化妝時，顴骨位較上粉，冇咁乾。</p><p>「包裝有啲中國化」</p><p>至於淡斑與去紋嘅功效，麥玲玲就相當實際，明白歲月不饒人，指「當色斑同紋一出咗嚟，就好難要佢哋消失，有產品控制住唔加深已經好好」，佢用過兩支去紋淡斑嘅產品，覺得係冇加深嘅，以呢個價錢亦算好抵用，合格以上咁話。<br>要買呢3支產品，暫時主要去Nanoegg網站買，麥玲玲笑住投訴，指個網站設計幾簡陋，唔算user-friendly；包裝亦有改善空間，「包裝唔似日韓品牌，有啲中國化」，佢拆開包裝即刻望清楚made in邊度，覺得可以做靚少少嘅。<br><br>李華華<br>mailto:LiWaWa@AppleDaily.com</p></body></html>