<html><header><meta charset="utf-8"><title>分手兩個月尷尬合照唐詩詠未忘洪永城「𠵱家仲係平復中」</title></header><body><h1>分手兩個月尷尬合照<br>唐詩詠未忘洪永城「𠵱家仲係平復中」</h1><p>電視圈好細，前晚造就兩對過氣和熱戀情侶同場，馬國明孖「女朋友」黃心穎表現甜蜜，相反唐詩詠卻跟舊愛洪永城「被迫」碰頭合照，二人分手才短短兩個月，情傷未癒，平日工作所需的演技，都救不了面上的尷尬笑容，詩詠承認要時間去放低這段感情：「𠵱家仲係平復中！」</p><p>現年36歲的唐詩詠雖被封為「絕世好女友」，可惜卻不斷經歷分手之痛，今年5月與洪永城的兩年半情玩完，有傳詩詠跟洗米華愛將盧啟邦秘戀，她哭訴否認緋聞，堅稱自己不是貪錢的女人，洪永城亦維護舊愛，指她單身。前晚兩人現身將軍澳的活動「被迫」碰頭，分手後硬着頭皮首度合照被傳媒圍影，兩人表現超尷尬，洪永城只揚起嘴角幾乎笑不出，詩詠就全程強顏歡笑。<br>兩人企到楚河漢界，洪永城死撐沒有尷尬：「只不過臨時臨急發生，畀唔到反應箒，我哋喺公司都有撞見過，我唔知自己企到咁開，要檢討吓。」問到準備好接受新戀情嗎？他說：「邊有咁快呀，如果再拍拖，會慢慢了解咗先，不過我𠵱家會專心工作，之後去旅行。」詩詠承認要時間去放低這段情：「𠵱家仲係平復中，如果再有一段戀情唔容易，慢慢啦，𠵱家都冇追求者，但係再拍拖嘅話，都會了解清楚先開始。」</p><p>馬明輕吻心穎</p><p>情已逝的洪唐相見如陌路，相反同場卻有另一對熱戀中的情侶放閃，就是筍盤馬國明（馬明）跟他口中的「女朋友」黃心穎，最近兩人被爆連環蜜會，愛火高燒感情極速發展，日前馬明坦言不介意傳媒寫心穎是「女朋友」，關係畫公仔畫出腸。前晚他們齊齊接受訪問，心穎被問到會否介意以男友稱呼馬明？她甜絲絲說：「唔介意，你哋寫乜都得。」身旁的馬明卻玩曖昧，堅稱：「我哋了解中，一切隨遇而安。」<br>馬明和心穎不但在現實中擦出愛火，在劇集《宮心計2深宮計》更有一場咀戲，馬明笑說：「嗰場戲只係蜻蜓點水式，不過導演拍咗幾個角度，大家都好專業，冇刻意NG，我要請導演食飯。」心穎就爆馬明為拍出浴戲，特別找蕭正楠陪操肌，大讚馬明：「操到身段好靚。」<br>撰文：皓騫</p></body></html>