<html><header><meta charset="utf-8"><title>【攰過做運動】VR場進駐銅鑼灣　$260一粒鐘打喪屍</title></header><body><h1>【攰過做運動】VR場進駐銅鑼灣　$260一粒鐘打喪屍</h1><p>最近有VR（虛擬實境）體驗館進駐銅鑼灣，主打最多可以¥|人聯打的喪屍game。呢個場開業近兩星期，暫時有五個遊戲，當中不乏飛行、打拳類的VR遊戲。早前幾位記者就去試玩，不玩猶自可，一玩就嗌到坼天，認真失禮死人！地點很近鬧市，不過每小時$260，如果想全部都想玩，平均每個game體驗十分鐘，還未計休息時間，真的要快手快腳。</p><p>1. Arizona sunshine VR：四人聯手打喪屍<br>喪屍game屬主打，玩前教練會先向你講解，同幫你穿好裝備。當中包括兩個手掣（或者槍）、VR專用眼鏡及叫作ZOTAC VR Go的電腦背囊。記者Sa指背囊設計貼背，「背上身仍行動自如。」呢個game最多可¥|人聯打，自由度挺高。雖然可行來行去，但途中有教練睇實，故亦不怕撞到隊友。畫面方面亦都好清晰，喪屍各有造型，都幾盞鬼！<br><br>刺激指數：★★★★☆<br>攰爆指數：★☆☆☆☆<br>上手指數：★★☆☆☆<br><br>2. Knockout League：打拳消脂啱OL<br>呢個打拳game消脂就最啱，VR擂台上大戰黑人選手，現實中你諗都唔使諗。記者認為，玩家很快便可掌握到身體節奏，故都算易上手。雖然一鋪僅五分鐘，但零休息位，真係少啲體力都唔得。<br><br>刺激指數：★★☆☆☆<br>攰爆指數：★★★★☆<br>上手指數：★★★★☆<br><br>3. Eagle flight Game: Ace flying（Ironman）：飛天落水勁逼真<br>記者Ivan指定要試玩呢個飛行體驗，「第一感覺就是樓下的人全部望住我，好似裝甲一樣。」未開始玩已經覺得自己好似超級英雄一樣咁受注目，結果不到一分鐘就嗌晒投降，還要中途叫停。「有玩過山車的感覺，畫面像Iron Man在水中飛行，少少離心的感覺，但真的會熬底。」回到現實都要先定定驚。講到咁驚，超愛玩過山車的女記者Sa也來挑戰。冷靜地玩完後，她就覺得刺激度一般，基本上都不用太多技巧來操控，不過全身搖擺和吹風的效果，感官上好像真的在飛，十分逼真。<br><br>上手指數：★★☆☆☆<br>刺激指數：★★★☆☆<br>攰爆指數：☆☆☆☆☆<br><br>4. Ghost attacker VR. Exclusive Japan：撕裂友情Game<br>雙人遊戲考默契和合作，一個控制熒幕和發出指令，另一個負責射擊。想贏？首先不要玩到吵架。<br>上手指數：★★★☆☆<br>刺激指數：★★★☆☆<br>攰爆指數：★☆☆☆☆<br><br>5. Omni Arena：180度轉圈+跑步無限loop<br>全身動起來的VR，要不停跑步和轉圈，雙手都無得停。一開始玩需要點時間協調雙腳，玩十分鐘已經頭暈兼氣喘。<br><br>上手指數：★★☆☆☆<br>刺激指數：★★★★☆<br>攰爆指數：★★★★★</p><p>PlaydiumVR<br>地址：銅鑼灣景隆街1號2樓<br>收費：星期一至四 $260 /五至六 $280 <br>營業時間：中午12時至晚上11時（接受預約及walk in）<br><br>記者：黎婉婷、湯珮然<br>攝影：周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>