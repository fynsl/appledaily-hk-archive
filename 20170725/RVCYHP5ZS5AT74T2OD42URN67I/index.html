<html><header><meta charset="utf-8"><title>金手指：當證監會流嘅？ - 孫柏文</title></header><body><h1>金手指：當證監會流嘅？ - 孫柏文</h1><p>「呢啲冇level playing field嘅股票，我唔買啦。要公平，即係人有我有數據、資訊，一齊鬥分析。你睇大摩份報告，直情話見過管理層，話佢哋hinted。摩通冇咁白，不過將盈利預測嘅下調幅度同大摩差唔多。」以上，就係來自《有線財經》黃sir黃瑋傑，上周五大摩同摩通齊出睇淡瑞聲（2018）報告後嘅見解。<br>大家仲估，面對不公平，香港人以前只可以學黃sir話，避。不過，近年喺股票市場，證監就畀到好多人期望，會維持公平。但今次畀人嘅感覺就係有證券行當證監會流嘅。<br>不過，佢哋當證監會係流嘅，理所當然。大行喎，藍籌呀，證監會咁鍾意舞佢嗰支213條「尚方寶劍」，見到大行，歐達禮都縮啦。唔通夠膽停佢哋啲牌咩？<br><br>如果份報告，唔係大行寫嘅，而係本地某間證券嘅分析員寫畀佢哋自己啲客，證監派咗人去駐守嗰間證券行門口啦。淨係邊個去過間公司，講過啲乜，都要查啦。<br>當然，喺呢個歐達禮話事嘅年代，我哋都係唔好望有level playing field。我哋街客「被食蕉」為常態。不過最後，今次大贏家係Gotham City，因瑞聲企管真係眼寃。<br><br>孫柏文<br>獨立股評人<br> http://www.fb.com/shuen <br>本欄逢周二刊出</p></body></html>