<html><header><meta charset="utf-8"><title>【自封五星】平民價麻辣燙　70款配料$5起</title></header><body><h1>【自封五星】平民價麻辣燙　70款配料$5起</h1><p>荃灣區近日開了一間「奶滋LIN五星推介食堂」老巷麻辣燙，老闆石浩然（Don）與兩位拍檔指，一來是因為名字有趣，其次亦是一個對米芝蓮食肆的諷刺。Don：「外國你話畀人聽我係米芝蓮食肆，就會有好多客人來幫助生意，但好有趣嘅係唯獨香港，米芝蓮係一個詛咒，你去問每間食肆都會話我不想要米芝蓮，因為米芝蓮引申就係加租！」他們同指沒把米芝蓮放上心，相信做好自己的出品有麝自然香。</p><p>小店以麻辣燙為主打，有近70款配料選擇。配料價錢親民，由5至8元不等，最低消費每碗26元。記者選了11款的配料滿滿一碗也只是62元，足2人份量，當中較特別的就是福州魚蛋，吃下去口感煙煙韌韌，內有爆漿的餡料。另外即炸的大腐皮是必食推介，吸湯汁一流。<br></p><p>湯底分兩款原味和麻辣湯，每天用上近20斤的新鮮豬骨熬製湯頭，而麻辣湯則加上20多款的配味粉製作，熬足7至8小時，並用上秘製的辣醬，吃下去湯頭麻香味十分濃郁。老闆指：「因為麻辣燙的材料係冇經過醃製，想保持個新鮮度，但冇醃過嘅食物煮落去係是冇味嘅，惟有在湯底上花點功夫。」除此之外，店舖還有數款重慶小食尖椒皮蛋和手拍青瓜，口水雞亦值得一試，原隻雞以慢火浸，吃下去雞皮爽脆入味。</p><p>現在店舖還有「開幕酬賓週」，9點半後68元任飲任食90分鐘，不過奉勸各位吃得完才叫，因為店舖標明浪費「斷兩計」。</p><p>老巷麻辣燙<br>荃灣享和街18號地下<br><br>記者：吳業紅<br>攝影：潘志恆<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>