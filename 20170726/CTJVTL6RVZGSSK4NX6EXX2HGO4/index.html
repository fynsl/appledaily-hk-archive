<html><header><meta charset="utf-8"><title>操肌備戰9月開騷林峯唔妥千語　私自夜蒲</title></header><body><h1>操肌備戰9月開騷<br>林峯唔妥千語　私自夜蒲</h1><p>【廣州直擊】林峯去年底拍內地清裝劇剃光頭後，再黐毛扮孫悟空，完成兩個劇集拍攝，昨日終於變回時裝人，在廣州出席9月23日舉行的「Heart Attack」演唱會記者會。主辦單位向他送上巨心氣球及68片寫有歌名的竹簡，預祝票房大賣。</p><p>女友唔睇廣州騷</p><p>林峯於記者會開始前接受傳媒訪問，頭髮已慢慢長出的他，表示近日已開始操肌，因為去年開演唱會好弗。他透露演唱會編排基本跟去年香港的一樣，機關會輕微改動。早前林敏驄紅館演唱會冧升降台，林峯說：「都怕㗎，但工作人員怕啲，不過都OK嘅，之前都會check清楚。」<br>最近有傳他和23歲女友吳千語情變，那千語BB會否去廣州捧場？林峯笑言：「唔會喇，上年香港都睇咗！」問他可擔心分手傳聞再升級？他續笑謂：「估唔到唔喺香港6、7個月，大家都咁關注我。」<br>林峯語氣堅定否認分手，指他不准千語BB夜蒲，他表示沒有這回事，還講笑說最不滿是沒有帶他去。傳林爸爸對千語BB不滿，林峯指爸爸根本不知道有這些新聞。揚言和千語BB感情穩定的林峯，被問到可有結婚計劃？他說：「大家都係工作為先，佢年紀都細，要好好做嘢！」<br>林峯透露，早前跟千語BB去了歐洲旅行一星期，同行還有其他朋友，至於千語BB是否已進駐其8千萬愛巢？他說：「男女朋友探吓好正常，我哋各有各住，拍拖都有自己空間！」豪宅有否加千語BB名，林峯亦表示私人事不回應。<br>採訪、攝影：曾小嘉</p></body></html>