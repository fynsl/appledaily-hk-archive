<html><header><meta charset="utf-8"><title>「美式足球都係足球」</title></header><body><h1>「美式足球都係足球」</h1><p>【本報訊】原告男童李東諺的母親萬月玲昨率先出庭作供，在辯方盤問下承認自己不懂足球，但稱憑普通常識，已知事發時由次被告謝志明一個球證對10個年幼球員「唔足夠囉」，又指案發時被告無提供防護裝置，「美式足球都有簡單護膝嗰啲……如果有，唔會發生今次事件」。辯方大狀聞言失笑，反問：「你知道美式足球同足球係兩樣嘢？」她答：「唔係好知，剩係知都係足球。」<br>萬供稱自己不多運動，亦沒踢波；丈夫有踢波，但她沒去看；兒子則「好鍾意睇足球，就唔係好鍾意踢」，升小學時求她代為報名參加校內足球課程。她讓兒子學了差不多一年，其間兒子又求她買足球手套，指同學也有，但不肯定他曾否學守龍門；辯方稱「足球用手犯規」，她說「唔係好知」。</p><p>男童回家10小時方送院</p><p>萬稱自己要上班，多數叫家傭帶兒子上堂，自己很少觀課，；後來得知兒子同學的家長、即首被告羅國豪是流浪足球教練，遂替兒子報讀由他主理的校外暑期足球課程，其後繼續報讀持續課程，包括事發當日的活動。<br>她承認沒有通告或職員通知表明相關課程由流浪舉辦，但聲稱首被告及另一家長到醫院探兒子時曾表明課程由流浪負責；又承認當日不在場，兒子回家後近10小時始被送到急症室求診，事後曾叫兒子描述並以動作示範，否認不清楚事發經過或憑空推敲。<br>■記者楊家樂</p></body></html>