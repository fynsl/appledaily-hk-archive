<html><header><meta charset="utf-8"><title>隔牆有耳：訓練員逼爆藍田捉神獸 - 李八方</title></header><body><h1>隔牆有耳：訓練員逼爆藍田捉神獸 - 李八方</h1><p>邊個話香港人貪新忘舊？日前藍田出現嘅盛況，證明港人唔一定獨愛新歡！Pokémon GO舊年暑假喺香港正式推出時掀起全城熱潮，人人出街捉精靈，一年過後，唔少「訓練員」仲未del game，官方亦持續更新，陸續限時推出神獸。日前有訓練員就發現，稀有精靈利基亞喺香港出現，藍田更目測有接近千人聚集捉精靈（圖），部份人士行出匯景花園對出嘅馬路，非常墟冚。<br>噚日朝早亦有網民話喺馬頭角牛棚發現利基亞蹤影，有附近玩家即刻話會趕去，同時亦有指旺角會有急凍鳥出現。有網民驚奇留言：「乜仲有咁多人玩？」同時溫馨提示大家，因住捉精靈變成非法集會喎。</p></body></html>