<html><header><meta charset="utf-8"><title>宋慧喬戒零食狂行路減37磅</title></header><body><h1>宋慧喬戒零食狂行路減37磅</h1><p>出道咗21年嘅35歲韓國女星宋慧喬，早前憑劇集《順風婦產科》、《藍色生死戀》、《All In 真愛賭注》等劇大開知名度，去年憑《太陽的後裔》再登上事業高峰，更撻着《太陽》拍檔宋仲基，兩人早前宣佈將於10月31號拉埋天窗。<br><br>而出道初期一直都係微胖身形嘅喬妹，早年曾自稱減咗37磅，隨住佢同宋仲基公開嘅婚訊，佢以前提及嘅減肥秘訣亦再度被翻摷。MBC綜藝節目《Section TV演藝通信》曾報道喬妹好鍾意行路，當中一名記者表示：「宋慧喬每次去外國拍攝時，都會因為行好多路，回國時都會顯得瘦咗啲。」據知，喬妹除咗行路亦靠食豆腐減肥，早餐及午餐正常食，晚飯就食豆腐，另外喬妹非常忍口，幾乎唔食零食。</p></body></html>