<html><header><meta charset="utf-8"><title>嬲爆被偷拍著泳衣舉高腳盧淑儀晒胸還擊</title></header><body><h1>嬲爆被偷拍著泳衣舉高腳<br>盧淑儀晒胸還擊</h1><p>李克勤早前同屋企人去完新加坡，喺新加坡一家人游水嘅時候被影到，李克勤返到香港出席活動嘅時候就講過話：「我老婆嬲咗三日，因為張相舉高腳。」<br> <br>昨日克勤老婆盧淑儀就喺社交網站IG貼泳裝相，實行主動出擊，並寫道：「成日比人放些舊泳衣相出來，不如自己放啦」，似乎就因為之前被影得唔夠靚，索性自己影自己貼，仲寫上「#husbandandwife #lovelytrip#love#suntan#happyforever」，貼相反擊之餘仲不忘晒恩愛，夠晒sweet。其實克勤老婆盧淑儀IG比較多嘅都係自拍同日常生活照，而最多嘅就係聚會同埋做運動嘅相，今次貼泳衣相都係第一次。</p></body></html>