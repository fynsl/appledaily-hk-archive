<html><header><meta charset="utf-8"><title>手工啤較貴　重背後故事講究配搭</title></header><body><h1>手工啤較貴　重背後故事講究配搭</h1><p>【本報訊】與流水作業式生產工業啤酒相比，手工啤酒採用高質量原材料及製作成本高，售價相對較貴。潘振國指，手工啤較一般啤酒貴四成左右，消費模式亦有別，「與主流唔同，普通啤酒happy hour飲4至6杯都有可能，手工啤一晚可能飲1至3杯。」</p><p>冀提高市佔率至20%</p><p>為令消費者願意嘗試，潘振國期望定價在可承擔範圍內，目前推出3款手工啤酒，細杯裝（約500毫升）價格約60至80元。同時令消費者明白手工啤與傳統啤酒「就咁擺喺度賣」不同，更看重產品背後的故事，就似品嚐紅酒一樣，講究「food pairing」（食物配搭）。<br>潘振國坦言創造口味並非難題，但要知靈感來源因由，「就好似食咗叉燒，點解要搵Pale Ale去配？就係因為食咗覺得好配合。」<br>嘉士伯香港一向有為酒吧及食肆提供專門清洗服務，甚至協助設計Bar枱，務求令啤酒達到最佳品質，「一般每隔14日就會落去幫手清洗（酒缸），我哋亦會教bartender點斟好每一杯啤酒。」潘振國期望更多店舖可認識到手工啤，逐步將手工啤市佔率由3%提高至20%。</p></body></html>