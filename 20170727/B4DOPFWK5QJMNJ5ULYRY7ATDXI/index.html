<html><header><meta charset="utf-8"><title>【馮仁昭四圍超】張彥博獲邀影相集郵</title></header><body><h1>【馮仁昭四圍超】張彥博獲邀影相集郵</h1><p>有讀者爆料指前晚見到張彥博同幾個朋友喺旺角開餐，有觀眾認得仲圍住佢集郵，張彥博噚日回覆傳媒時話：「一時時啦，間唔中會有人要求合照，咁我覺得既然咁有緣份，唔係趕，我都會影相同傾吓偈。」而張彥博喺無綫劇集《超時空男臣》飾演明朝太子，36歲嘅佢仍有童顏樣。據知劇中三兄弟有機會穿越返去古代見返太子。<br>撰文：馮仁昭</p></body></html>