<html><header><meta charset="utf-8"><title>婚前終極吸金樂基兒減腩再嫁　下月草地行禮</title></header><body><h1>婚前終極吸金<br>樂基兒減腩再嫁　下月草地行禮</h1><p>樂基兒（Gaile）、何超蓮、鄭希怡、周汶錡及麥浚龍昨日在中環ifc出席一服飾品牌的期間限定店開幕酒會。現年36歲的前「天王嫂」Gaile下月在美國再婚，嫁給在美國從事網上有機食物生意的才俊Ian Chu，昨晚相信是她出嫁前最後出席的公開活動。</p><p>將戒指放在家</p><p>現場所見，Gaile手上未有戴求婚戒指，Gaile笑言因為是品牌活動，所以將戒指放在家，她說：「試完婚紗，揀咗3套，全部款式差不多，都係白色，因為夠舒服。結婚嗰日會好熱同埋喺草地，所以婚紗唔可以太重。」Gaile表示婚紗不會很性感。她透露當時要視乎狀態如水腫、肚腩程度及皮膚曬成如何，再決定所穿的婚紗。Gaile表示根據西方傳統，結婚前老公是不可以見新娘子的婚紗，過幾日她便會返美國。</p><p>超蓮奄列𠱁父</p><p>賭王三房千金何超蓮早前被老友鄧紫棋在網上爆整的蛋糕中看不中吃，整的曲奇更加差，超蓮解釋：「我係參加咗個慈善活動，所以先整咁多蛋糕同波板糖，其實我廚藝進步好多。」超蓮又透露爹哋近日試過自己整的奄列，現在每日都追着要吃，她表示不怕因為廚藝而令追求者卻步。<br>賭王二房的何超儀對於有報道指她跟老公陳子聰肥了很多，她說：「我肥可以接受，之前游水同踩單車，已經瘦咗一個碼，試過肥咗20磅，我亦可以瘦得好快。」<br>採訪：黃曉妍<br>攝影：仇志德</p></body></html>