<html><header><meta charset="utf-8"><title>露開有條路Sulli登成人雜誌封面轉做艷星？</title></header><body><h1>露開有條路<br>Sulli登成人雜誌封面轉做艷星？</h1><p>韓國女團f(x)前成員Sulli一向新聞多多，經常成為新聞人物，繼日前涉虐貓外，昨日韓國傳媒就報道Sulli將成為韓版成人雜誌《花花公子》（Playboy）嘅創刊號封面人物。<br> <br>據報道指Sulli日前已完成拍攝工作，不過韓版嘅尺度同美國版就有差別，韓版嘅大膽尺度唔及美版，但推出時必會引起哄動。事實上Sulli退團後作風大膽，平日已愛在Instagram上載性感照，之前拍攝金秀賢主演嘅《Real》時亦有裸露鏡頭，所以做成人雜誌封面對佢可說駕輕就熟。<br> <br>對於Sulli登成人雜誌封面，其所屬嘅SM事務所就否認其事，指唔係事實。</p></body></html>