<html><header><meta charset="utf-8"><title>超蓮G.E.M.上廣州陪過生日李蘊：每年有妳們陪我</title></header><body><h1>超蓮G.E.M.上廣州陪過生日<br>李蘊：每年有妳們陪我</h1><p>李蘊、超蓮、G.E.M.一向感情好，三個都係1991出世，每逢生日必定約埋慶祝!李蘊自從嫁咗大陸才俊，生埋囡囡羅紫晞後，專心做少奶奶，不過朋友點都要見!<br> <br>昨日係李蘊26歲生日，超蓮同G.E.M.都上咗廣州同佢慶祝生日。剛才李蘊喺微博貼出合照，留言：「每年也有妳們陪我過生日！謝謝妳們！我愛妳們！」G.E.M.喺微博貼舊相，寫道：「上兩個禮拜找回了我18歲時Renee送我的生日卡。一轉眼八年過去了。這些年來你都一直保持那單純的笑聲，當你的朋友真的很幸福很快樂！祝你生日快樂，愛你！」超蓮就留言：「我們永遠愛你，生日快樂幸福少婦！」<br> <br>李蘊同超蓮着連身裙晒腿，喺超蓮Ig動態，李蘊抱住囡囡準備上車前，佢哋似一個鐘頭前先食完嘢，超蓮就叫紫晞送飛吻俾契媽，片中見有人喺身邊，似係準備揸車走，估計李蘊老公羅章冠都在場，唔通啲合照就係由佢操刀嘅!</p></body></html>