<html><header><meta charset="utf-8"><title>與四太會樂逗高層猷君傾生意　搞人工智能</title></header><body><h1>與四太會樂逗高層<br>猷君傾生意　搞人工智能</h1><p>【金鐘】賭王四房孻仔何猷君，去年在麻省理工畢業後，返大陸發展科技生意。難得返港，日前他陪母親梁安琪（四太）在金鐘太古廣場食午飯，同枱還有兩位男士。當日下午一時多，《蘋果》先發現猷君和母親抵達，兩位男士之後到來，本報翻查資料，這兩位男士原來大有來頭，黑tee男是市值6億美金的大陸樂逗遊戲CEO陳湘宇，而穿紅藍恤衫的是高煉惇，亦是公司創辦人。</p><p>「都係成就」</p><p>四太接受《蘋果》訪問表示：「呢兩個後生仔犀利，佢哋係樂逗嘅老闆，今次好勁，佢哋睇啱阿君，搵佢做合夥人發展人工智能。」四太又謂，自己不懂甚麼是人工智能，只知道這間公司在美國上過市：「Angry Birds我都識玩嘅，佢喺MIT讀呢啲，有呢啲天份，搵到互相認同、共同理念嘅人，都係好事。」<br>問四太是否鼓勵猷君向外闖，四太坦言：「𠵱家唔使問我意見，佢哋細路有佢哋自己喜歡嘅嘢，唔通叫佢做醫生咩，佢個人比較有創意，佢哋鍾意做，當然鼓勵，佢咁細就可以有咁嘅機會，都係一個成就。」</p><p>洽談合作</p><p>猷君回覆本報則不願透露太多，但承認跟樂逗洽談合作中。他說：「公司消息我就唔應該透露太多，不過係有同佢哋傾緊嘢，我阿媽都講咗啦。」問他是否有興趣外闖？他表示：「佢係咁大間公司，喺國內係數一數二，係一個好好opportunity，同埋搵相同理念、創新思維做新科技嘅，搵到呢啲人係幾好嘅！」<br>採訪：唐如<br>攝影：黃曉程、梁繼光</p></body></html>