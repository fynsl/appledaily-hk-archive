<html><header><meta charset="utf-8"><title>江若琳呻男友唔浪漫</title></header><body><h1>江若琳呻男友唔浪漫</h1><p>江若琳昨日在商台宣傳新歌《思念的宵夜》及音樂會，找來杜汶澤做導演拍MV兼做埋男主角，杜汶澤出名敢言，所以有好多人怕受牽連，拒絕跟他合作，江若琳說：「黐線，我哋係兄弟！以前我哋拍《高舉愛》，好多人都鍾意，戲中阿澤死既，呢個MV當係套戲延續。」江若琳還大讚阿澤好認真，第一時間答應，還即刻去睇景，拍出來效果好詩情畫意。<br>為了準備個唱，江若琳積極減肥，還要戒食消夜，連男友蕭潤邦的招牌食物也吃不得。<br>談到之前啤梨求婚大陣仗，江若琳說：「佢（男友）叫我唔好睇咁多，話會教壞人，朋友分享求婚經歷，佢都叫我唔好聽。」她指自己要求不多，而男友又不懂浪漫，或許會自製驚喜。<br>採訪、攝影：王連連</p></body></html>