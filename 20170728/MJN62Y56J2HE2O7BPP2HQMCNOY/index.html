<html><header><meta charset="utf-8"><title>【馮仁昭四圍超】嫌社會太扭曲九把刀打機　遭網絡欺凌</title></header><body><h1>【馮仁昭四圍超】嫌社會太扭曲<br>九把刀打機　遭網絡欺凌</h1><p>九把刀嘅《那些年，我們一起追的女孩》，喺香港創造票房神話，勾起港人嘅初戀回憶。六年之後，佢嘅新作《報告老師！怪怪怪怪物！》都係校園片，但探討欺凌問題。如果話《那些年》係浪漫童話，《怪怪怪怪物！》就係血腥嘅殘酷現實。</p><p>「我用本名打」</p><p>九把刀喺新戲再次用新演員，來自台灣嘅鄧育凱、蔡凡熙同劉奕兒日前一齊受訪，九把刀講到執導初期，一臉嚴肅：「這個社會上網絡欺凌事件越來越多，人與人之間的打架一直都沒有停過，所以說很想對這個現象來探討一下。現在已經變成是你欺負一個人、打一個人、罵一個人，你會把那個影片放上網，這社會扭曲多了一個新的可能性。」講到現實中有冇被欺凌過？佢話：「有呀！就是玩那個遊戲連續打十場也輸，然後大家都笑我，一直傳笑臉，因為我用本名打。」</p><p>鄧育凱被挑釁</p><p>蔡凡熙喺戲中演蝦蝦霸霸角色，佢話：「我不是啊！我很愛捉弄別人，逗他好玩或是觸摸他之類的，但是戲裏面的人太壞了，我不會打人。」鄧育凱就俾人蝦，佢話：「國中的時候我被那個……不是被打啦，有可能是拉衣領，故意絆倒你，就是做一些小挑釁的動作。」<br>女主角劉奕兒飾演怪物，佢話：「很開心啊！在化妝過程中，可以從一個人的狀態，慢慢看自己的變化，其實我是很喜歡打招呼的人，結果越化就越安靜，等到開拍就都沒有話了。」<br>場地提供：馬哥孛羅香港酒店<br>撰文：馮仁昭</p></body></html>