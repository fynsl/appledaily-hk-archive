<html><header><meta charset="utf-8"><title>【動畫】何雁詩踩上門查電話同鄭俊弘吵大鑊爆冷戰</title></header><body><h1>【動畫】何雁詩踩上門查電話<br>同鄭俊弘吵大鑊爆冷戰</h1><p>何雁詩憑《超級巨聲》出道、鄭俊弘喺《星夢傳奇》人氣急升，二人都係唱歌之人，難免互相吸引，之前被指鄭俊弘瞞住拍拖3年嘅未婚妻，同何雁詩拍拖，二人更喺機場高調拖手現身，當時何雁詩被指係小三，一度患情緒病，而鄭俊弘被網民封為「賤男」，形象插水，疑被大台掟咗入雪櫃，最近已偷偷「解凍」，鄭俊弘開始出番騷，不過工作量已大不如前，未知佢係咪為保事業，早前傳過佢刻意唔見女友何雁詩。<br> <br>昨日有周刊指，鄭俊弘近排一心想洗底，少咗見何雁詩，周刊指何雁詩為人多疑，見同男友相處少，竟然多次上門查男友電話，又同鄭俊弘嘈交，搞到關係好僵，有傳何雁詩一向戀愛大過天，估計係黐身女友。</p></body></html>