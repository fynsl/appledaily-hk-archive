<html><header><meta charset="utf-8"><title>劉小麗「DQ係對傘運瘋狂清算」籲民主派團結　力爭議席過半</title></header><body><h1>劉小麗「DQ係對傘運瘋狂清算」<br>籲民主派團結　力爭議席過半</h1><p>【DQ四議員】<br><br>【本報訊】兩宗宣誓案，先後令6名民主派議員失去議席，包括在傘運及佔旺現場推動街頭論壇及講學的劉小麗，今天傍晚前便要遷出立法會大樓辦公室。劉小麗形容DQ風暴是對傘運「瘋狂的清算」，被捲入大時代，惟有沉着應戰；多年來在大學教社會學的她說：「讀過社會抗爭都會知道，對家最想打壓你，一定你係最大嘅武器，所以絕對唔好睇小議會議席。」劉指若當權者連串行動是要你灰心，更不可中計，將來要更有智慧地認清這個政權，「佢打倒我哋一次，我哋就要喺嗰度企起身，直到（民主派）議席過半」。<br>記者：陳雪玲</p><p>去年立法會九西直選中高票當選的劉小麗，因為慢速宣誓被政府提出司法覆核，最終被法庭褫奪議席。劉小麗接受訪問時指，早已預計法庭會於7月宣判，故在其議會生涯時一直提醒團隊要「每星期都當係最後一星期」。由墟市政策到北大嶼山醫院擴建，劉自言「禮拜一做到禮拜七（日）」，到最後整理好筆記要在議會發言的項目，正是急於在財委會通過的36億元教育新資源撥款。</p><p>稱補選或因確認書止步</p><p>當日下午到法院聽判，案中四名議員均敗訴令她震驚，「當日心情係非常沉痛、非常悲憤；正正係咁，我覺得唔好畀個人嘅情緒太過干擾；要回應大時代，應該要堅強沉着」。<br>在過去個多星期，「小麗民主教室」認識的街坊冒紅雨為她拆橫額、之前受她捐助的組織有提出將多個月來的捐款退還，令她既溫暖又難免傷感，「相比起天文數字嘅DQ官司，呢啲捐款能用落民間，去幫清潔工、幫外判工去說話，我覺得更有價值，當日捐款已考慮埋DQ，我覺得唔應該去拎返」。<br>曾說過要盡力為民主派奪回這一席，但劉小麗坦言若參加補選，連過不過到確認書一關都是變數；目前首要在民間延續其辦事處的運作，補選安排稍後再與另外3個團隊商討。對於特首林鄭月娥上場後「吹和風」，劉小麗希望大家盡早丟掉幻想，「大家唔好只睇形象，仲記唔記得佢有機會係『689 2.0』？佢的確有呢個勢頭，把屠刀係冇放下到，糖衣陷阱，落藥落得比689更高明。」<br>她認為此時民主派要更團結，不要被分化，現在當權者要將溫和及進步民主派對立起來，不斷撥火，「佢有想拉散我哋嘅勢頭，我覺得更要團結」。她一再強調政權「狼子野心」，現在要求建制派不改議事規則、不追討DQ議員薪金，不是要他們寬大，而是應份，「冇可能叫人做嘢之後，改返合約話唔使畀錢你，呢個係幾無良嘅政權先會咁做？」</p></body></html>