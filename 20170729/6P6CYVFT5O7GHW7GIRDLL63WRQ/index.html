<html><header><meta charset="utf-8"><title>日聯大勢：大阪打吡櫻花要跟 - 吾中</title></header><body><h1>日聯大勢：<br>大阪打吡櫻花要跟 - 吾中</h1><p>周六日聯上演大阪打吡，由大阪飛腳迎戰大阪櫻花，飛腳雖有主場之利，但近況遠不及榜首的櫻花，平手盤當然要捧櫻花。（球賽編號：星期六7；有線61及201台今日6:00pm直播）</p><p>大阪櫻花今季回升日聯之後，表現越來越好，目前以19戰得41分排榜首，領先次席的鹿島鹿角四分，但多賽一場，因此，其實榜首領先優勢不多，為繼續可以領導群雄，今訪飛腳時必搏命。櫻花今役雖然續缺星級中場清武弘嗣，但在上場日聯盃收起的主力如射手杉本健勇等料會悉數正選，可以秤先。目前排第六位的飛腳近況麻麻，近四場聯賽只得一勝一和兩負，就算今役幾近「夫添」兼有主場之利亦難高估。<br>至於與飛腳一樣是前冠軍的浦和紅鑽，近況實在頹得可以，近七場聯賽只得兩勝五負，今訪北海道札幌岡薩多時，又有前鋒拿費爾達施華被罰停賽，實在有讓不起半/一之嫌。岡薩多雖然亦有中場荒野拓馬要坐波監，近八場聯賽更只得一勝一和六負，不過隊今季主場表現頗有保證，共獲四勝兩和兩負，今役受讓可博。（球賽編號：星期六1；有線61及201台今日1:00pm直播）<br>文：吾中</p></body></html>