<html><header><meta charset="utf-8"><title>唐詩詠催黃翠如結婚</title></header><body><h1>唐詩詠催黃翠如結婚</h1><p>唐詩詠昨日在將軍澳出席手機發佈會時，主動提到好姊妹黃翠如的結婚傳聞，她說：「大家畀啲壓力佢，等佢快啲，佢冇同我講過今年結婚，大家都好想發生，見到佢哋真係好開心、好sweet。」<br>至於好友林子善已排期結婚，唐詩詠說：「子善成日都話唔想結婚，但我同佢講遇到好嘅就不如諗吓，佢哋經歷咗好多，好戥佢哋開心，已經諗定大禮，叫佢乖乖哋。」<br>採訪、攝影：羅慧敏</p></body></html>