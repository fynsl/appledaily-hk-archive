<html><header><meta charset="utf-8"><title>黃芷晴擬網上賣蛋糕</title></header><body><h1>黃芷晴擬網上賣蛋糕</h1><p>黃芷晴昨日在尖沙嘴出席「羊毛氈雪糕甜品展」，即場試做羊毛氈，她表示讀書時曾製作羊毛氈：「因為我冇戴口罩做，又有嚴重鼻敏感，啲羊毛吸咗入鼻，第二日抹鼻水見到有啲羊毛，整嗰時又拮到手，所以最後放棄冇再整。」<br>芷晴最近開始整蛋糕，計劃網上開店：「牌照問題未研究，𠵱家練習整蛋糕先，好多朋友試過都讚我整得好專業。我冇出去學過，因為我比較懶。」</p></body></html>