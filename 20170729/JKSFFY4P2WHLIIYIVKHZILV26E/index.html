<html><header><meta charset="utf-8"><title>【2017香港動漫電玩節】超蓮為單親媽媽搬屋</title></header><body><h1>【2017香港動漫電玩節】<br>超蓮為單親媽媽搬屋</h1><p>賭王三房千金何超蓮所搞的「Smile with us HK」義工活動，繼書展後昨日再出動去灣仔會展，派扇給輪候入動漫展的人士。問會否搵圈中好友加入做星級義工團隊，她笑言：「我驚自己冇號召力，不過好多朋友都話會幫手，好似JW同埋家姐，霆鋒仲好好，嗰晚我哋一齊食飯，我問佢可唔可以拎波板糖影相，佢一口應承！」<br>超蓮又透露其義工團隊下周六會為一個曾遭家暴的單親媽媽搬屋：「呢個媽媽好慘，佢老公拎晒啲錢，佢要一個人帶住三個小朋友住劏房同攞綜援，於是婦女聯會幫佢申請公屋，我哋幫手裝冷氣同電磁爐，仲搵義工幫手鋪地板！」<br>採訪：王連連<br>攝影：沈健程</p></body></html>