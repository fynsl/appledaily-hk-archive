<html><header><meta charset="utf-8"><title>【fb新功能】唔止XOXOXO　輸入好多關鍵字都可爆心心</title></header><body><h1>【fb新功能】唔止XOXOXO　輸入好多關鍵字都可爆心心</h1><p>早前為紀念《哈利波特》小說推出20周年，Facebook特別為幾個「哈利波特」5個關鍵字如「Harry Potter」及4間魔法學院名稱加入特別功能，只要輸入這幾個關鍵字後再Click一下就會彈出魔法效果，相信好多朋友都有玩過。近日Facebook又再有新功能，今次就唔係變魔法，而係爆心心，只要打出合適關鍵字再Click一Click就會爆出6個心心。今次爆心心關鍵字有好多，包括好多種語文，如法文解作「錫錫」的「bisou」及「bisous」，西班牙文中解作「Kisses and Hugs」（錫錫同攬攬）的「Besos y abrazos」，但當中有唔少俚語及曖昧用語，一般人都未必會明白，如英文中同樣解作「攬攬同錫錫」的「xo」、「xoxo」、「xoxoxo」，大陸用語「么么哒」（簡體字）及韓文「꽁냥꽁냥」等等，不過日文用語就無啦！不過要留意係如果在貼文上加入了背景顏色的話，電腦版Facebook就Click唔到心心，但手機版就無問題。<br></p><p>Facebook爆心心關鍵字：<br>"xo" "xoxo" "xoxoxo" "Besos y abrazos" "bisou" "bisous" "baci" "꽁냥꽁냥" "Я люблю тебя" "Я люблю вас" "จุ๊บๆ" "จุ๊บจุ๊บ" "Öptüm" "么么哒" "সোনা" "Kys og knus" "φιλάκια" "hali" "puspus" "Puszi!" "Šaljem poljupce!" "ഉമ്മ" "ਰੋਮਾਂਸ" "Um abraço" "pupici" "cmuk"<br><br>資料來源：Facebook<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>