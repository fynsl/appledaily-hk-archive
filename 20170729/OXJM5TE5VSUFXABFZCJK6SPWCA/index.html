<html><header><meta charset="utf-8"><title>夜蒲搞氣氛太陽連踩三場　嘟嘴任影</title></header><body><h1>夜蒲搞氣氛<br>太陽連踩三場　嘟嘴任影</h1><p>【中環】韓國天團BIGBANG成員太陽，前日來港出席FENDI活動及傍晚在中環舉行的慶祝派對，晚上10時左右，他再去上環出席另一個音樂派對，踩足三場。身穿白色牛仔褸、藍色牛仔褲的太陽，入場前在門外讓傳媒拍照約30秒即匆匆入場，在場內則留在VIP區，兼有六、七名保安守在門口。</p><p>逗留40分鐘閃</p><p>不過，太陽之後都有走出VIP區跟其他來賓打招呼，他又企上VIP區企位，識做地邊打拍子，又嘟嘴兼擺甫士任影唔嬲。現場嘉賓難得見到太陽，都拿電話出來拍照，但太陽只逗留約40分鐘便從側門離開，直撲機場飛返韓國。羅孝勇與一班朋友，以及上山詩鈉的女兒Hilary和友人，亦被發現在場內跳舞。<br>至於前晚在中環的派對，出席者還有曾國祥和女友王敏奕、鄭融、馬天佑和邢嘉倩等，鄭融表示之前BIGBANG來香港開演唱會，有機會影合照，今次再見到太陽好開心。問她可會趁機向太陽問T.O.P的近況，她即說：「唔會喇！盡情enjoy音樂。」</p><p>曾國祥呻父忙</p><p>曾國祥被問到爸爸曾志偉在紐約亞洲電影節上獲頒終身成就獎，他說未見到對方：「爸爸飛完紐約就要再飛歐洲見朋友，佢仲忙過我。」他又透露下月會一齊去旅行：「成家一齊去泰國，今次好多人，有成十八、九個人，三代一齊去玩，但爸爸仲度緊期。」問馬天佑對於好友吳千語被傳與林峯分手後又復合，他笑說：「佢哋兩個從來都冇分開過，一路都冇嘢。」<br>採訪：曹家誠<br>攝影：吳耀輝、孔志豪、沈健程</p></body></html>