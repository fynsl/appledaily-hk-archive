<html><header><meta charset="utf-8"><title>【打爆機】SWITCH格鬥大掣$438平價仲要藍牙無線</title></header><body><h1>【打爆機】SWITCH格鬥大掣$438平價仲要藍牙無線</h1><p>大手掣可以話打格鬥Game的利器，不過價錢一直高企，令人有點卻步；最近新返了一款對應老任SWITCH的大手掣－－8bitdo無線格鬥大掣，機身Size感覺幾適中，只有300 x 224 x 60mm，現場睇實物要比傳統大掣細了一大圈，較適合香港家居環境，而且外形還是參照舊美版任天堂的灰機設計，整體帶上點點懷舊感覺；現場測試按鍵與搖桿手感亦非常好，試在SWITCH上打《街霸》，真係冇乜遲緩感覺，而且還要是藍牙連接設計，完全無電線所羈絆，不過最重要當然是價錢超平，新機開訂會$438。<br><br>須知市面現存對應SWITCH的大掣，還有另一款為HORI Nintendo Switch Real Arcade Pro V Hayabusa Fight Stick（有線大掣），不過香港舖頭一般舖頭都要開價$700-$800，所以8bitdo無線格鬥大掣，感覺是Budget之選。<br><br>其它功能方面，8bitdo無線格鬥大掣可對應不同的遊戲環境，暫知可對應macOS 10.7、Android 4.0及Win 7或以上作業系統操作，而且設有連射功能，另外機身還內置有480mAh叉電池，大概叉電2小時，就可遊玩18小時；如果你是DIY能手，按鍵及搖桿還可自己動手轉為街機的「三和掣」，不過當然需要一定技術，如果你是新手就咪制！<br><br>查詢：電氣良品（旺角信和中心閣樓M19號舖）<br><br>記者、攝影：朱崇德<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>