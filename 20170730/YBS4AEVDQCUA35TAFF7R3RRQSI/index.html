<html><header><meta charset="utf-8"><title>8個月極速修身陳敏之完勝陳山聰</title></header><body><h1>8個月極速修身<br>陳敏之完勝陳山聰</h1><p>38歲「索腿天后」陳敏之喺2014年結婚，嫁雷偉信（William）成為索爆雷太，去年12月再升呢成為靚靚媽咪。囝囝「雷冬至」都未夠一歲，敏之已極速回復fit爆身材，早前佢上載同囝囝游水嘅相，但條腿喺水底中，搞到網民都話唔夠喉。<br> <br>昨日敏之喺instagram上載幾張遊船河嘅相，穿上兩件頭黑色泳衣，雖然封住上圍，但身材好似仲fit過未生前，敏之早前都自爆生B後由B升至C cup，加上纖腰同43吋長腿，真係好煞食，唔少網友向佢請教keep fit心得，仲笑言「好掛住你啲腳趾呀」！<br> <br>同場仲有陳山聰，佢着住條三角泳褲大晒鋼條身材，仲露出肚臍下同左邊大髀紋身，chok到呢！</p></body></html>