<html><header><meta charset="utf-8"><title>鄔維庸哲學與一地兩檢民意戰（添馬男） - 添馬男</title></header><body><h1>鄔維庸哲學與一地兩檢民意戰<br>（添馬男） - 添馬男</h1><p>高鐵直隊西九，內地執法人員強行進入，仲使乜討論咁多，擺明就係強姦《基本法》。<br>大家不要太高估香港人對原則、信念的堅持，所謂獅子山下一代，多是實用主義掛帥搵食格，認為高鐵接駁內地交通基建網絡，割讓西九口岸予內地作租界，無所謂，最緊要有着數。呢棚人代表人物：咪就係歷仕老董、煲呔、689三朝均打不死，有特區「長樂老人」之稱的港鐵主席馬時亨囉！ <br>講起「強姦」二字，必定諗起前《基本法》草委兼人大代表、本地親共頭目鄔維庸。當年他曾勸司徒華：「既然被強姦是無可避免，為甚麼還要抗拒呢，何不趁此機會享受一下？」鄔維庸是左派重炮手，老董支持者，為人心直口快，毫不掩飾自己保守立場，「強姦論」是他論述中港關係的核心思想，再加上分析統一戰線的「狗餅論」，構成了鄔維庸哲學主體兩大部份。雖然鄔維庸死了，但鄔維庸哲學卻遍地開花，成為香港主流。<br>強姦論另有一個委婉修詞，叫做「務實主義」。香港人也不是一開始就願意躺下來享受，由《基本法》起草至今30多年，由口頭嗌唔好的和理非方式，一路演變成勇武反抗，佔領馬路，但雙方力量對比懸殊。中港雙方互動如果只計較力量，香港基本上冇得揮，因為一切鎮壓機器均控制在內地手上。起初大陸還要面子，也有羞恥心，關心國際形象。但自08年金融海嘯之後，有兩個變化，首先是中俄強國崛起，經濟地位上升，這是國際大環境，有利共產黨「夾硬嚟」。上次中方外交發言人陸慷公然表示聯合聲明不具約束力，只是一份歷史文件，英方外交反應乏力，完全冇還拖打算。其實，先知鄔維庸十幾年前已經講過聯合聲明毋須遵守。至於劉曉波被囚至死，其妻劉霞至今失蹤，歐盟及G20𥧌會成員都扮睇唔到，由此可見，國際氣候在務實主義氛圍下，冇人會為香港而挑戰共產黨，大陸自然更肆無忌憚。<br>其次是本地小氣候，就是特區政府過去五年全面赤化，本來內地要貫徹落實其長官意志，必須通過本地權力精英，而特區政務官受英治文官系統培育，理應是抵擋共產黨政治干預，又或者特區政府官員可作為中央干預的緩衝區，以政治技巧去拖延、游說、甚至「吞單」，總之以香港人接受的方式去執行中央指示。但689五年下來，完全破壞香港人對特區政府信任，起用一棚庸碌無能、只曉緊隨北京指示之人，律政司司長袁國強就是代表，他留任只有一個目的，就是硬推一地兩檢本地立法，然後功成身退，做回搵真銀大狀。一個政治前途已經終結的人，只會用盡方法去please老細，做到加零一，勸服香港人：「乖，只會做一次。」但689今次就講真話：「乖！會陸續有來。」<br>一地兩檢民意戰，在鄔維庸哲學及特區長樂老等加持，「務實主義」抬頭，加上689下台鐘擺效應，表面對林鄭有利，但世事難料，現今世道是「事件主宰政治」，誰可保證銅鑼灣書店事件不會歷史重演！<br><br>添馬男</p></body></html>