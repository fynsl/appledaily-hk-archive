<html><header><meta charset="utf-8"><title>Cova走幾轉拎嘢食王菲開餐　李嫣吱吱喳</title></header><body><h1>Cova走幾轉拎嘢食<br>王菲開餐　李嫣吱吱喳</h1><p>【爆相爆片】久未在港露面的天后王菲，日前帶了跟前夫李亞鵬所生的細女李嫣秘密來港，兩母女約了友人們到銅鑼灣嘆茶，被讀者Kim透過本報「爆相爆片」分享，但卻不見她男友謝霆鋒的蹤影。下周二踏入48歲的王菲，樣子和身形都喼得很弗，被同場食客一眼認出。</p><p>食量都幾大</p><p>讀者Kim接受本報電話訪問時表示，上周五下午約2時，於銅鑼灣的Cova見到王菲跟囡囡李嫣，同行還有助手、一位女友人及小女孩：「嗰日女友人嚟攞枱先，跟住王菲同李嫣到餐廳，王菲好低調，入到嚟專登揀個背住人嘅位置坐。見佢食量都幾大，因為主菜以外，沙律同pizza都係自助形式，佢行出行入幾次攞嘢食，唔係都幾難見到佢個樣。」<br>台上cool爆的王菲，原來台下都一樣，除了食不言之外，更拒絕食客合照。Kim說：「王菲全程顧住食，都好少同人傾偈，反而囡囡就活潑好動，與同枱嘅小女孩玩手機，有講有笑。見到有食客要求王菲影合照，助手即阻止，王菲亦好決絕咁話：『我唔影相！』埋單之後仲戴番黑超先走人。」<br>據知王菲母女只是短暫留港兩日，日前先被網民影到一齊去童裝部入貨。遺傳了父母演藝天份的李嫣，上月初到巴黎擔任春夏童裝騷的小模特兒，行騷時表現淡定，更霸氣表示：「雖然媽媽的衣服多，但我從來沒偷穿過媽媽的衣服和高跟鞋，我的衣服就很好看了。」</p><p>栢芝教游水</p><p>至於霆鋒的前妻張栢芝亦湊仔為樂，前晚在社交網貼教大仔Lucas的游水相，被泳池內的其他男泳客圍𥄫。昨日栢芝又貼出帶兩子去濕平的相，不知是刻意還是巧合，栢芝上載與男女途人合照的短片，大讚：「呢度啲途人好熱情，其實佢哋好可愛。」跟王菲的cool爆拒合照表現不同。<br>採訪：嵐山</p></body></html>