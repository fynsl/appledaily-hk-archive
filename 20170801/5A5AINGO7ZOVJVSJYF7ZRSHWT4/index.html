<html><header><meta charset="utf-8"><title>王菲演唱會零講嘢剩唱有二千萬人睇</title></header><body><h1>王菲演唱會零講嘢<br>剩唱有二千萬人睇</h1><p>一個演唱會，點樣先叫做優質呢？華麗舞台、靚衫、靚效果加好多講嘢位？錯！話明係演唱會，就當然係聽歌啦，一個有實力嘅歌手，只需要一隊樂隊加一支咪，都夠做一個神級嘅演唱會。<br><br>一個除咗唱歌之後，就冇任何效果嘅演唱會，近年就只係得王菲可以做到，話說喺上年嘅12月30號，王菲喺上海舉行《Faye Wong 幻樂一場》演唱會，當時成個演唱會有近一萬人去到現場睇，而透過直播睇嘅人數，最高峰超越二千萬人。<br><br>王菲成個演唱會，一句嘢都冇講過，就連Hello同ByeBye都冇講，專心唱好每一首歌，王菲當時嘅動作都唔多，最多都係點點頭、揮揮手咁。所以話一個真正唱得之人，又使乜搞咁多嘢呢。</p></body></html>