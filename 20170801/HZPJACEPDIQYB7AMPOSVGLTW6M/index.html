<html><header><meta charset="utf-8"><title>不准子女把遊戲機當「奶嘴」</title></header><body><h1>不准子女把遊戲機當「奶嘴」</h1><p>【本報訊】提起打機，不少香港家長都認定無出息，內地官媒早前更狠批騰訊（700）旗下手遊《王者榮耀》令青少年沉迷打機。身為電競公司老闆的楊俊偉育有一子一女，他表示，不會讓子女玩太長時間，但認為「小朋友係應該要玩嘅，唔係淨係讀書」，最重要是不可放縱子女把遊戲機當「奶嘴」。<br>對於官媒批評《王者榮耀》「陷害人生」，內地有兒童打機打到要跳樓，楊俊偉指，「如果你咁講，我嗰時做投資銀行，金融風暴嘅時候，我哋投資銀行都有人跳樓㗎。」<br>楊俊偉認為應該教小朋友學懂分配時間，而非單單禁止他們打機，「你冇得唔畀佢玩，但係我會分析畀佢聽，你應該玩啲乜嘢、玩幾耐。」他表示，小朋友透過打機可以建立社交、訓練手腦協調，「玩嘅時候又可以放鬆到，因為小朋友都有壓力。」但他明言，絕不放縱，又批評有些家長當遊戲機是「奶嘴」。<br>作為一個「大細路」，楊俊偉辦公室放置不少玩具，提到當中的Lego車及戰艦時，他特別開心，皆因那是他與7歲愛子的作品。辦公室的櫃內更有大量收藏，他興奮地向記者展示一盒盒Lego，「你睇我啲玩具！要來留俾啲仔，秘密禮物。」</p></body></html>