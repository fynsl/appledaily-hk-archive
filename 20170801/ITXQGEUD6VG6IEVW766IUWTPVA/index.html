<html><header><meta charset="utf-8"><title>【恩愛40年】9月9日結婚長長久久</title></header><body><h1>【恩愛40年】9月9日結婚長長久久</h1><p>1977年9月9日，是郭鋒和歐陽珮珊結婚的日子，取長長久久的意思，兩人相伴40年夫妻情重，可惜現卻天人永隔。76年二人因拍麗的劇《無語問蒼天》結緣，相戀一年便決定廝守終身。外表大男人的郭鋒，其實很會寵老婆，試過彈結他𠱁老婆開心，知道珮珊姐鍾意釣魚，就算自己收工返家已凌晨，只要老婆說一句：「今晚去釣魚。」郭鋒就會陪老婆釣通宵。郭鋒受訪時曾經說過：「佢可以鬧死我，我可以激死佢，有人話夫婦可以共同生活20年，其中一個一定係儍嘅，呢個就係我。」<br>珮珊姐於93年退出娛樂圈到內地學中醫，之後成為氣功針灸師，並在港開班授徒教氣功，門下弟子逾千人，學生叫珮珊姐做師傅，叫郭鋒做「師母」，他以「師母」身份為榮，因愛妻是他的驕傲！</p></body></html>