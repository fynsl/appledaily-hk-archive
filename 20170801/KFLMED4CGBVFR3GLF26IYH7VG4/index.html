<html><header><meta charset="utf-8"><title>【得個恨字】加拿大麥記紙杯托變擴音機　一日限定音量提升101%</title></header><body><h1>【得個恨字】加拿大麥記紙杯托變擴音機　一日限定音量提升101%</h1><p>去快餐店買外賣時，如買上幾個餐有幾杯汽水時，店舖通常都會送上紙杯托擺放飲品，等大家無咁容易倒瀉。不過這些紙杯托用完就要掉，有無物盡其用的方法？早幾日位於加拿大多倫多Woodbine Beach的麥當勞餐廳就曾推出過一款一日限定的特別版紙杯托，相信大家拎上手後一定唔會掉。</p><p>這款特別版紙杯托其實是一個紙製Boombox，只需將手機、平板放入特製的凹位內，就能做到擴音功效，原理近似將手機放入紙杯或玻璃杯內擴音一樣，但擴音效果更加理想，有網站測量過音量能提升101%；當然未計擴音效果，單講紙製Boombox賣相已經好有型，而且紙製Boombox更是100%可循環再造。唔好以為這款一日限定產品設計好馬虎，背後其實是由麥當勞餐廳、加拿大滑鐵盧大學（University of Waterloo）研發小組以及工業設計機構Stacklab合力開發而成，不過成個計畫只在一間麥當勞以一日限定方式推出確實有點浪費，如果可以將這項設計推展到更多店舖就好，相信如果收返少少費用都有好多顧客願意畀錢購買！<br></p><p>資料來源：Mobilesyrup<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>