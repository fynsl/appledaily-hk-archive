<html><header><meta charset="utf-8"><title>楊丞琳破格咀梁洛施Juno臨場被加戲錫男模</title></header><body><h1>楊丞琳破格咀梁洛施<br>Juno臨場被加戲錫男模</h1><p>講起張敬仁，近日最紅嘅必數佢喺ViuTV劇《賤民20》中同吳海昕（Sofiee）女女咀，仲有激烈床戲。<br><br>其實喺圈中早就有同性咀戲出現，數到比較經典嘅場面，就有何俐俐喺楚原導演嘅《愛奴》中，與貝蒂飾演同性戀者，更有女女咀嘅場面，喺當時嚟講算係相當大膽，更有指何俐俐呢場戲，引起咗國際影壇注目。<br><br>而另一場女女咀戲、並登上國際影壇嘅，就係2007年推出嘅台灣片《刺青》，由當時喺台灣大紅、有「可愛教主」之稱嘅楊丞琳，夥拍憑《伊莎貝拉》獲得第27屆葡萄牙波圖國際電影節（Fantasporto）影后嘅梁洛施合演同志電影。片中兩人有激情鏡頭，而呢套戲亦先後獲得柏林影展「泰迪熊獎」及羅馬亞洲電影節「最佳影片」。<br><br>男演員方面，本港歌手暨導演麥浚龍（Juno），喺2013年「重返」樂壇推出新歌《鶴頂紅》，當時佢更邀請加拿大刺青名模Zombie Boy，有指佢哋兩個場咀嘴戲係導演臨時嗌加，而呢次仲係Juno嘅螢幕「同性初吻」。</p></body></html>