<html><header><meta charset="utf-8"><title>【add專訪】莫文蔚Replay內褲</title></header><body><h1>【add專訪】莫文蔚Replay內褲</h1><p>莫文蔚經常和不同品牌合作，最新一擊是和意大利牛仔褲名牌Replay出聯乘系列，推出她設計的KM x Replay牛仔褲系列。她早前受訪，透露系列將「誘人又好玩」的內褲設計加入牛仔褲中，而這種底褲外露的概念，除了十多年前寫真集玩過，更源於她童年時的「喱士小底褲」美好回憶。<br>採訪：林妙萍<br><br>莫文蔚昨晚在上海為自家設計的KM x Replay牛仔褲發佈會站台，同場更有巴西球星尼馬（Neymar）。莫文蔚上周率先接受《add》訪問，透露雙方合作傾足一年，今年初更秘密去了Replay意大利總部兩天，在品牌的設計中心，閉門創作、揀料，玩足兩天，興奮無比，「癲咗，同設計師一路傾，佢哋好好，叫我完全唔使諗成本，去到個布料辦房，即刻有選擇困難症。我係勁鍾意着牛仔褲，一路以來有個想法，如果可以做一條咁嘅牛仔褲，就正囉。 」</p><p>自小講究內褲</p><p>這條牛仔褲，正是莫文蔚KM x Replay中的主打作，將內外穿法顛覆，牛仔褲外加一條內褲，「Jeans好似second skin咁，好多人瞓醒起身就着住。我又鍾意內衣、bra、喱士底褲嗰類，如果將內衣褲概念放入jeans內，點樣演繹呢，我就將pat pat位置釘上珠片，設計成一條底褲嘅形狀，用咗雙面珠片，啞色嘅，一掃就變咗亮麗嘅幻彩青藍。」隱藏式立體珠片令人有想去掃的衝動，正是莫文蔚想做「誘人又好玩」的主題，「我十幾年前出過一次寫真集，當時已經做過呢個concept，係人手用閃石貼一條T back出嚟。」<br>愛內褲的情意結，源於莫媽媽自小的栽培，莫文蔚說：「我媽咪貪靚係人都知，我細個時連底褲仔都講究過人，讀小學時，同學仔係印個蘋果、公仔咁，我就係一排排喱士，黃色、藍色咁，冇人有咁靚、咁利害嘅底褲仔，係要由裏面靚到出嚟，係我童年一個好正嘅回憶。」</p><p>下次設計旗袍</p><p>牛仔褲狂的莫文蔚，坦言不捨得掉牛仔褲，家中一大箱新舊牛仔褲，由窄腳、貼身、喇叭褲，應有盡有，更成為家中一座牛仔褲梳化。<br>至於另一款設計，亦沿用內褲靈感，以恍如襪帶、亦如同槍袋的皮帶形二合一牛仔褲，「槍袋嘅concept我一早就用咗喺演唱會度，而我嘅武器係一支咪，所以其實係袋嚟。」由頭到腳都有自家品牌，莫文蔚希望將來有機會可以設計旗袍，「因為我鍾意傳統嘢，旗袍係好啱東方女性嘅figure、style，屬於我哋中國人傳統。」</p><p>更多精采時尚內容，盡在 http://add.appledaily.com 。</p></body></html>