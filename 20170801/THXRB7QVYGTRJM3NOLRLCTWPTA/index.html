<html><header><meta charset="utf-8"><title>隔牆有耳：消費權益新聞報道獎實拍住宅細過車位《蘋果》攝記奪金 - 李八方</title></header><body><h1>隔牆有耳：消費權益新聞報道獎<br>實拍住宅細過車位《蘋果》攝記奪金 - 李八方</h1><p>由消委會、香港記者協會同攝影記者協會合辦嘅消費權益新聞報道獎，第17屆頒獎禮喺噚日舉行。</p><p>評選首納網媒</p><p>《蘋果》攝記司徒世華憑「住宅細過車位」一相奪得新聞攝影組金獎；記者林熊、黃學潤同張軍嘅「果味電子煙荼毒兒童 6歲女變老煙槍 大部份含尼古丁及致癌物」報道，就奪得文字組新聞特寫優異獎。<br>消委會主席黃玉山話，今年大會收到249份參賽作品，涉及重大嘅消費同社會議題，包括醫學美容同食物安全等，共34份作品得獎。大會今年仲特登重整參賽組別，首次將網媒作品納入評選範圍，希望有更多媒體以新聞力量捍衞消費權益。<br>商務及經濟發展局局長邱騰華主禮兼致辭，佢話新聞界同施政密不可分，單靠政府立法堵塞消費漏洞未必足夠，報道正可補上不足，如報道揭發不良營銷手法，可以警惕營商者，有助市民分辨奸商。<br><br>李八方</p></body></html>