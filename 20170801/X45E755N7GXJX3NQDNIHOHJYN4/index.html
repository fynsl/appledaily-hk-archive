<html><header><meta charset="utf-8"><title>早沽騰訊　少賺40億</title></header><body><h1>早沽騰訊　少賺40億</h1><p>【本報訊】「股王」騰訊（700）13年來叫不少投資者大跌眼鏡，股價屢創新高，上周更升破300元大關，連縱橫股壇多年的楊俊偉亦大叫後悔！原來2004年騰訊上市，他花約1,100萬買入300萬股，其後股價升近5倍時已全數沽出，勁賺約5,000萬元。如今騰訊股價升超過400倍，如未沽售，手上股份市值高達40億元。</p><p>當年沽出已賺５倍</p><p>現時Nova eSports參與的手遊電競包括《部落衝突》、《皇室戰爭》、《Brawl Stars》及《最終榮耀》，前3款均來自騰訊去年收購的芬蘭手遊公司Supercell。問到有否投資騰訊，楊俊偉大嘆後悔，「騰訊IPO嗰時我有買㗎，嗰時我有300萬股，如果以現時嘅市值，撳一撳先，一拆五呀，即係我有1,500萬股，如果現時（訪問當日）270蚊，40億。」騰訊昨收市價升至313.4元。<br>可惜楊俊偉早已沽出，「未拆細前嘅20蚊我就走咗啦，個問題係我都贏咗7倍（編按：應為5倍），佢上市3個幾，贏咗7倍我唔走，我對自己唔住。」對此他只說：「都過去式啦，後悔莫及嘅過去式」。</p></body></html>