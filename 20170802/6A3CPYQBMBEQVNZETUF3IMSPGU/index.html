<html><header><meta charset="utf-8"><title>左校生：佢成日講愛國</title></header><body><h1>左校生：佢成日講愛國</h1><p>【本報訊】出任教育局副局長的蔡若蓮，2013年9月起擔任傳統左校福建中學（小西灣）校長，該校校董昨證實蔡已請辭；有該校學生對蔡離校表示歡迎，直言不喜歡蔡推行國教，「佢成日喺學校講呢啲，話要培養愛國嗰啲，我唔係咁鍾意」。有曾與蔡共事的教師則透露，蔡在校內炒人心狠手辣，處事謹慎，「冇乜留下大話柄」。</p><p>舊同事：炒人心狠手辣</p><p>福建中學校董盧文端昨日向傳媒證實蔡已辭任校長，惟消息未於校內公佈；該校中六翟同學得悉蔡將出任教育局副局長，直言擔心她重推國教，「唔係咁鍾意國教，因為呢啲唔需要培養，（愛國）係有就有㗎啦」，又指蔡常於校內推廣國教，「早會時都會講吓中國時事，亦有講過要培養愛國，我唔係咁鍾意」，稱對其離校表示歡迎，「因為唔想佢再喺學校推行國教」。<br>該校中五李同學和褚同學則稱，散學禮時蔡沒特別發言，「冇提過任何佢要辭退，校長好有責任心，佢真係要做（副局）會同我哋講聲」，二人又稱對蔡上任後推行國教無意見，「係有需要嘅」，惟誤以為國教即中史和通識科。<br>曾在該校與蔡共事的教師向《蘋果》透露，蔡2013年入主後，「3年至少走咗3個常額教師」；又指部份教師疑被逼走，「佢（蔡若蓮）炒人時都幾心狠手辣，試過想炒一個教咗多年嘅常額（教師），第一年完全唔安排課擔畀對方，第二年搞到對方辭職」。<br>■記者葉偉東、李詠希</p></body></html>