<html><header><meta charset="utf-8"><title>【馮仁昭四圍超】張彥博初戀三日玩完</title></header><body><h1>【馮仁昭四圍超】張彥博初戀三日玩完</h1><p>張彥博最近接咗鴻福堂代言人廣告，日前同個18歲業餘模特兒拍廣告片，扮便利店店員嘅阿博話：「拍嗰日係36度，不斷要搬搬抬抬，仲要好努力配合做個儍更更嘅表情，過程一啲都唔輕鬆。」佢仲笑話廣告中嘅角色同自己後生時一模一樣：「嗰時我真係戇居居，未見過世面，又學人膽粗粗追女仔，結果初戀只係拍咗三日就俾人飛咗！死因係悶得滯。」<br>撰文：馮仁昭</p></body></html>