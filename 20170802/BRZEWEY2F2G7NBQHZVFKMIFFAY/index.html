<html><header><meta charset="utf-8"><title>網民質疑打針回春伊能靜晒全家福證明係遺傳</title></header><body><h1>網民質疑打針回春<br>伊能靜晒全家福證明係遺傳</h1><p>有「美魔女」之稱嘅伊能靜，雖然已經48歲，不過同細佢9年嘅老公秦昊企埋一齊，一啲都睇唔出年齡嘅分別，不過日前就有網民留言畀佢話佢每次講嘢，塊面都斜埋一邊，仲叫佢唔好嫌棄外表變老，去打玻尿酸回春。<br><br>畀人批評外貌，伊能靜昨日就喺微博同大家「討論」，佢除咗將網民留言截圖之外，仲上載同家人嘅合照，解釋話自己由細到大都係大細面，又話現在做緊牙齒矯正。<br><br>伊能靜堅稱自己冇打針，但申明立場話唔覺得整容係「唔認老」：「如果你喜歡我，你不去想我老不老，而是單純看進我內在，我整歪了妳也會喜歡我。希望你們愛我不是因為我的臉，因為我快50歲，我看起來真的不夠老，不管你看的順不順眼，我沒裝嫩，我就長這樣，我還是要感謝我媽。」暗示個樣係遺傳自母親咁話。</p></body></html>