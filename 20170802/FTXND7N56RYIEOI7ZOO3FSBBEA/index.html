<html><header><meta charset="utf-8"><title>【馮仁昭四圍超】鄭秀文法拉胸張聲勢鬥黑摩利歐鎧淳</title></header><body><h1>【馮仁昭四圍超】鄭秀文法拉胸張聲勢<br>鬥黑摩利歐鎧淳</h1><p>鄭秀文（Sammi）、林嘉欣、陳法拉、周秀娜、苟芸慧、陳瀅、張曦雯同「美人魚」歐鎧淳，最近為Givenchy拍唇妝照，眾女都着上黑色系列，性感造型配紅唇，大賣女人味。<br>31吋胸嘅Sammi無懼平板胸，仍着上開到肚臍嘅大deep V，向同是34C暴乳嘅法拉同露半球嘅張曦雯挑機，相對嚟講娜姐、苟姑娘同陳瀅就玩透視神秘，兩女之母嘅林嘉欣平日多以密實打扮示人，偶然性感就令人眼前一亮，歐鎧淳則變身一條上水「黑摩利」。</p><p>林嘉欣甩剩個框</p><p>衣衫配搭，都好緊張朱唇：「我每日都依當天心情喜好同衣着配搭唔同唇妝，所以成日買唔同唇膏。」Sammi自爆10歲前就有試過偷搽唇膏，尤其愛烈燄紅唇，佢話都滿意自己唇形：「我搽到個嘴咁紅，都知我滿意啦，大小適中，隨住心情同配搭，勾劃出想要嘅唇妝。」法拉笑言3、4歲時都試過貪靚拎媽咪唇膏扮靚：「因為唔識抹番唇膏而俾大人發現。」<br>娜姐覺得搽唇膏嘅形態好有女人味。向來好樸素嘅林嘉欣，佢自爆有次揀咗支唔夠持久唇膏，鬧出尷尬事：「試過有次嘴上唇膏幾乎全部甩掉，剩低個『框』，我喺街行咗成日。」<br>撰文：馮仁昭</p></body></html>