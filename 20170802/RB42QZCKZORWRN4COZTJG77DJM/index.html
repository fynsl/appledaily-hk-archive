<html><header><meta charset="utf-8"><title>隔牆有耳：去運動博覽學習螃蟹橫行 - 李八方</title></header><body><h1>隔牆有耳：去運動博覽學習螃蟹橫行 - 李八方</h1><p>月中舉行嘅運動博覽SportsExpo，將引入Animal Flow，主辦單位日前請來教練向記者示範，模仿野獸如找到獵物後，虎視眈眈緩慢走近目標嘅動作，又學習螃蟹橫行霸道、猩猩和蠍子動作，以達到提升個人柔軟度、體能、力量、持久力及核心肌群嘅效果。<br>博覽活動總監陳冠英解釋，有點像中國功夫虎鶴雙形拳，但並唔係搏擊運動，而係以身體透過仿效動物動作嚟健身，可短時間內訓練身體關節及靈敏度，適合繁忙上班族。博覽又請來歐美盛行的Pound鼓舞導師，透過強勁節拍的擊鼓和跳舞，達至減壓瘦身效果。<br>另外亦有免費講座，專題講解各種運動創傷。大會亦設「激筍勁抽」活動，每15分鐘抽獎，最筍可以5蚊購買價值逾萬元Giant Cyclocross單車。</p><p>運動博覽SportsExpo 2017</p><p>地點：九龍灣國際展貿中心<br>開放時間：<br>8月11及12日 11:00-20:00<br>8月13日 11:00-19:00<br>入場費：30元<br>官網： https://www.facebook.com/SportsExpoHK/ <br>資料來源：運動博覽</p></body></html>