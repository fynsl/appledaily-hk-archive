<html><header><meta charset="utf-8"><title>【動搞作街頭調查】如果有得揀你想女朋友做咩職業</title></header><body><h1>【動搞作街頭調查】如果有得揀<br>你想女朋友做咩職業</h1><p>講親女朋友職業，世人都會覺得，男士們一定係想搵個空姐、護士做女友，但其實男士們又係咪真係咁諗先？不如一齊出去問下啦！<br><br>TOM：「理想職業啊？教師啦！因為感覺偏向斯文少少。」<br>Kelvin：「女朋友職業，獸醫、護士啦，嗰啲職業感覺上溫柔啲！」<br>阿風：「護士，因為俾人白衣天使嘅感覺。」<br>Lam：「社工啦，因為幫到人嘛！」<br>Billy：「我想個女朋友嘅職業係我嘅家庭主婦囉！」<br>Marco：「個職業咪就係我老婆囉！」<br>Billy：「其實我唔係幾鍾意女朋友做嘢，因為梗係想霸住個女朋友啦，如果女朋友出去做野，就梗會接觸到好多唔同嘅人，所以最好係可以令佢唔駛做嘢。」 <br>Nelson：「護士囉，好似溫柔啲咁。」<br>黎先生：「可能做下藝術，作下曲呀、玩音樂呀、畫下畫呀咁樣，搵啲同自己興趣相近嘅人。」<br>粱先生：「空姐丫，空姐好吸引，因為見親啲空姐都好靚。」<br>黃先生：「女朋友做咩職業？其實做唔緊要，但個職業要少接觸男性嘅，因為咁唔會出軌，最緊要唔好俾自己有帽戴！」<br>郭先生：「同藝術有關，因為自己本身都係玩藝術，所以想第時女朋友性格相近啲。自己都會怕藝術家搵唔到錢，但係有時你鍾意一樣嘢，錢唔係最緊要。」</p></body></html>