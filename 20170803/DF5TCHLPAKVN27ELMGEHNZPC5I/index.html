<html><header><meta charset="utf-8"><title>【動搞作街頭調查】如果有得揀你想男朋友做咩職業</title></header><body><h1>【動搞作街頭調查】如果有得揀<br>你想男朋友做咩職業</h1><p>問完啲男仔希望女朋友做咩工作之後，就梗係要問埋女仔想個男朋友打咩工啦！須知道一份好嘅職業，追起女仔上嚟，點都有正面嘅幫助嘅（好似係）！<br><br>馮小姐：「佢想做咩就做咩，最好係大家嘅放工時間都差唔多，咁會有多啲機會見面。搵錢方面最好多過我少少，因為自己能力都唔係好高，所以如果佢高過我嘅話，我哋相處起嚟，財政方面會無咁吃力。總之佢專注做佢鍾意嘅嘢就好吸引！」<br>陳小姐：「最希望佢同我做返同一樣Creative嘅工作，咁樣大家諗嘢會差唔多，因為我唔鍾意太悶嘅人，唔會介意佢搵得多定少，鍾意就得。」 <br>Charis：「時裝設計師，因為佢會有自己嘅諗法，唔會隨波逐流。」<br>Tracy：「長工囉，醫生嗰啲。」<br>麥小姐：「公務員啦，夠穩定！」<br>陳小姐：「工程師！因為有錢囉！」<br>何小姐：「會計師，因為數口精，佢幫我計埋就仲好！」<br>王小姐：「律師，因為我都想做律師。」<br>梁小姐：「救護丫，因為好有使命感。」<br>何小姐：「梗係金融才俊啦！錢就是萬能！」<br>Yuki：「我覺得無得話想人哋做咩職業，自己條路係自己揀去行，唔可以由人哋決定你條路。」</p></body></html>