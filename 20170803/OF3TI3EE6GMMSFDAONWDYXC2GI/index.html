<html><header><meta charset="utf-8"><title>蔡少芬17歲大熱奪季李珊珊被封身材最好港姐冠軍</title></header><body><h1>蔡少芬17歲大熱奪季<br>李珊珊被封身材最好港姐冠軍</h1><p>《香港小姐競選》雖然中間停辦過幾年，但係原來唔經唔覺由第一屆香港小姐到o依家已經過咗足足七十一個年頭，當中參選嘅佳麗更加係不計其數，而原來有唔少佳麗喺參選時都非當年輕，有部份更加係雙十年華都未到就已經嬌艷欲滴嚟同各界佳麗爭艷鬥麗。<br> <br>邱淑貞<br>無數人心目中永遠嘅女神邱淑貞早喺1897年以19歲之齡參選香港小姐，更加係首位入選最後十二強嘅佳麗，不過後來就被同屆嘅候選佳麗指控佢曾經幫個下巴整容，令到豆豆因而退選，柳暗花明又一村，呢件事無礙豆豆嘅事業發展，而喺1999年嫁咗俾商人沈嘉偉嘅豆豆o依家亦已經淡出娛樂圈，現時49歲嘅佢仲育有三名好靚嘅囡囡。<br> <br>蔡少芬<br>近年喺大陸發展嘅蔡少芬出名好戲就大家都知，而佢就喺1991年17歲嘅時候就參選香港小姐，雖然最終不敵同屆嘅郭藹明同周嘉玲屈居季軍，但係佢都成功踏入娛樂圈，更憑住佢嘅演技越做越紅，現時43歲嘅佢就喺2008年佢就同大陸男星張晉結婚，現時肓有兩女。<br> <br>麥家琪<br>1993年18歲嘅麥家琪籍參選香港小姐而進入娛樂圈，佢喺大台做咗冇耐就過檔去到亞洲電視，更加成為當時嘅當家花旦之一，好似《我和僵屍有個約會》等都搵到佢嘅身影，而喺電影方面佢就有非常多嘅性感演出，喺《偷窺無罪》中更全裸出鏡，現時42歲嘅佢喺2006年同王國豪律師結婚後肓有兩子一女。<br> <br>李珊珊<br>39歲嘅李珊珊喺19歲嘅時候就參選1996年嘅香港小姐，憑住36E嘅勁爆身材拉出極為誘人嘅S形，令佢順利奪得該屆港姐后冠，而佢更被稱為史上身材最好嘅香港小姐冠軍，奪冠後有唔少狂蜂浪蝶埋身嘅佢當年就揀咗同錢嘉樂拍拖，一拍就拍咗8年，喺2006年分手。<br> <br>陳思齊<br>原名陳凱怡嘅前大台藝員陳思齊，喺2000年年僅18歲就參選香港小姐，不過最後大熱倒灶五甲不入，作為當年大熱嘅佳麗之一，出道多年以嚟都只可以喺劇集當中演配角或路人，而期中演得最多嘅就係古裝劇中嘅丫環，但係佢就因為一次貪靚，喺12年已經幫一間藥廠做代言，仲親身去示範打Botox，整鼻同下巴，但打Botox嘅劑量over咗，搞到個樣唔同咗而做過封面。</p></body></html>