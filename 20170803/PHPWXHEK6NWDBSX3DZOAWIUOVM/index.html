<html><header><meta charset="utf-8"><title>志偉笑心悠太乖</title></header><body><h1>志偉笑心悠太乖</h1><p>曾志偉和劉心悠首度合作為奇華月餅拍廣告，昨日兩人就現身尖沙嘴出席發佈會，心悠分享廣告中需要她彈古箏，不過心悠卻將古箏講成「古精」，志偉就笑她：「古精？古精真係好難彈㗎喎，點彈呀？」<br>問到兩人廣告內是否飾演情侶？心悠稱導演沒詳細說明，但現實中自己都喜歡幽默的男士。問到志偉可曾介紹男士給心悠？他說：「我得兩種朋友，就係豬朋狗友，點介紹得落。」又讚心悠很乖，入行多年都零負面的新聞，並笑說：「都唔知佢係咪有病㗎，次次做完嘢就即刻返屋企。」心悠又透露中秋會和媽咪返台灣探親，更表示：「𠵱家先知道原來啲月餅係可以切開食。」志偉就抵死地說：「你以前成個食㗎？係咪好多親戚要切片食。」在旁心悠尷尬儍笑。<br>採訪：曹家誠<br>攝影：陳慧安</p></body></html>