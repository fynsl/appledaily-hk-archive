<html><header><meta charset="utf-8"><title>息影發展醫學美容王國黎姿做完董事再買千萬豪宅</title></header><body><h1>息影發展醫學美容王國<br>黎姿做完董事再買千萬豪宅</h1><p>改咗名做馬黎珈而嘅黎姿，婚後幫老公馬廷強生咗3位千金就梗係幸福啦，其實喺另一方面佢都係女強人嚟o架！喺07年黎姿細佬黎嬰因為嚴重車禍昏迷，及後蘇醒，而身為家姐嘅黎姿喺08年仲以照顧細佬為由退出娛圈，退出後主力打理細佬嘅皮膚護理中心，而喺08年佢仲同商人馬廷強結婚。<br> <br>退?幕前多年，黎姿唔係剩係做少奶，其實佢亦好致力發展事業，佢仲成功發展佢嘅醫學美容王國，喺今年初仲成功將佢嘅醫學美容公司卓珈（8358）喺創業板掛牌上市，配售價0.8元，開市報2.51元，上市首日仲曾經高見5元，收市報3.95元。<br> <br>喺上月初佢仲斥資4,400萬元買入半山騰皇居II高層單位，實用面積1,282方呎，成交實用呎價達3.43萬元，呎價仲創埋屋苑同類單位新高。<br> <br>不過最近卓珈嘅股價似乎唔係咁理想，就好似今日咁收市價報1.52元，下跌5%。而現時公司市值6.08億元。</p></body></html>