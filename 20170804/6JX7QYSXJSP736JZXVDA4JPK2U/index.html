<html><header><meta charset="utf-8"><title>李蕙敏為Wyman再搏殺</title></header><body><h1>李蕙敏為Wyman再搏殺</h1><p>李蕙敏（Amanda）日前接受電視台專訪，為新歌《再度》宣傳，她表示此歌是向70年代致敬，有別於以往慘情歌的風格。Amanda在節目中提到03年因事業停滯、爸爸逝世、感情結束，情緒低落而收埋自己，直至黃偉文（Wyman）邀請她出席作品展，令她對工作團火再度燃起：「當時有一刻唔想做個騷，但覺得呢兩首歌對自己同對Wyman都好重要，而且又咁好朋友，所以要支持。」<br>提到婚姻，Amanda表示與外籍丈夫想生小朋友：「試過人工受孕，但冇壓力，人工受孕過程好辛苦，覺得唔舒服，所以𠵱家隨緣，可能以前受屋企影響，講過如果冇一個穩定嘅伴侶，我係唔會要小朋友，所以咪搞到咁遲囉，唔係一早生咗。」<br>撰文：唐如</p></body></html>