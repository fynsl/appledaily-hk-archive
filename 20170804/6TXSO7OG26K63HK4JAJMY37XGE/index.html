<html><header><meta charset="utf-8"><title>趣趣地：托迪掛靴波衫射上太空</title></header><body><h1>趣趣地：托迪掛靴波衫射上太空</h1><p>意大利老牌前鋒托迪（小圖）上季正式告別羅馬24年球員生涯，新一季將會出任球會總監。近日，羅馬喺官方網頁上載一段短片，會方為咗表揚呢位40歲名宿，隆重其事，喺法屬圭亞那訂咗支名為「Vega」嘅火箭，周二晚將托迪收山戰所着嘅波衫一同射上太空，唔知外星人又收唔到收呢份禮物呢？ </p></body></html>