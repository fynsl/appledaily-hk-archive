<html><header><meta charset="utf-8"><title>向17年前作品致敬　王晶舊橋循環再用咁環保？</title></header><body><h1>向17年前作品致敬　王晶舊橋循環再用咁環保？</h1><p>終於結局喇，《賭城群英會》今個星期終於完結，要死嘅角色都死得七七八八，所以監製王晶都要諗吓計，點樣令套劇有其他話題。<br><br>王晶嘅方法係，吳家樂喺盲咗嘅馬明面前強姦阿佘！嘩！以一招咁狠毒嘅橋，嚟試下馬明有冇盲都俾佢諗到，果然係經驗大足嘅導演。<br><br>不過，等等先，原來呢一招，喺2000年上映嘅電影《賭聖3之無名小子》已經出現過，呢套戲同樣係由王晶監製同編劇，內容講張家輝為咗報仇，明明醫番好隻眼都要扮盲，就係為咗留一手，喺最後一次賭局贏黎駿。而黎駿呢，為咗測試張家輝係咪盲咗，就闖入舒淇同家輝間屋，喺張家輝面前強姦舒淇，而張家輝就「聽住」獎門人不停笑，掩飾自己嘅傷心。<br><br>兩場戲，馬國明扮盲睇住阿佘被姦，同張家輝扮盲睇住舒淇被姦，現場部電視，都係播緊《獎門人》。<br><br>17年前嘅橋拎得番出嚟用，唔知大導演係咪想向自己嘅作品致敬呢？</p></body></html>