<html><header><meta charset="utf-8"><title>當差湊拜金妹妹鄧麗欣減肥襯陳凱琳</title></header><body><h1>當差湊拜金妹妹<br>鄧麗欣減肥襯陳凱琳</h1><p>由鄧麗欣（Stephy）、陳凱琳（Grace）、林耀聲、游學修及「巨胸翠如」鄧月平主演的電影《起底組》，昨日在尖沙嘴舉行開鏡拜神儀式，故事根據年前的解款車在鬧市跌錢案改編。戲中Stephy飾演女警，陳凱琳則飾演Stephy的拜金妹妹。</p><p>提小方奇怪</p><p>Stephy接受訪問時，被問到前度男友方力申在ViuTV節目訪問中，表示以前跟她去旅行、拍拖的感覺就像偷食一樣，Stephy回應說：「我冇睇，冇特別唔開心，大家𠵱家都係朋友，但個感覺幾奇怪，唔使成日提太多。」她表示戲中有不少追逐鏡頭，都擔心很難應付。早前在戶外活動了長時間，也有輕微中暑感覺，要即時停下來飲水休息。<br>首次參與電影演出的Grace自言有點緊張，她說：「自己都有緊張，會問Stephy的意見，今次做一名拜金女係新嘗試，要着裙同高踭鞋，唔怕畀人拜金形象，其實入行咁耐都想有啲新嘗試，冇乜所謂。」Stephy就指Grace太瘦，令自己站在她身旁變成巨人，所以有減肥計劃，她又趁機拉攏Grace打排球鍛煉體能。<br>鄧月平在片中有被騙財騙色的戲份，她笑言寧可被游學修騙財騙色，亦不選林耀聲，她解釋說：「因為戲入面阿修係演一個媾女毒男，而林耀聲就係好毒嘅毒男。」</p><p>拒戲假情真</p><p>獲鄧月平欽點的游學修表示會好好看顧對方，問到會否再次戲假情真，他一口否定說：「戲假情真我至憎！」問他是否見過鬼怕黑？他說：「講笑啫，畀啲嘢大家寫。」作為同志界男神的林耀聲自言在接戲前，有跟女朋友張沛樂報案會跟鄧月平合作，他說：「都係拍戲啫。」<br>採訪：張俊銘　攝影：陳順禎</p></body></html>