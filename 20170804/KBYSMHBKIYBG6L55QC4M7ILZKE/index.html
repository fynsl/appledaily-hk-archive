<html><header><meta charset="utf-8"><title>當警察變成龍友 - 曾志豪</title></header><body><h1>當警察變成龍友 - 曾志豪</h1><p>警察犯法，意料之外，情理之中。警察都係人，人都會錯，情理之中；警察知法但仍然犯法、即使未到犯法也是犯了低級大錯，實在是意料之外的愚笨。<br>偷窺贒女影相，非常麻甩猥瑣，想不到警察也會做。<br>內地遊客到警署報案，結果由於報案人衣着清涼，低胸小背心，身材豐滿，竟引起警署內的一名當值警長「色心大作」，拿手機在警署公然偷影報案人的「身材」。<br>圖片其後在警察內的群組傳閱，最終進入公眾視線。輿論嘩然，警方高層據說「震怒」，查出涉事警員後，調職處理，升職無望。<br>這是一件很恐怖的事。保護市民的警察，變成傷害市民的罪犯。在應該是最安全的警署，變成了犯罪溫床。<br>你幾乎能想像出偷影者的心聲：「嘩嘩嘩！快D睇吓，報案條女幾好身材！嘩嘩嘩！呢個角度影得唔好嘥，正啊！大到呢！佢點會發現有人偷影啊，邊有人會懷疑阿Sir原來喺度偷影贒女啊，無事嘅！」<br>男人最怕衰鹹濕，之前那些警署內強姦市民、非禮女同袍的案件，已經證明整齊的制服都無法制伏一顆獸心。但男人更怕愚蠢，你偷影報案人的相片，如果私藏，誰也奈你不可；偏偏傳閱分享，就意識不到這張相片是犯罪證據，任何人一看都會知道是警署內部的人所拍攝。分享是美德，但分享偷拍便是缺德，分享犯罪證據更是蠢到加零一。<br>以後警察如何再拘捕那些偷窺拍照的罪犯？「阿Sir，大家都係龍友，畀吓面好喎。你自己影完都係調吓職就算數啦，唔好拉我啦。」<br>我期待那些藍色親子作家KOL，正義愛港大聯盟之流，快點爬出來為警講句公道話，不知道他們會否夠膽講一聲，警察壓力大，私自拍攝減壓情有可願之類的廢話呢？</p></body></html>