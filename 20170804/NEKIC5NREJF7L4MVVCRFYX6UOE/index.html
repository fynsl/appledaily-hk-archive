<html><header><meta charset="utf-8"><title>遭撕劇本兼被鬧「星女郎」林允駁嘴惹怒星爺</title></header><body><h1>遭撕劇本兼被鬧「星女郎」林允駁嘴惹怒星爺</h1><p>21歲大陸女星林允因演星爺拍嘅電影《美人魚》，成為「星女郎」喺中國爆紅，亦曾同馮紹峰拍拖而為人認識，林允近排接受安徽衛視節目《非常靜距離》訪問，爆星爺喺片場唔鍾意跟劇本，亦曾試過俾星爺撕劇本。<br><br>林允喺節目中爆，星爺喺片場成日唔跟劇本，有一種「天外飛來一筆的靈感」，令當時仲係新人嘅林允覺得無所適從。<br><br>有次星爺要求林允照所講嘅去演，林允反問：「我剛才看劇本上面是這樣說的?」即場惹怒星爺，直接喺林允面前撕掉劇本，林允又透露星爺於片場用廣東話鬧自己，但林允唔識聽，直到入劇組一段時間後，林允開始慢慢聽得明，結果又令周星馳唔高興，話林允被鬧時聽唔明，閒聊時就聽得明。</p></body></html>