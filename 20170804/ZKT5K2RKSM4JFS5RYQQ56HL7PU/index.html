<html><header><meta charset="utf-8"><title>【《蘋果》專訪】Bra店發大黃宇詩服務乳癌患者</title></header><body><h1>【《蘋果》專訪】Bra店發大<br>黃宇詩服務乳癌患者</h1><p>黃宇詩記得多年前曾經分享，其父黃霑從小教導，她要每天進步，哪怕只是一點點，看來女兒黃宇詩真的做到了。<br>5年前一手創辦內衣品牌me Me &amp; ME，最初是以網店形式經營，由設計、製作以至零售，都是她一腳踢，她由毫無胸圍知識，經過嘗試和挫敗，阿詩點滴在心頭：「當初做網店真係唔容易，係有經歷低潮，但冇諗過放棄，維持嘅成本低，蝕嘅只係自己時間，賺咗數據。我哋要fit得好好，唔容許離罩，香港人習慣睇實物，做網店好困難。」</p><p>了解唔同胸型</p><p>品牌首兩年是網店，之後在元創方扎根，經過5年默默耕耘，今年進軍銅鑼灣設樓上舖，阿詩說：「網店同客人嘅距離好遠，雖然有客幫襯，但始終要試身，我哋唔係free size，所以實體店一定要，有咗實體店之後好唔同，我每日都會做fitting（度身），每日都會了解唔同女仔嘅胸型同size，嗰3年係好寶貴，真係覺得自己嘅產品係做到。」由網店演變為實體店，經營上最難是人手管理，習慣自己思考的阿詩認為自己並非管理人才，她說：「明白咗然後要解釋畀人聽係最大嘅學問，點樣令同事明白你嘅理念係困難嘅。」</p><p>設計改良產品</p><p>做生意，可以好機械化，但黃宇詩以人為先，在客人身上尋找更多靈感，她說：「做生意最困難，莫過於研製新產品，有個做咗乳癌切割手術嘅客人，搵唔到啱自己嘅bra，我哋就為佢研製，做資料搜集，產品改良，例如患乳癌嘅女仔，做唔到伸手到背後嘅動作，可能會痛，所以改良做前扣。」阿詩希望明年到美國做資料搜集，尋找更完善的生產方案。<br>採訪：張俊銘<br>攝影：陳俊強</p></body></html>