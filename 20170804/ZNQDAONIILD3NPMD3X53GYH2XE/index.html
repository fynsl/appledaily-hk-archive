<html><header><meta charset="utf-8"><title>【真正黃金嘜】金磚微型電腦開價100萬美元　主打中東豪客</title></header><body><h1>【真正黃金嘜】金磚微型電腦開價100萬美元　主打中東豪客</h1><p>相信好多人都有用過「黃金嘜」電腦（即是黃金高登的砌機），但真正「黃金電腦」又見過未？瑞士公司Prime Computer就推出一部專為中東豪客而設的黃金電腦The Prime Gold Computer，唔好以為只係鍍金咁簡單，而係用上18K黃金鑄造機殼，開價更高達100萬美元（約$7,800,000）！用上黃金機殼下自然好有份量，雖然這部The Prime Gold Computer只係一迷微型電腦，但重量竟然重達7kg，同金磚一樣墜手；若豪客嫌黃金電腦未夠豪的話，亦可以在開關掣上換上各式寶石。當然，電腦產品的硬件規格好快就過時，唔及黃金保值，所以廠方都無重點介紹，只提及最高可加至32GB記憶體及5TB SSD，以及可預載Windows 10 Pro或Linux。不過黃金電腦無包其他周邊配件，看來中東豪客都要另買黃金顯示屏、黃金鍵盤以及黃金滑鼠先至得！<br><br>資料來源：Arabian Business<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>