<html><header><meta charset="utf-8"><title>着3吋高踭鞋現身祝捷會　爸爸缺席Celine晉級遭男同學白鴿眼「唔信我唱到」</title></header><body><h1>着3吋高踭鞋現身祝捷會　爸爸缺席<br>Celine晉級遭男同學白鴿眼<br>「唔信我唱到」</h1><p>現年9歲的小巨肺譚芷昀（Celine），今年6月在美國參加《全美一叮》（America's Got Talent）後備受關注，日前的比賽中她更獲評判送出Golden Buzzer，為港爭光。Celine昨出席祝捷會，竟穿上3吋高踭鞋，以熟女造型現身，現場未見爸爸譚順生。Celine透露現積極準備下一輪賽事，她自爆遭男同學白鴿眼：「佢哋唔信我唱到。」</p><p>小巨肺譚芷昀的爸爸譚順生是歌唱老師，自幼獲父栽培，3歲學唱歌，5歲便開始參加比賽，Celine今年6月到美國參加《全美一叮》，演唱Celine Dion的《My Heart Will Go On》晉級，日前在比賽中選唱Michael Bolton的《How Am I Supposed to Live Without You》摘下Golden Buzzer直入半準決賽，成為首位華人獲此榮譽，賽事最快將於香港時間16日早上在當地電視台直播。<br></p><p>要人抱落台</p><p>經理人蕭定一昨日在銅鑼灣hmv Kafé為Celine舉行祝捷會，現場有逾30名記者採訪，Celine由媽咪陪同現身，父親譚順生卻避席，父憑女貴的他早前爆出疑學歷造假及被薛家燕數臭撬學生等事件，近日行事轉低調。Celine穿着John Galliano紅黑花裙、Moschino金黃色外套配肉色絲襪，腳踏約3吋高踭鞋現身，打扮成熟的她由蕭定一陪上台，司儀問Celine得獎感受，她講到奪Golden Buzzer一刻即說：「覺得好shock，唔expect呢個會happen，一啲都講唔到嘢。我好lucky，我覺得好似一個miracle，啲金粉跌落嚟。」Celine指自己當時零緊張，完騷後與家人到環球片場觀光，更表示獲獎要感謝爸爸教唱歌。<br></p><p>蕭定一昨讓Celine重溫比賽當日在台上獲Golden Buzzer一刻，兩人拉繩後，頭頂圓球即灑下金粉，他又送Celine背囊和Minions文具。Celine其後獨自站台讓傳媒影相，穿着3吋高踭鞋揮手揮足兩分鐘，最後她小心翼翼行近台邊，由工作人員抱下台。<br></p><p>唔知會開騷</p><p>蕭定一傍實Celine做訪問，他指Celine的fb粉絲人數飆升到14萬，Celine自爆其fb是由爸爸經營，但她有時間也會看，又透露有女同學向自己索簽名，但卻沒男同學：「佢哋唔信我唱到。」蕭定一期待Celine再創佳績：「如入到21強好犀利，5強直情奇蹟，規矩我哋同大會一齊提議，要一早錄好7首歌，唱邊首早兩三日先知，點解揀情歌，我哋冇權揀，佢哋提議。」<br></p><p>Celine為備戰勤力練歌，她說：「每日練兩、三個鐘，視乎爸爸忙唔忙，爸爸練會少少嚴，如自己練就個零鐘。」Celine指有留意勁敵Angelica Hale：「我冇見過佢，但有睇佢啲片同fb。」問到譚順生為何缺席？蕭定一即搶答：「要問咗AGT先搞，臨時決定，佢要上堂。」Celine則說：「唔會慶祝，有講恭喜，有讚我叻女，冇送禮物。」<br>蕭定一日前表示想在年底或明年初為Celine開紅館騷，問到Celine此事，她聞言望一望蕭定一，然後蕭定一才向記者說：「我冇直接同佢講。」然後他再望望Celine問：「開演唱會好唔好？」Celine認真考慮一秒後答：「未咁快啦。」蕭定一聞言後解釋：「要睇吓場地，唔係咁易搵，年底或年頭做到已經好好。」<br>採訪：盧妹<br>攝影：陳慧安</p></body></html>