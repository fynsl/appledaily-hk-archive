<html><header><meta charset="utf-8"><title>江美儀同男友彼此稱呼「BB」分隔兩地感情亮紅燈</title></header><body><h1>江美儀同男友彼此稱呼「BB」<br>分隔兩地感情亮紅燈</h1><p>江美儀最為人知嘅感情生活，就係有一個拍拖11年幾嘅男友吳君如胞弟吳君祥。<br><br>吳君祥比江美儀大4年，彼此互相以「BB」稱呼，二人關係尤如老夫老妻，江美儀嘅父母都視君祥好似半邊仔咁。<br><br>其實江美儀緋聞一向唔多，只係聽佢喺專訪講過自己喺未同吳君祥一齊之前，曾經有一段戀情，令佢有好大教訓。江美儀覺得失敗原因係太遷就前度，對方更加肆無忌憚，最終江美儀喺戀愛中失去自己，就係呢段經歷令江美儀認為一紙婚書，並唔能夠證明啲咩，所以其後佢同吳君祥拍拖兼同居，都冇計劃生B同結婚。<br><br>不過2012年爆出吳君祥趁江美儀飛巴黎拍劇，疑偷會中女嚴淑明，喺夜店咀嘴，江美儀最後回應「當男友應酬」就算，力證情不變。佢哋又真係冇事，繼續人前晒恩愛。直到今年初爆出吳君祥因長居內地，兼喺北京開製作公司，同江美儀聚少離多，感情亮紅燈，江美儀更表示已有心理準備男友可能發展新戀情。</p></body></html>