<html><header><meta charset="utf-8"><title>陳珍妮收鑽戒等嫁吳璟儁做政制局政助？</title></header><body><h1>陳珍妮收鑽戒等嫁<br>吳璟儁做政制局政助？</h1><p>黃紫盈唔做大台主播，自由身事業運仲好，先後為有線電視、nowTV、新城電台做過主持。閒時都有接下工作，做活動司儀，又拍下自己節目。可能掛住大台主播呢個招牌，對出路真係有幫助，呢幾位同行就知道喇：<br> <br>陳珍妮<br>只係加入咗大台新聞部4年，已經儲夠經歷，仲出咗本書做《TVB新聞部血淚史》，講述呢4年嘅辛酸史。上個月，同樣做傳媒嘅男朋友以鑽戒求婚，不過陳珍妮就嫌男友表白唔清楚，求婚過程一啲都唔浪漫。<br> <br>駱文捷<br>講起駱文捷可能未必有印象，但將地名瓜達拉哈拉錯讀做「哥凸啦X拉」呢位女主播，大家應該會知。駱文捷其實喺上個月都宣佈咗離開TVB，至於新工就係市場推廣及公關。<br> <br>鄭萃雯<br>一畢業就喺大台新聞部工作，一做就係11年。鄭萃雯上個月中同TVB講拜拜，去職業訓練局做公關。佢仲話新工時間會穩定啲，方便照顧兩個小朋友。<br> <br>柳俊江<br>喺大台新聞部任職8年，離職後喺香港愛護動物協會做過中國外展總監。柳爺現時為古天樂出資成立嘅facebook 專頁「fool club」做旗手，之前亦都喺電影《雛妓》粉墨登場。<br> <br>吳璟儁<br>大台新聞部台柱，《講清講楚》主持，專跑政治新聞，早前盛傳佢將會出任政制及內地事務局政治助理。不過日前公佈嘅首批副局長、政助人選就未見佢個名。</p></body></html>