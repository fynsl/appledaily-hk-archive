<html><header><meta charset="utf-8"><title>自覺語氣過火得罪人？江美儀又爆大家姐上身教做戲</title></header><body><h1>自覺語氣過火得罪人？<br>江美儀又爆大家姐上身教做戲</h1><p>亞視出身嘅江美儀，喺13年憑《衝上雲霄II》拎咗「最佳女配角」獎項之後，從此就是非連環爆，幾乎係有佢演出嘅電視劇、綜藝節目，甚至舞台劇，是非總係同佢連成一線。<br> <br>捱咗16年嘅江美儀終於有機會喺新劇《親親我好媽》擔正做女一，點知有傳佢對劇本諸多要求，趁曾勵珍放大假嗰陣，越級向杜之克投訴，結果搞到要停廠四日大執劇本，監製關永忠搞埋啲套劇嘅後期執包袱走人。江美儀雖然一口話冇件咁嘅事，又話珍姐叫佢唔好為呢啲無中生有嘅事唔開心。不過咁啱得咁橋，佢喺拍劇方面又靜咗一排。<br> <br>是非仲漫延去舞台劇《嬉春酒店》，有傳女主角之一嘅江美儀，有一日等齊全體演員到齊排戲嗰陣，就當住所有人面前質問監製，話「條數唔係咁計，咁你交代清楚！」再有指佢拖欠中介嘅介紹費，到再次公演嗰陣，美儀不見了。事後佢話可能係說話冇尾音，事件只係誤會。<br> <br>冇得拍劇咪改投余詠珊做綜藝，江美儀同麥包麥長青、滕麗名同顧紀筠個囝囝陳浚霆拍綜藝節目《街市遊樂團》，江美儀喺節目狂鬧做下把位嘅陳浚霆，跟住又話魚檔劏魚每日賺得嗰260蚊，又話剝蝦曬蝦乾係自甘墮落，結果江美儀俾網民狂插刻薄兼睇低人。江美儀事後接受周刊訪問，話反省到自己有錯嘅地方，語氣或態度過咗火得罪人，於是佢向大家衷心致歉。<br> <br>而近日就有傳江美儀拍《誇世代》，大家姐上身教後輩拍戲。</p></body></html>