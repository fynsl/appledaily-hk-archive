<html><header><meta charset="utf-8"><title>張文采反口唔頂更黃紫盈受屈落淚被封「淚的小花」</title></header><body><h1>張文采反口唔頂更<br>黃紫盈受屈落淚被封「淚的小花」</h1><p>今年30歲嘅黃紫盈，畢業於中文大學新聞及傳播學院，之後就加入大台嘅互動新聞台做主播，咁點解大家又會叫佢做「淚的小花」呢？咁就要講番4年前，喺大台發生咗一件事。<br> <br>是咁的，13年6月27日，當紫盈BB如常咁坐係新聞台上報新聞時，當佢正報道南非前總統曼德拉嘅健康狀況未有好轉，現任總統祖馬要取消出訪鄰國莫桑比克，鏡頭前嘅紫盈BB突然緊抿嘴唇，雙眼通紅，聲線變得顫抖，兩滴眼淚終於忍不住掉下來。<br> <br>紫盈BB呢兩滴眼淚即時觸動咗萬千宅男網民嘅神經，個個都金田一上身，好想查出點解紫盈BB為何掉眼淚，最後謎底終於解開喇。原來事件經過係咁嘅，紫盈BB因與另一主播張文采爭權，後者答應了「頂更」，隨後卻反口，紫盈BB因受了委屈而流淚，被網民封為「淚的小花」。最後佢哋都有被高層照肺，而紫盈BB更被逼放大假思過，思完過嘅佢選擇咗離開大台，一於佢有佢嘅生活，張文采就繼續做主播。<br> <br>咁紫盈BB都唔愁出路㗎，佢離開大台後，就以自由人身份，不停接工作，如接司儀工作、行騷，亦會拍下旅遊節目咁，紫盈BB離開大台時，就曾經話有好多廣告客戶向佢招手，時薪更高達五萬蚊。</p></body></html>