<html><header><meta charset="utf-8"><title>尚連奴引犯人叫囂馮德倫為華仔度身加戲</title></header><body><h1>尚連奴引犯人叫囂<br>馮德倫為華仔度身加戲</h1><p>劉德華年初因墮馬受傷，養傷已超過半年，後日他將為其主演、馮德倫執導的《俠盜聯盟》復工出席北京記者會。除了華仔外，《俠盜聯盟》演員還有尚連奴（Jean Reno）及舒淇等。日前馮德倫接受本報獨家電話訪問，他直言從小已經很喜歡華仔及尚連奴這兩位巨星：「劉德華都知道嘅，我好鍾意佢套《神鵰俠女》，仲剪輯埋以前啲錄影帶畀佢，仲有佢演嘅『華Dee』都好經典；尚連奴就唔使講係《這個殺手不太冷》，而佢套《The Big Blue》（夜海傾情）都好欣賞。」</p><p>歐洲粉絲索簽名</p><p>馮德倫透露在戲中加入不少兩位演員的獨有風格，如劉德華加了幾場駕電單車的戲份，尚連奴就加入揸槍動作：「開頭唔知佢哋會演，知道之後就加，希望將角色感覺帶到畀觀眾，有一份親切感。華仔開電單車、尚連奴揸住支槍點拍都好睇。」最令馮德倫印象深刻，是一場他與張靜初在咖啡室解釋為何一定要捉到華仔。<br>馮德倫笑言在歐洲特別多人認識尚連奴，不時有人追住要求簽名。最好笑是有一場戲在監獄前取景，他說：「嗰日係喺一間監獄外圍拍，其實已經隔好遠，唔知入面啲犯人點解會知道尚連奴喺度，好遠都聽到佢哋喺度大叫『Jean Reno』，好搞笑。」</p><p>獲贈限量版波鞋</p><p>另外，拍攝時華仔跟一班工作人員給馮德倫一個驚喜派對，馮德倫笑說：「有日拍拍吓戲，佢哋喺另一邊set咗張枱，跟住唱生日歌，有兩個巨星同我慶祝，梗係開心！收到個俄羅斯娃娃畫咗我個樣，仲越開越有，劉生喺現場配合製造氣氛，成日叫『呢邊呢邊，影相』。」最令他感動的是華仔特別在英國訂了一對限量版波鞋送給他作為禮物。<br>採訪：李森</p></body></html>