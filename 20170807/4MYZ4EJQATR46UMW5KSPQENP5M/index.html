<html><header><meta charset="utf-8"><title>經濟客艙：點解冇人考政府工？ - Captain Cool</title></header><body><h1>經濟客艙：點解冇人考政府工？ - Captain Cool</h1><p>阿寶寶又建議：「不如去考AO啦!」 聽完之後全日冇理過佢，阿寶寶係真心覺得為呢個政府打工有前途，抑或想我喺中環「鄙視鏈」升呢？<br>最前網絡瘋傳嘅中環「鄙視鏈」，入唔到iBank，但考入政府做AO或者EO，屬於比上不足、比下有餘嘅職業群。阿寶寶：「政府請人喇，睇你都考唔到AO喇，考到EO起薪點都有兩萬八喎。」<br>「做公務員，對經濟未必係好事喎。好似南韓咁，失業率又升至3.8%，15至29歲年輕人失業人數計計埋埋都有過百萬人。企業又唔請人，唯有去考公務員。但做得公務員只講求安穩，同搞好經濟講求創新同拼搏，完全係兩回事喎。」<br>其實近年投考香港嘅鐵飯碗考試，呢6、7年已經縮減近一半，由10萬人急跌近半至5萬幾人。如果睇返講開又講嘅中環鄙視鏈，拆開嚟睇，咪又係錢同面子，「阿寶寶，大家都係搵食唧。」<br>FB page： https://www.facebook.com/seeforcaptain/ <br> <br>Captain Cool</p></body></html>