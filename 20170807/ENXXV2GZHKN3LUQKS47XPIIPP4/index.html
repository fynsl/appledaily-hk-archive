<html><header><meta charset="utf-8"><title>新聞之花好生養蔡雪瑩囝囝就一歲喇</title></header><body><h1>新聞之花好生養<br>蔡雪瑩囝囝就一歲喇</h1><p>趙海珠同丈夫Vincent有一仔一女，4歲嘅仔仔Hayden喺媽咪嘅幫助之下，仲整到朱古力cupcake。如果一班新聞小花想幫BB們開個聚會，應該幾大陣仗，因為數數下，真係生咗好多主播二代㗎！<br> <br>最令人注目嘅天氣女郎黃婉曼，上個月底剖腹生產，誕下6磅半囡囡Kyra，不過暫時都只係得拖手仔相。之前黃婉曼陀B時由24吋腰變到40吋巨肚，超級誇張。<br> <br>鄭萃雯結咗婚6年，同攝影師老公小朋友都生咗兩件。呢位媽咪為咗有一個穩定嘅工作時間，選擇向大台新聞部辭職，轉任公關，為下年小朋友升學做準備。<br> <br>蔡雪瑩上年4月同上市公司太子爺朱威霖（William）結婚，同年8月阿仔Wesley已經出世。呢一年嚟蔡雪瑩幫阿仔儲落唔少相，一歲生日會應該有排揀相裝飾喇。<br> <br>至於談美琪另一半都係記者，佢同李國豪喺13年結婚，兩人育有一對孖仔。但談美琪辭職之後，都好少喺幕前出現喇。<br> <br>想隨時獲得更多親子資訊，快啲like Easy PaMa Facebook啦！<br> https://goo.gl/1qWM8g </p></body></html>