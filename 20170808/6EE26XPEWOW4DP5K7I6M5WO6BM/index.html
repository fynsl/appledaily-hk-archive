<html><header><meta charset="utf-8"><title>真木洋子認身材走樣：真貨F cup下垂好正常</title></header><body><h1>真木洋子認身材走樣：真貨F cup下垂好正常</h1><p>34歲嘅日本女星真木洋子，多年來嘅形象都風騷兼性感，佢同前夫育有一個8歲大囡囡，不過近期就被指殘了不少，令其叫座力大減，就連主演嘅富士電視台新劇《瑟西爾的企圖》都收視仆直。</p><p>《瑟西爾的企圖》以時裝雜誌為舞台，講述原本係師奶一名嘅真木洋子如何加入時尚雜誌世界，生活出現重大改變，演員仲有吉瀨美智子、長谷川京子等女星合作。真木洋子為新劇破例開設twitter帳戶配合宣傳，開播前更拍片下跪呼籲網民及觀眾多多支持，不過片段出街後，真木洋子被指身材唔似以前咁有睇頭，巨乳更嚴重下垂。真木洋子日前於網上回應網民指責，佢霸氣回應：「生小朋友要餵母乳，34歲的真材實料F cup下垂好正常。」<br> <br>真木洋子雖然以160萬日圓（11.24萬港元）一集嘅酬勞接拍《瑟西爾的企圖》，但係成績卻強差人意，首集收視只得5.1%，創下同時段收視新低，開播至今都係低收得單位數，日前嘅第4集更跌到4.4%收視新低。</p></body></html>