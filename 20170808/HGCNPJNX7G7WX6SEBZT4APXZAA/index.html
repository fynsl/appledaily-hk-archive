<html><header><meta charset="utf-8"><title>【古怪周邊】支援多平台遊戲手掣　集資達標PS4/iOS都玩到</title></header><body><h1>【古怪周邊】支援多平台遊戲手掣　集資達標PS4/iOS都玩到</h1><p>影片：http://bit.ly/2hBJW9B<br><br></p><p>相信好多玩家都會擁有多過一部遊戲主機，再加上PC及手機的手掣，分分鐘屋企有10個手掣都唔出奇。應該有人諗過唔可以造出一個所以遊戲平台都通用的手掣咩，有間加拿大公司Digital Depth就真係付諸實行，開發出第一個能夠對應差不多所有主流遊戲平台的手掣ALL Controller，並放上Kickstarter集資。ALL Controller手掣外形設計其實有點跟Xbox One手掣相似，尺寸都是比較大，不過特別之處是在手掣中間設有屏幕，可以自行設定手掣的功能，如按鍵靈敏度、模式選擇、校正搖桿，甚至乎可模擬鍵盤同滑鼠功能，當然最重要是能支援PS4／PS3、Xbox One／Xbox 360、iOS、Android、PC、Mac同Linux，只需要一個手掣就可以打通多個平台。</p><p>ALL Controller共設有有線及無線版本，有線版本最低支持價只是55加元（約$340），而無線版本最低支持價亦只是80加元（約$495），價錢都講得上合理，集資額好快就已達標。但從官方資料上顯示，ALL Controller暫時就未可以對應到任天堂主機，預計要到2018年1月先有望解決Nintendo Switch對應問題；而且產品預計開發時間非常長，預計要到9個月後即2018年5月先會派貨，有心買手掣的機迷仍要有排等。<br><br><br>資料來源：Kickstarter<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>