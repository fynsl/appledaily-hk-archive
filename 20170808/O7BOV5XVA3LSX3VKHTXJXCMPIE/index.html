<html><header><meta charset="utf-8"><title>中環在線：細路坐飛機扭計點算？維珍拍片話你知 - 李華華</title></header><body><h1>中環在線：細路坐飛機扭計點算？維珍拍片話你知 - 李華華</h1><p>越來越多家長唔怕麻煩，鍾意帶埋BB或者幾歲仔女一齊飛去旅行，飛短途幾粒鐘還好，飛長途十幾粒鐘，困住細路喺飛機入面，對大人細路同埋旁邊乘客都係一個好大嘅考驗。<br><br>維珍航空最近就拍咗條宣傳片，話會為細路乘客提供旅遊百寶袋，恐龍形狀通心粉兒童餐云云，內容冇乜特別，但係呢條片本身幾好睇，好好笑。<br><br>佢哋搵咗個小朋友扮空姐做乘客廣播，對白十分幽默抵死，好似話，如果細路忽然勁扭計，佢哋可以播放同一集Peppa Pig 47次；最後又提醒各位家長，對住扭計細路，you are not alone，機組人員會提供無限鼓勵同微笑咁話。識笑應該會覺得好好笑。<br><br> https://youtu.be/ovgcaq9MQOQ <br><br></p></body></html>