<html><header><meta charset="utf-8"><title>【紅星唱車K】熱爆節目《Carpool Karaoke》Apple Music獨家睇</title></header><body><h1>【紅星唱車K】熱爆節目《Carpool Karaoke》Apple Music獨家睇</h1><p>影片：http://bit.ly/2uzki6N<br><br></p><p>Apple Music除了可聽歌、睇MV之外，更陸續有唔同節目加入，如早前就有Apple原創寫App真人Show《Planet of the Apps》，即將更會有在美國熱爆的「車K」節目《Carpool Karaoke: The Series》！《Carpool Karaoke》原本是《The Late Late Show with James Corden》其中一個環節，每集都邀請紅星同主持James Corden一齊開車兜車兼唱歌，之前Madonna、Lady Gaga、Britney Spears、Justin Bieber、Ed Sheeran甚至籃球巨星Stephen Curry等等都上過去Jam歌，但這個環節非常受歡迎，紅到被Apple睇中收歸其下。</p><p>至於以獨立節目現身的《Carpook Karaoke: The Series》就會在美國時間8月8日（香港時間8月9日）開始，每星期在Apple Music上播放兩集新節目，至於今個季度16集節目中將會有LeBron James、Adriana Grande、Metallica、Camila Cabello同Miley Cyrus紅星坐陣等等，而打頭陣就有Will Smith，從預告片中唔止在車中唱K咁簡單，更誇張到邊搭直升機邊唱K！相信這個紅星坐陣的「車K」節目，應較之前另一節目《Planet of the Apps》更啱香港人口味。<br><br>資料來源：Apple Music<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>