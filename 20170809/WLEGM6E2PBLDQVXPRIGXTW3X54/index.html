<html><header><meta charset="utf-8"><title>洗米嫂英國勝利出巡李心潔禪修挽救婚姻</title></header><body><h1>洗米嫂英國勝利出巡<br>李心潔禪修挽救婚姻</h1><p>係愛呀！伍姑娘同老公練海棠經過一年時間，撫平感情裂痕，日前恩愛出巡，證明有愛咩都有可能。唔信？真係有例子架：<br> <br>洗米嫂<br>「唯一周太」陳慧玲，見住老公周焯華（洗米華）同Mandy Lieu世紀一拖，早兩個月又盛傳松岡李那加入混戰，經過長時間考慮之下，選擇唔離婚，一家人（當然有洗米華份）陪大女去英國開學。<br> <br>李心潔<br>老公彭順喺圓方攬啜o靚模Liddy，李心潔下咗啖氣之後，帶埋老公返大馬閉關禪修，有所得着之後，整個人平靜、自在咗，上年7月仲為對方生咗一對孖仔。<br> <br>陳浩民<br>11年被指喺橫店向陳嘉桓抽水，之後喺老婆蔣麗莎陪同下，開記招三度鞠躬向對方道歉。而蔣麗莎完全原諒老公，之後為對方生咗一子三女。<br> <br>周慧敏<br>當時仲係男友嘅倪震，同大陸女學生張茆喺夜店激吻。周慧敏選擇分手，13日後迅速復合，仲宣佈結婚，仲話：「動搖過，才懂得堅定；失去過，才學會珍惜。」<br> <br>葉童<br>同老公陳國熹88年結婚，多年來試過被影到擁吻安雅、王敏慧，但葉童就包容，甚至話：「是否做錯一、兩件事，就抹殺之前的一切呢？」、「對方願意呃你，即係仍着緊你。」</p></body></html>