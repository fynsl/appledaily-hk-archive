<html><header><meta charset="utf-8"><title>睇中創業成本僅及港四分一地獄廚神徒弟北上開餐廳</title></header><body><h1>睇中創業成本僅及港四分一<br>地獄廚神徒弟北上開餐廳</h1><p>【本報訊】12年前在英國地獄廚神Gordon Ramsay的烹飪賽奪冠軍的80後蔡家富，是首位亞洲人獲此殊榮。以為背負廚神徒弟之名定必名成利就，現實是說服不了父母接受自己做「廚房佬」，惟有壓抑創業理想，用6年時間向家人證明自己的堅持，終在兩年前回歸起點，睇中內地創業成本只是香港四分一，北上到江門開西餐廳。<br>記者：陳家恩　方楚茵</p><p>蔡家富（Gabriel）的爸媽與天下父母一樣，希望小孩生活安穩。即使廚神徒弟名銜響噹噹，但他直言「阿爸阿媽話供書教學咁多年，你去做廚房，佢哋覺得好失望」，更怕他「半途出家就搵唔到工」，所以他願意花上6年時間先滿足他們的期望，在大專執教鞭同時做廚藝節目主持，用行動證明自己的堅持，及有出路謀生。<br>兩年前他選擇到內地創業，全因做飲食節目時遇上拍檔主持Ricky師傅，獲邀一齊北上開平價西餐廳，「好多開餐廳嘅都好有家底，否則正常一個廚師，講緊可能係用一生人嘅首期去博一鋪」。香港競爭大、成本高昂，餐廳要熬過創業期殊不簡單，當初Gabriel答應北上創業，全因計過數：「香港可以話贏面小，更需要投入大量資金，而內地只係四分一投資額。」</p><p>租金佔成本一成　三個月回本</p><p>蔡指內地成本低香港一大截，例如一間約1,300呎的舖位，在內地租金只佔成本低至一成，其餐廳午餐人均消費約40至50元（人民幣．下同）、晚餐80至90元，勤快點一日做足4餐，第一間餐廳3個月時間已回本，現時更成為網紅店，常有人請求加盟。<br>看其位於江門餐廳的餐牌，一客肉醬意大利麵25元、鐵板牛扒48元、心太軟25元，但對三、四線城市來說相信已是中高價。Gabriel稱「江門人除咗食之外冇乜娛樂」，他跟拍檔已於江門投資7位數，開設兩間西餐廳及中央工場，第二間餐廳最近已開張。<br>當年Gabriel於外國做西餐，日做16、17小時，「以為好犀利？但我𠵱家日做20小時」，他仍甘之如飴，但數到犧牲最大的，就是與太太及兒子分隔兩地，Gabriel笑說：「我太太同小朋友絕對唔會返內地，我講過禍不及妻兒。」<br>鍾情西餐的Gabriel還想抽時間到歐洲再學廚，繼而殺上中山、佛山開舖，兼且發展其他西式fusion菜，不過他說最終目標是回來香港開一間有誠意的小店，希望可凝聚一班有心的廚師。</p></body></html>