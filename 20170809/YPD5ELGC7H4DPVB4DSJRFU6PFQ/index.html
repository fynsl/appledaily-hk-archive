<html><header><meta charset="utf-8"><title>煞車英雄與死者為同事</title></header><body><h1>煞車英雄與死者為同事</h1><p>【本報訊】在旅遊巴奪命車禍中，當機立斷坐上駕駛座及時將旅遊巴煞停的英雄「福哥」，與死者王小明在同一間旅遊巴公司工作，有乘客形容福哥是英雄：「如果冇佢，真係死傷慘重。」<br>56歲的福哥在肇事旅巴公司任職司機10多年，為中更司機，下午1時開工至凌晨1時。車禍後他沒到醫院，自行返回內地居所：「當時好混亂，撞一下，諗住冇乜嘢，𠵱家瞓醒好痛。」他的頭及腳部感痛楚，已於昨午回港看醫生。</p><p>乘客：冇佢就死傷慘重</p><p>福哥接受《蘋果》電話訪問，指當時他坐在司機位後面第二排玩手機，其間「收起部機望一望，有架壞嘅大貨車，後面有架私家車（平治護航車）閃晒燈，可能（司機）冇留意，前面乘客嗌我又嗌，睇住佢撞埋去，一抽避唔切，左邊車頭撞埋架私家車，撞完左再撞右，撞得好犀利」。其後福哥擬查看司機情況，卻見駕駛座空空如也，相信他被拋出車，見旅遊巴繼續衝行，於是坐上駕駛座將車煞停，並開車尾門讓乘客落車。有乘客形容福哥是英雄：「如果冇佢，真係死傷慘重。」<br>■記者熊翠蘭</p></body></html>