<html><header><meta charset="utf-8"><title>缺席男友家姐君如生日會江美儀傳情變：分開咗！</title></header><body><h1>缺席男友家姐君如生日會<br>江美儀傳情變：分開咗！</h1><p>今年年初有報道話江美儀同拍拖10幾年嘅吳君祥感情轉淡，加上男友又喺北京開咗製作公司，變咗一年先見得嗰4、5次，於是乎江美儀講明有晒心理準備男友會移情別戀！<br> <br>日前吳君祥個家姐、吳君如喺fb貼咗啲英國慶祝生日相，除咗伴侶陳可辛同愛女陳是知之外，仲有爸爸爸爸夏春秋(冬叔)、吳母及胞弟吳君祥，但係偏偏唔見江美儀嘅踪影，結果惹嚟分手疑雲！<br> <br>昨日江美儀喺中環拍外景，講到情變嘅事，江美儀話：「分開咗！」<br> <br>此話一出，立即惹嚟追問，江美儀再話：「分開啫，只係分開咗做嘢，佢o依家主力喺北京，我喺香港，冇乜特別嘢，佢啱啱喺英國返嚟，喺屋企等緊我！」佢仲話：「我噚晚先拍完劇，跟住又要開《街市》，所以真係行唔到去英國！」唔知屋企人又有冇問返呢件事，江美儀就話：「我阿媽同老竇已經化境，電話都冇個，連message都冇，完全冇乜感覺，因為佢哋知道發生乜嘢事。」<br> <br>至於o依家嘅感情狀況，佢話：「冇進步亦都冇退步，我好隨緣，就算日日見面都可以分開，我哋會盡力維繫！」</p></body></html>