<html><header><meta charset="utf-8"><title>工人姐姐開冷氣都唔畀僱住拆電掣咁惡死？</title></header><body><h1>工人姐姐開冷氣都唔畀<br>僱住拆電掣咁惡死？</h1><p>近日天氣酷熱難耐，不少人都按捺不住要開冷氣涼快一番，但網上竟熱傳一則帖文，疑有僱主禁止外傭開冷氣，甚至以「拆電掣加鎖」來阻止，遭網民狠批虐傭。<br><br>該則帖文由「香港外傭僱主互助會」facebook專頁流出，相信是由一名外傭僱主發帖，帖文稱凌晨1時發現外傭未經他同意下開冷氣，於是立刻關掉冷氣，至凌晨4時他再醒來，發現外傭再次開了冷氣，深感憤怒，甚至揚言「之前打風甘焗（咁侷）佢都頂得順，及開前都會經我批准」。他又透露之前拔掉冷氣電掣，至早前打風才插回，將外傭開冷氣的行為形容為「膽大包天」，並指原想外傭任職滿3個月才讓其在晚上使用，「以加（依家）忍埋今晚，聽朝拆電掣及加鎖」。<br><br>其帖文一出即惹來網民炮轟，指僱主刻薄工人，僱主對待外傭如奴隸，有人亦嘲諷他「有錢請工人，無錢開冷氣」。<br><br>僱主其後反駁外傭有獨立房居住，雙人床加上一台直立風扇，房的其中一邊為窗門，認為自己安排合理，再被網民批評，亦有人揶揄他「間房咁正，應該自己搬入去瞓，做咩益工人？」<br><br>【網民點睇】<br>ChauChau Wong：工人唔係人咩，你熱都會開冷氣喇！點解佢開冷氣就有問題？<br>Lai Man Leung：工人都係人，唔係奴隸，有錢請工人，無錢開冷氣<br>Winnie Ma：連冷氣錢都唔想畀。學咩人請工人呀？自己做啦！<br>Cyane Nam：我晚晚都開比姐姐??佢都係人哋個女嚟㗎。<br>Joe Hong：咁計較，就唔好請工人啦。</p></body></html>