<html><header><meta charset="utf-8"><title>Baby Gym　8個月成效大蔡雪瑩囝囝膽大冷靜</title></header><body><h1>Baby Gym　8個月成效大<br>蔡雪瑩囝囝膽大冷靜</h1><p>【星二代放暑假】現年30歲的前新聞小花蔡雪瑩（Snowy），去年嫁全國政協朱銘泉兒子、上市公司太子爺朱威霖（William），同年誕下囝囝Wesley，下周五Wesley便一歲生日。</p><p>倒行平衡木</p><p>不少父母為令子女可以贏在起跑線，入學前已「軍訓」式催谷。不過，Snowy選擇帶囝囝報讀Baby Gym課程，希望他輕鬆建立自信。Snowy說：「其實我都有同囝囝報咗一個學前班，我同老公傾過，我哋都希望可以攞個平衡，Wesley四個月大就開始上堂，嗰時佢連翻身都唔識，朋友就介紹我去呢啲堂，上咗真係好好多，佢郁動多咗，開心同自信咗，最大分別係鍾意郁多咗。」<br>日前《蘋果》直擊Wesley上課，他人仔細細已非常大膽，外籍導師Terry托着他做後手翻、在單槓上打觔斗及倒後行平衡木，他依然冇有怕，見大家為他拍掌更會含蓄笑咪咪，Snowy說：「其實大部份運動都係想鍛煉佢嘅平衡力，同埋令佢增加自信，好似倒後行平衡木咁，佢踩唔中，自己搵番條木踩呢個過程，可以訓練到佢方向感同平衡力。」</p><p>出街好獨立</p><p>問Snowy可有計劃追個囡囡？Snowy表示一切順其自然，因為照顧一個都好辛苦，囝囝在家十分黐身，唯一出街時好獨立，老師都讚他好冷靜，和其他小朋友亦相處融洽。<br>採訪：小米<br>攝影：林德雄<br>場地提供：The Little Gym</p><p>想隨時獲得更多親子資訊，快啲like Easy PaMa Facebook啦！<br> https://goo.gl/1qWM8g </p></body></html>