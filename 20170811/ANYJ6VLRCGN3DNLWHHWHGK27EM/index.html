<html><header><meta charset="utf-8"><title>幫兔仔改裝摩打？急進谷草王　未開鑼打定開口牌</title></header><body><h1>幫兔仔改裝摩打？<br>急進谷草王　未開鑼打定開口牌</h1><p>今朝早（10日）的晨操，多個馬房均積極派馬落大圈快跳，例如有方嘉柏、苗禮德、容天鵬、蔡約翰、文家良及告達理。其中，一直有谷草王之稱的方嘉柏一向急進，季初賽事例有好成績，值得優先留意。<br><br>方廐出跳馬當中，狀態最好為「赤兔寶駒」，今早在固定策騎員張德明胯下戴防沙眼罩及頭罩跳兩段，此駒一直被評為韁口敏感之馬，但經過休息後，馬身養得更飽滿，而且走過情緒穩定，唔急唔躁，進度相當好。<br><br>另外，上季三戰泥地，獲兩冠一亞未甩過Q的「公証揚鳴」亦有戴頭罩跳兩段，在助手胯下沿欄順走，入直路稍加快，出腳開揚有力。今季早復課且健康好，馬身毛色都做好，相信這匹泥地怪傑勇態已備，隨時再出再勝。</p></body></html>