<html><header><meta charset="utf-8"><title>【雙面手機再現】Yota 3傳變中俄開發　5.2吋E-Ink機背睇訊息</title></header><body><h1>【雙面手機再現】Yota 3傳變中俄開發　5.2吋E-Ink機背睇訊息</h1><p>相信唔少用家都會記得俄製「雙面手機」YotaPhone，在機面屏幕外另加上機背E-Ink屏幕，雖然確實幾有創意，不過市場反應就真係一般。當廠方在2014年底推出第二代YotaPhone 2後，就幾乎再無任何消息，終於到幾個月前傳出YotaPhone將會變成中俄合作，亦正開發第三代手機Yota 3，而日前在俄羅斯網站上更流出相信是Yota 3手機的宣傳圖片，並預計9月時就會在俄羅斯及中國同步上市。Yota 3手機將會用上金屬機身設計，機面設有5.5吋AMOLED屏幕（1,920x1,080解像度），機背則用上5.2吋E-Ink屏幕（1,280x720解像度），如流出宣傳圖上所見，可用E-Ink屏幕閱讀電子書，另外亦能顯示到各項通知訊息。<br><br>至於Yota 3手機其他規格，包括會用上由Android 7.0上開發的Yota OS，再搭載Snapdraon 625處理器、4GB RAM及64GB／128GB儲存、1,200萬像素主鏡頭、1,300萬像素自拍鏡頭以及3,200mAh電池。講到底最重要是價錢，有傳64GB版Yota 3手機定價會在350美元（約$2,736），而128GB版則是450美元（約$3,518），若然屬實的話都算抵玩，唔想同人撞手機款的朋友可以諗諗佢。<br><br>資料來源：PhoneRadar<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>