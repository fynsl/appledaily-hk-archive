<html><header><meta charset="utf-8"><title>感激向華勝提攜</title></header><body><h1>感激向華勝提攜</h1><p>程東在內地發展拍劇，當年發掘他演出幕前的是已故的向華勝，他說：「我要感恩嘅呢個人係向華勝先生，搵我轉演員，佢對我喺呢個行業提攜咗好多。」當年程東只是向華勝旗下一間子公司的製片，忽然有日找他登大銀幕，造就他演員的生命，拍了第一部電影《獄中龍》。<br>程東另一位要感激的是王晶，他笑說：「嗰日去到片場拍《賭俠》，晶哥話你今日扮女人，我話得唔得㗎，估唔到又得咗，呢部係我第一部喜劇。」數到當年惡人，程東自然是一份子，出位的還有成奎安、龍方等，「呢兩位兄弟都走咗。」以往在香港除喜劇外，演的就是黑社會大佬，近年在內地卻有不同，他笑說：「內地嘅戲我有轉型，會去番啲你意想唔到嘅位，例如做商家、政治家，不過仲係好多人都未捨得搵我做老竇囉。」<br>採訪：Sapna</p></body></html>