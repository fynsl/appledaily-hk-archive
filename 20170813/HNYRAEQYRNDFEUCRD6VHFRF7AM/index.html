<html><header><meta charset="utf-8"><title>談大腿十架「最痛係釘同拔嗰吓」</title></header><body><h1>談大腿十架「最痛係釘同拔嗰吓」</h1><p>【本報訊】民主黨成員林子健懷疑遭內地強力部門人員禁錮並施以酷刑，他昨接受《蘋果》專訪時，披露更多被擄走前的細節。林指事發當日到油麻地一間球衣店購物前，曾到信和中心斜對面附近的快餐店借廁所，其間一直未有異樣，最終才於砵蘭街及咸美頓街一帶被擄走。<br>林子健前日召開記者會展示大腿上的「十字架」，畫面觸目驚心。但外界有人質疑他冒着細菌感染風險，仍忍痛召開記者會的動機。林昨坦言，「我夠膽話畀你聽，釘咗落去已經冇咁痛」。他憶述最痛楚的時刻，「最痛係釘入去同拔嗰吓，反而釘咗入去，入咗去唔係好痛」。</p><p>稱被雨淋醒後無遺失物品</p><p>另一爭議是他在沙灘蘇醒後仍能冷靜地乘的士回家。他解釋，在沙灘被雨水淋醒後，發現隨身物品包括手提電話仍完好無缺，「佢（擄人者）又好好心，個袋（背包）又畀返我，電話放返係褲袋……醒返啲衫又着返晒」。<br>對於有網民質疑他回家後將事發時身上的衣物全部清洗，等同毀滅證據，他自言也未能解釋有關行為，「我返到屋企攤咗係梳化，（身上衣物）臭吖嘛，（老婆）佢又叫我洗咪洗。你問我我唔會有意識話要留返啲咩，有啲人就話你隻腳咁痛仲沖涼，我覺得好臭又污糟要沖涼囉」。<br>對於內地強力部門禁錮他後就將其放走，他說：「佢都放咗林榮基啦，有啲有事、有啲冇事，邊有千篇一律？」<br>■記者譚靜雯</p></body></html>