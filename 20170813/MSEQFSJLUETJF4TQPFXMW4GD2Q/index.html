<html><header><meta charset="utf-8"><title>Lynn夫家身家逾百億林文龍娶郭可盈唔駛禮金</title></header><body><h1>Lynn夫家身家逾百億<br>林文龍娶郭可盈唔駛禮金</h1><p>熊黛林(Lynn)去年與郭可頌結婚，榮升做郭太，郭可頌其實是昔日大台花旦郭可盈的胞弟，郭氏姊弟原來大有來頭，其父為郭達昌，做塑膠廠起家，與其妻陳玉蓮共同擁有五間公司，包括寶昌製品廠有限公司、易通玩具製品廠有限公司、可可有限公司、郭氏兄弟製品廠有限公司及力達投資有限公司。2009年更成立家品牌子「Passion」，生產塑膠CD架和儲存箱等，遠銷歐美。<br> <br>郭爸爸於2011年病逝，有指當時遺下逾百億資產和億萬塑膠生意給四名子女，即可欣、可盈、可思同孻仔可頌。一直以來長女郭可欣主力打理家族生意，郭可頌同三家姐郭可思就分擁有自己嘅出口公司同汽車生意，而郭父臨終前，曾要求郭可盈回家打理家族生意。郭爸爸離世後，郭可頌便接手其中的「寶昌製品廠有限公司」及「易通玩具製品廠有限公司」。<br> <br>郭家身家顯赫，郭家千金可盈當年同身份較懸殊嘅林文龍結婚時，於香港洲際酒店舉行婚宴，當時有傳郭家未有收取禮金，婚宴當日，就有周刊記者向郭爸爸求證，而郭爸爸笑住謂冇所謂，再追問佢收取多少禮金時，他只說：「冇㗎！冇㗎！不過佢哋有問我要幾多圍酒席囉！」<br> <br>郭可盈與林文龍結婚就於洲際酒店舉行婚宴，然而郭可頌與Lynn結婚時，就顯得十分低調。去年十月，Lynn突然於微博公佈婚訊，當時只邀請Lynn的經理人任證婚人( 新聞連結： http://bit.ly/2fnkTlH  )。雖然Lynn榮升做百億家嫂，但與老公郭可頌依然好慳家，不時影到他們逛平價商店，如日本城，仲有周刊影到他們結伴返深圳睇傢俬。</p></body></html>