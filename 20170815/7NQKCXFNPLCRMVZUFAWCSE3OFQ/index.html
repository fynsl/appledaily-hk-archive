<html><header><meta charset="utf-8"><title>【食物鏈底層】教書穩定多假期係誤解　暑假變失業高峰</title></header><body><h1>【食物鏈底層】<br>教書穩定多假期係誤解　暑假變失業高峰</h1><p>教師是不少人眼中「薪高假多」的鐵飯碗，但當你以為他們正享受兩個月悠長暑假時，原來暑假是不少合約教師面臨飯碗不保，顛沛流離的日子。現任中學中文科教師郭紹洋說：「我想話畀唔係教育界嘅人聽，唔好睇到老師呢一行咁輕鬆、咁自在。」雖然特首林鄭月娥增加每年36億教育開支，提高0.1班師比例，增加2,350常額教席。但對郭老師這代新老師而言，只是解決燃眉之急。「如果一個社會唔能夠有一種共識，覺得教育係好重要嘅一件事情，咁邊個去承受而家嘅教育問題？咪就係我地下一代囉。（政府）可以再為呢個教育界做多啲，唔係凈係講錢， 係畀番一個老師一個尊嚴、一個公道囉。」<br>記者：陳麗賢　攝影：李錦鏵　剪接：魏利民<br><br>郭深深體會到由合約制度構成學校的「食物鏈」生態。他自2014年在中文大學碩士畢業後，只獲聘為教學助理，之後才升為副教師、合約教師，直到來年成為「常額合約教師」，一直未擺脫合約陰影。郭指出有學校更會將常額教師和合約教師分別安排坐一、二號教員室，令學生知道兩者待遇有別，漸漸產生階級觀念，影響教師威信。<br><br>2006年教育局容許中、小學以合約方式彈性聘用教師，從此打開「同工不同酬」的缺口。學校為了用盡現金津貼，選擇聘用大量教學助理(TA)、副教師和合約教師。他們由於不受教育局《資助則例》約束，薪酬待遇、職業穩定和專業發展機會都遠遜傳統常額教師。他們甚至沒有份參與公積金計劃，年資愈長，跟傳統教師的退休金相距愈大，讓他們感到十分不公。合約制度對學校而言，可幫助每年資源靈活調配；但對教師而言，郭認為有種被「用完即棄」的感覺：「合約老師難聽啲講，其實只係教學工具嚟。學校買咗工具番嚟，你幫我教完今年呢幾班，我就可以考慮換過另一個工具。」<br><br>學年完期暑假之始，就是教師完約之時。一旦不獲原校續約，又趕不及在九月開學前找到新工作，隨時會失業一整年。因此，郭指出老師為保障自己就要未雨綢繆：「四、五月開始好緊張，每日有時間都會留意招聘廣告，一見到有職位你就唔可以有第二秒諗嘢，第一秒就要寄信㗎喇。」無論老師多熱心教學，續約與否往往取決於學校收生數字、政府津貼及資源安排，令不少教師感到無奈和洩氣。<br><br>「我哋成日都話我哋嘅尊嚴何在呢？讀咁多書出嚟，但係工作唔穩定，又要不斷顛沛流離，又要重新適應學生，講緊對我地發展真係相當唔好。」犧牲的不但是教師的專業發展，還有學生的長遠學習。教師直接面對學生，在他們成長過程中既傳授知識，也教育生命。郭認為現時學校教師隨時如走馬燈般換來換去，令學生失去學習對象：「當我教得好，學生說：『阿Sir我想畀你教。』，但我只可以話：『學校唔畀。』咁可以點呢？」</p></body></html>