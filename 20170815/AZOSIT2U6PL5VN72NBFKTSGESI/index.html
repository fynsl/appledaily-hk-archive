<html><header><meta charset="utf-8"><title>【馮仁昭四圍超】方太讚李家鼎唔硬銷</title></header><body><h1>【馮仁昭四圍超】方太讚李家鼎唔硬銷</h1><p>烹飪高手方任利莎（方太）噚日到商台接受訪問，講到近年有好多飲食節目面世，方太話自己都係觀眾之一：「每個都有自己風格，我覺得李家鼎好，夠自然又唔會夾硬強調自己整嗰啲好食，因為好食係人哋講唔係自己話，證明自己識煮。」會唔會想同鼎爺切磋下？方太笑話自己喺亞視咁多年有感情，如果喺其他地方出現，驚觀眾會以為自己開錯台。<br>撰文：馮仁昭</p></body></html>