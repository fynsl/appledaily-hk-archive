<html><header><meta charset="utf-8"><title>【馮仁昭四圍超】倪晨曦保持衝勁做義工</title></header><body><h1>【馮仁昭四圍超】倪晨曦保持衝勁做義工</h1><p>倪晨曦（左）今日30歲生日，日前舉行生日派對同fans慶祝，倪媽媽帶埋兩個姨甥女到場，倪晨曦話唔介意公開歲數：「已經冇乜感覺，唔應該畀啲數字去限制人生路向。希望可以保持現有嘅衝勁，去經營自己網站，進修心愛嘅瑜伽，拍拖反而唔太強求，隨意啦！」佢仲話想去偏遠山區做義工，可惜撞咗工作要延期起行。<br>撰文：馮仁昭</p></body></html>