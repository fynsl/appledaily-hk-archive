<html><header><meta charset="utf-8"><title>帶小巨肺女兒出發戰《一叮》Celine爸機場被開咪「借個女上位嗰個」</title></header><body><h1>帶小巨肺女兒出發戰《一叮》<br>Celine爸機場被開咪「借個女上位嗰個」</h1><p>小巨肺譚芷昀（Celine）一家人昨日早上現身機場出發到美國，出戰下周舉行的《全美一叮》半準決賽。Celine與父親譚順生、媽媽及胞妹入閘之際，機場職員對講機突然大大聲響起一段對話，一男聲問閘口女職員是誰人入閘，女職員回應說：「全美一叮。」之後該男聲就大聲問：「係咪借個女上位嗰個？」見Celine爸急急低頭入閘，未知是否聽到這尷尬一幕。</p><p>現年9歲的譚芷昀今年6月在《全美一叮》（America's Got Talent）唱《My Heart Will Go On》一鳴驚人，至本月初她選唱Michael Bolton的《How Am I Supposed to Live Without You》獲評判按下Golden Buzzer直送她入半準決賽，成為史上首位華人獲此榮譽。Celine將於香港時間下周三上午8時參加半準決賽，節目會進行直播，賽果則於香港時間下周四上午公佈。</p><p>一開學即請假</p><p>Celine自參加《全美一叮》以來，其父亦惹來不少是非，除被薛家燕公開大爆他早年在其藝術中心教唱歌時撬學生外，更有指Celine爸視女兒為搖錢樹及借女兒上位等。想不到昨日Celine與父母及妹妹開開心心出發到美國洛杉磯參賽，臨入閘時其父竟被機場職員形容為「借個女上位嗰個」。<br>昨日上午10時許，Celine與家人現身機場，她邊玩扭計骰邊與父親一起接受傳媒訪問，表現輕鬆。問揀選那一首歌出賽時，Celine爸說：「仲未講得住，到時live騷大家就會聽到。」Celine表示不緊張及有信心，Celine爸就揚言自己壓力比Celine更大，他說：「其實我哋都當佢贏咗㗎啦，去到呢個地步已經係為華人爭光。」 </p><p>「令佢開心就得」</p><p>原來Celine今日本來要開學，但為參賽而向學校請假，Celine爸說：「不過校長好支持，仲發email同我哋講話全校都支持。」可擔心返學後跟不上進度？他說：「唔怕，我哋平時都安排咗好多唔同學習嘅嘢畀佢哋。」對於郭偉亮（Eric Kwok）批評Celine唱歌似機械人，他說：「其實每次都希望可以表現多啲唔同嘅嘢，節目嗰邊亦希望表演特別啲，始終係一個國際性嘅比賽，但Celine最擅長係唱歌，況且佢只得9歲，所以盡量令佢開心就得㗎喇。」<br>訪問後，一家四口邊向記者揮手邊入閘，估計傳媒採訪Celine引起機場職員注意，此時現場一名女機場職員的對講機突然響起，一把男聲問女職員：「邊個入嚟？」女職員就回答說：「全美一叮。」男職員再問：「係咪借個女上位嗰個？」由於對答聲音非常響亮，見Celine爸急急低頭入閘，而譚太亦木無表情，未知二人是否聽到這段尷尬對話。<br>採訪：曹家誠<br>攝影：沈健程</p></body></html>