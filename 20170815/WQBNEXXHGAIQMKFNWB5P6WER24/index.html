<html><header><meta charset="utf-8"><title>陳琪三母女　探訪小企鵝8度之家</title></header><body><h1>陳琪三母女　探訪小企鵝8度之家</h1><p>【星二代放暑假】陳琪和胡諾言育有兩女一子，大女胡芷苓（Jay Jay）8歲，細女胡芷悠（Jacey）4歲，兩姊妹喜愛小企鵝，陳琪日前就三母女到海洋公園親親小企鵝，順便學保育。<br>訓練員安排陳琪、Jay Jay和Jacey換上厚衫和水靴，然後齊齊進入小企鵝攝氏8度的「住所」，訓練員介紹企鵝喜歡玩冰魚及玩吹泡泡等小玩意，可從中訓練牠們。陳琪邊玩邊給囡囡們講解：「訓練員話嗰啲bubble（泡泡）係特製嘅，因為一般嘅梘水可能會影響到小企鵝。」</p><p>好滑好凍</p><p>三母女觀賞完小企鵝玩遊戲後，Jay Jay和Jacey更餵小魚給小企鵝，Jacey興奮說：「我覺得好好玩，我想再餵多啲！」之後陳琪再帶較年長的Jay Jay參加「企鵝全接觸」活動，此活動只限8歲或以上、身高不少於1.3米的小朋友參加，所以妹妹Jacey只能在場館外看，Jay Jay摸完小企鵝說：「我覺得佢好滑又好凍，我摸落去嗰陣隻手又好凍。」陳琪發現Jay Jay顯得緊張，Jay Jay不諱言：「係呀，好緊張，無端端摸摸吓，跟住就走咗去。」<br>陳琪全程非常留心聽訓練員講解小企鵝習性，她說：「訓練員話揀畀我哋摸嘅企鵝，都係特別鍾意親近人，呢度有差唔多100隻企鵝，有部份企鵝係同人好好朋友㗎！」陳琪更乘機教導囡囡愛惜海洋及環保意識。</p><p>囡囡大晒</p><p>陳琪表示安排囡囡暑期活動，將心比己，她說：「我童年都希望媽咪喺放暑假時，唔係叫我補中、英、數、常，同埋仲要學好多體藝活動，我用自己代入孩子度，睇吓佢哋鍾意乜嘢，如果有啲summer camp可以擺低佢哋，由朝到晚，我鍾意做呢啲。」<br>採訪：懷鈺<br>攝影：沈健程<br>場地提供：海洋公園</p><p>想隨時獲得更多親子資訊，快啲like Easy PaMa Facebook啦！<br> https://goo.gl/1qWM8g </p></body></html>