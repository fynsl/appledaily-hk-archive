<html><header><meta charset="utf-8"><title>【馮仁昭四圍超】徐濠縈嘆茶怕人望</title></header><body><h1>【馮仁昭四圍超】徐濠縈嘆茶怕人望</h1><p>噚日下晝4點幾，徐濠縈着住黑白一字膊衫襯黑褲，約咗一男一女去淺水灣嘆下午茶。不過佢似乎怕俾人眼望望，佢哋專登揀咗比較隱閉嘅角落坐，仲傾咗成個下晝，雞啄唔斷。<br>最初徐濠縈冇戴黑超，但眼利嘅佢一發現有人影相，就即戴番黑超。佢哋嘆完茶後，就專登行反方向離開，徐濠縈沿途仲留意有冇人影佢，最後就同朋友去攞車走。<br>撰文：馮仁昭</p></body></html>