<html><header><meta charset="utf-8"><title>【馮仁昭四圍超】雨僑兩年內嫁羅力威</title></header><body><h1>【馮仁昭四圍超】雨僑兩年內嫁羅力威</h1><p>雨僑噚日喺商台宣傳新歌《花季》，歌曲係講女仔等男仔搵自己，現實中嘅話，佢唔會等一個人。而當初同男友羅力威拍拖，就試過對方冇出現，自己就搵朋友陪食飯。<br>至於𠵱家同羅力威係咪等同已結婚？雨僑話：「冇形式上嘅求婚，但原則上表達咗，我哋稍後會上婚前輔導班，但結婚唔會今年，搵場地搵唔切。」佢話大家有共識，會係兩年內嘅事。<br>撰文：馮仁昭</p></body></html>