<html><header><meta charset="utf-8"><title>陳爽多奶　大仔手作母乳Cream贈妹</title></header><body><h1>陳爽多奶　大仔手作母乳Cream贈妹</h1><p>【星二代放暑假】在外國讀書的索妻陳爽提倡母乳，大仔梁駿彥（Adrian）和細女Ashley都是飲人奶，今個暑假陳爽帶兒子參加「手作母乳BB Cream班」，合作整母乳cream送給半歲細女，她說：「阿妹平時沖完涼抹吓身，母乳有好多好處，可以預防濕疹。老實講我好多奶，好想用晒佢。」<br>快滿3歲的Adrian好醒目，懂得加材料和攪拌成cream，聽到媽媽說累了要幫手，馬上乖乖地再攪多幾下，令媽媽甜到入心，陳爽坦言：「餵母乳係好辛苦嘅事，每幾個鐘就要餵奶揼奶，要食好多嘢先可以產到母乳，所以冇諗住快啲瘦身，但覺得佢食咗好健康嘅奶，就有成就感。我覺得餵母乳係好親密時間，細女每次食完好滿足表情，我都感覺好開心。」</p><p>曾攰到想放棄</p><p>雖然谷奶過程十分辛苦，但陳爽仍堅持餵哺大仔半年，但細女到第三個月就想停餵：「Cut咗一日，望住工人姐姐餵奶粉，感覺好唔捨得，BB其實好依賴我㗎，母性出晒嚟，不如順其自然去餵，原來可以搵到平衡，就算有啲媽咪真係好攰，唔可以全母乳，有少少都好，可以畀到BB愛嘅表現。」<br>採訪：余燕儀、懷鈺<br>攝影：陳順禎<br>髮型：Ling Chow@PRIVATE i<br>場地提供：瑞士寶寶<br>導師：Mavis Cheng@TeaTreeDIY</p><p>想隨時獲得更多親子資訊，快啲like Easy PaMa Facebook啦！<br> https://goo.gl/1qWM8g </p></body></html>