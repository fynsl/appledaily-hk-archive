<html><header><meta charset="utf-8"><title>周柏豪諗計對付林敏驄</title></header><body><h1>周柏豪諗計對付林敏驄</h1><p>周柏豪、連詩雅及雨僑早前在中環宣傳電影《西謊極落：太爆．太子．太空艙》，柏豪表示拍攝過程中最重要是忍笑，他說：「對手林敏驄成日爆肚，但好多場戲我都唔可以笑，惟有諗其他完全唔關事嘅嘢，呢個方法都work。」電影講及蝸居問題，柏豪坦言體驗到籠屋床位的苦況：「自己好好彩，有個識逼我投資嘅爸爸，當年樓價低，63萬已經可以買到個190呎單位，仲可以做九成半按揭，後來樓價升，賺咗錢就樓換樓。」 <br>連詩雅目前仍是無樓一族，跟媽咪同住：「平時有錢都係添置傢俬電器，希望媽咪過得好啲，到後來覺得需要買樓嘅時候，樓價已經升得太貴。」<br>採訪、攝影：曹家誠<br>場地提供：粵桂樓</p></body></html>