<html><header><meta charset="utf-8"><title>雨僑冧羅力威有愛</title></header><body><h1>雨僑冧羅力威有愛</h1><p>出道九年的雨僑仍未有冠軍歌，新歌《花季》講潛在的悽慘，在等待中尋開心，雨僑坦言跟自己的人生很相似：「因為呢幾年做嘢好多等待，已經冇覺得唱歌咁重要，自己放好多時間經營網上。」對於被網民取笑是暗星，她沒有不開心：「諗得出形容詞形容你，都係有心思。」</p><p>雨僑和羅力威拍拖六年，甜認男友已求婚，自己更感動到哭：「我哋唔會秘婚，暗星唔好搞咁多嘢，好巴閉咩結婚，正經喺香港行婚禮，最重要係神聖同真誠。」記者笑羅力威似悶男，雨僑力撐男友：「佢份人難捉摸，話說我同佢做朋友時，有次我話要剪片冇飯食，佢約我食飯，去到見到佢朋友一家，原來佢唔得閒陪我，就安排阿強一家同我食，係好有愛心表現。」<br>採訪：余燕儀<br>攝影：仇志德<br>場地提供：御龍軒</p></body></html>