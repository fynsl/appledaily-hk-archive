<html><header><meta charset="utf-8"><title>衛詩雅受訓游到抽筋</title></header><body><h1>衛詩雅受訓游到抽筋</h1><p>衛詩雅熱愛水上運動，今屆新世界維港泳，她和歌手李拾壹及模特兒黃俊豪獲邀參賽，三人開始進行特訓。地獄式訓練課程由三項鐵人教練度身訂做，第一堂已經要游十多個池，詩雅無懼素顏上陣，她說：「事前都好擔心自己過唔到水試冇得比賽，水試要喺45分鐘內游完1,500米，即係30個塘，我好耐冇練水，到時仲要喺維港由尖沙嘴游到灣仔，可能會好大浪，好驚自己游唔到。」</p><p>練水外，還有肌肉訓練，衛詩雅笑說：「練到小腿抽筋，跟住又划艇機，玩完之後兩隻手連拎水樽都冇力。10月29號就比賽，呢段期間接咗四部電影，有三部都擔任主要角色，要練體能又要讀劇本，時間好難分配。」<br>撰文：葉綠悠</p></body></html>