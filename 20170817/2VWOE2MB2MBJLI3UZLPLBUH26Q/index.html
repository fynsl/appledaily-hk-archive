<html><header><meta charset="utf-8"><title>新劇又拍又捏李佳芯屁股張振朗向女友備案：佢好善解人意</title></header><body><h1>新劇又拍又捏李佳芯屁股<br>張振朗向女友備案：佢好善解人意</h1><p>張振朗昨日現身商台，為劇集《踩過界》宣傳，佢話雖然套劇已經被劇透得七七八八，但有機會都應該上嚟傾下。<br> <br>講到佢同李佳芯(Ali)嗰場萬眾期待嘅床上戲，張振朗：「自己都好期待，應該過多個禮拜就會播出，相信亦有唔少Ali迷想睇。」咁拍攝時有冇尷尬？張振朗：「我係有啲怕醜，因為場戲係講Ali做主動，係佢污辱我。」 張振朗話拍攝時有一場需要打Ali屁股，仲要打完「捏」一吓：「因為大家事前冇夾過，所以都有啲NG，前前後後打咗30幾吓。」問到有冇同女友(陳芷尤)備案？佢話：「有講，佢都好善解人意同一定會支持嘅。」</p></body></html>