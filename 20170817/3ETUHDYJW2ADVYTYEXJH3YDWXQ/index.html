<html><header><meta charset="utf-8"><title>歐霸附大勢：拖肥試陣中小勝靠「德」住 - 飛鴻</title></header><body><h1>歐霸附大勢：拖肥試陣中<br>小勝靠「德」住 - 飛鴻</h1><p>愛華頓朗尼、卡拉臣及辛度拉美利斯等新兵表現對辦， 球隊連同英超首輪至今三場正式賽事全勝1:0，預計今晚附加賽首回合主場對克羅地亞球隊夏德也屬小勝格局，捧「讓球主客和」[-1]「和」。<br>「拖肥」今季變動大，盧卡古離隊，朗尼等新兵躋身正選，陣式亦由四後衞變成3-5-2，所以高文不放過任何練兵機會，上圈歐霸外鬥路梳比洛也盡出主力，務求讓眾將盡快適應。<br>上周六英超開鑼，愛華頓靠朗尼一頭定江山，以相同比數擊敗史篤城，可見球隊雖未夾熟，不過防守穩健，至少保持上季取得英超第七的水準。雖然愛華頓實力遠勝夏德，不過考慮到三日後英超要作客曼城，今仗有後顧下但求小勝。球會即將由史雲斯簽下冰島中場基菲爾施古臣，但此子未能趕及在今仗披甲。</p><p>上屆克甲季軍夏德，今季聯賽五輪的唯一大戰作客1:3不敵薩格勒布戴拿模，實力未見進步，首回合作客拖肥輸一球應收貨。<br>周四另一場歐霸附首回合阿積士迎戰洛辛堡。阿積士季初不勝，在歐聯外遭尼斯淘汰後，首輪荷甲又不敵荷華高斯；洛辛堡則回勇，近三戰皆攻入對手至少兩球贏波。阿積士季初失球不少，迎洛辛堡勢必大手交易，捧入球「大」。<br>文：飛鴻</p></body></html>