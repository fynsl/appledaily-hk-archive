<html><header><meta charset="utf-8"><title>魚樂無窮：雙重驚喜績優股 - 唐牛</title></header><body><h1>魚樂無窮：雙重驚喜績優股 - 唐牛</h1><p>這邊廂騰訊（700）業績遠勝預期，那邊廂舜宇光學（2382）大熱倒灶未能染藍，今日騰訊勢必高開，但炒股炒預期，未來一季又係安全期，畏高嘅繼續分段吸納吧。<br>舜宇則低開難免，但有靚靚業績加持，股價遲早又破頂，跌出來的機會，你唔會錯過吧。<br>聯通（762）混改計劃出籠，A股戰略投資者星光熠熠，包括百度、阿里巴巴、騰訊、京東等，點睇都係利好消息，今日勢必gap up。<br>驚高追嘅不妨考慮中石油（857），同樣有着混改基因，兼有盈喜護身，股價最新回落至1個月低位，值博率一流。<br><br>另一隻值博嘅盈喜股，係老牌工業股萬裕（894），盈喜主要受惠電子行業復蘇及規模效益，令收入及毛利顯著增長，投資物業公允值增加則屬錦上添花，月初報喜後最高炒至0.98元，噚日一棍發力dayhigh收，都只係0.93元，仍有水位。<br>集團7月時曾發通告，已就出售資產訂立諒解備忘錄，會唔會喺放榜後有新進展？值得期待。事實上，萬裕每股NAV達2.61元，市賬率只得0.36倍，賣產釋放價值帶來嘅動力，難以想像！</p><p>唐牛<br> http://www.fb.com/tongcow88 <br>本欄逢周二、四刊出</p></body></html>