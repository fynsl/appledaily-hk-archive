<html><header><meta charset="utf-8"><title>慈母手中釘 - 陳也</title></header><body><h1>慈母手中釘 - 陳也</h1><p>蛋：通通都叫荷蘭蛋。就算問荷蘭叻，都無得解。<br>釘：入肉十字釘，落釘的地方，假如是土瓜灣舊樓，釘主肯定是出晒名的收樓爛仔田×。<br>報警：有時效限制。第一時間報警，有效。過了N粒鐘，過期。甚至乎如左報說的，要依法追究報案者！保安局長，準備好條lan線未？<br>妄自臆測：大腿上那廿口釘，是不是中國製造？從銅鑼灣書店到大腿釘與一地兩檢，祖國慈母啊，對香港真的無微不至！<br>無毒的釘：環保署指癱瘓了香港十幾個海灘的硬脂無害，說是每包即食麵裏都有的東西。咁廿口釘，所有中小學生書包實有，閒閒地一班三十人有過千口釘，而影子小學肯定最多釘，多到足以釘蓋！<br>真係忍唔住笑，大腿被釘，惹到女議員忍俊不禁（甚至失禁），太厲害了，梁君彥試吓在臉上釘廿釘，如果建制派笑到猝死，唔使追討他們的薪俸，好走。<br>人釘人？球員小心，藍絲會在場內惡毒大叫：有病去睇醫生啦，你估你係美斯！</p></body></html>