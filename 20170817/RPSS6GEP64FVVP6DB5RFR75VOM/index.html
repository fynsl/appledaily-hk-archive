<html><header><meta charset="utf-8"><title>中環在線：陳智思放棄上環「永健坊」 - 李華華</title></header><body><h1>中環在線：陳智思放棄上環「永健坊」 - 李華華</h1><p>早於2014年，亞洲金融（662）總裁陳智思以公司名義，開咗間針對50歲以上人士嘅健體中心「永健坊」，仲以6,000萬元買入上環一幢三層物業去搞，除咗有得健身同參加興趣班，仲有姪女陳曉鈴親自打理嘅餐廳，都幾揼本。可惜，噚日陳智思喺業績會上宣佈，永健坊做到9月就唔做喇。<br>佢話，雖然永健坊口碑好好，唔做令好多客覺得好可惜，無奈經營3年都達唔到收支平衡，會員人數唔達標，買晒成棟物業嘅投資太大，真係好難再做落去。<br>不過，陳智思依然睇好銀髮市場，佢話會考慮用成本低啲嘅形式再做過，好似上門服務咁，但暫時未有決定，要觀望香港與內地嘅同業點搞先。<br> <br>李華華</p></body></html>