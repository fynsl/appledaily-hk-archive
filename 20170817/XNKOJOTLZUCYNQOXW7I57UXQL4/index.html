<html><header><meta charset="utf-8"><title>上原多香子背夫偷食盛傳與阿部力仲有床照未曝光</title></header><body><h1>上原多香子背夫偷食<br>盛傳與阿部力仲有床照未曝光</h1><p>日本組合SPEED成員上原多香子被爆曾背夫偷食，其丈夫TENN三年前疑發現妻子不忠後自縊身亡，醜聞導致多香子與姦夫阿部力形象破產，多香子完成正公演嘅舞台劇後已再沒有工作在手，更盛傳已有AV商向佢招手。<br>日本雜誌《女性SEVEN》公開多香子與阿部力對話內容，同埋啜嘴合照，據指係TENN發現後用手機拍低，內容除咗有「好想見你」，仲有「想生兩人的小朋友」同「肌膚緊貼感覺與過往的完全不同」等情慾對話。<br>報道話多香子係因為打算再婚嫁新歡高山和也，要與亡夫撇清關係，從而激嬲TENN家人向雜誌爆料。消息指，TENN拍低嘅證據唔止咁少，《女性SEVEN》手頭上仲有更多香子與阿部力更激嘅照片仲未公開，如果床照真係曝光嘅話，相信令多香子更加難以翻身。</p></body></html>