<html><header><meta charset="utf-8"><title>【馮仁昭四圍超】林嘉欣生日唔記得</title></header><body><h1>【馮仁昭四圍超】林嘉欣生日唔記得</h1><p>林嘉欣噚日39歲生日，前日嘉欣同唱作人Merry Lamb Lamb、小畫家凝映一齊，為佢哋嘅繪本拍廣告。今次係嘉欣同廣告商第三度合作，廣告商好錫佢，專登幫佢搞咗個迷你生日會，嘉欣話：「剛才真係好驚喜，因為呢排囡囡就嚟開學，太多嘢發生，我連自己生日都唔記得咗！」嘉欣嘅生日願望好簡單：「希望大家都身體健康！」<br>撰文：馮仁昭</p></body></html>