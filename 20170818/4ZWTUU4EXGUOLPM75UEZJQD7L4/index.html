<html><header><meta charset="utf-8"><title>【美食博覽】排通宵先搶到1蚊100粒燒賣　即刻撚番幾味</title></header><body><h1>【美食博覽】排通宵先搶到1蚊100粒燒賣　即刻撚番幾味</h1><p>今年美食博覽重點「好西」之一，就是1蚊100粒燒賣！有人排通宵冇去搶鮑魚亦搶唔到果醋，退而求其次成功以$1入手100粒燒賣，都叫冇白費功夫！</p><p>之不過當手執100粒燒賣返屋企，除了蘸豉油食外，仲可以點食？務求盡快消滅100粒燒賣，為大家介紹「燒賣七食」，睇落膠膠哋，但味道也不錯，其中幾款仲可以做餸佐飯。<br></p><p>（一）花之戀<br>材料：parma ham、黑松露醬、魚蓉燒賣<br>做法：將parma ham捲着已熟的燒賣，面層加黑松露醬<br><br>（二）鵪春蛋燒賣<br>材料：鐵蛋、魚蓉燒賣<br>做法：鐵蛋切半放燒賣上蒸10分鐘<br><br>（三）蟹籽芥末燒賣<br>材料：蟹籽、芥末粉、魚蓉燒賣<br>做法：把蟹籽放上燒賣蒸10分鐘，灑上芥末粉<br><br>（四）軍艦搗<br>材料：午餐肉、紫菜、魚蓉燒賣<br>做法：將午餐肉放燒賣上蒸10分鐘。蒸熟後，再用紫菜捲起<br><br>（五）清酒燒賣<br>材料：薑、蒜頭、葱、辣椒、雞湯、清酒、沙白、魚蓉燒賣<br>做法：<br>1.先把薑、蒜頭、葱、辣椒切好，燒賣切片<br>2.把切碎的材料炒香，加適量雞湯和清酒煮滾<br>3.加入沙白，煮至全部打開後熄火，最後加葱花<br><br>（六）魚香茄子<br>材料：茄子、鹹魚肉、蒜蓉 、葱、辣椒、魚蓉燒賣<br>做法：<br>1.先把蒜頭、葱、辣椒、茄子及燒賣切粒，鹹魚去骨拆肉<br>2.切好的茄子放鹽水略浸，隔水備用 <br>3.蒜頭、辣椒、鹹魚肉及燒賣爆香，加入茄子同炒<br>4.加適量生抽、生粉水調味再略炒<br>5.熄火，加入適量葱花<br><br>（七）老干媽醬爆燒賣<br>材料：老干媽辣椒醬、魚蓉燒賣<br>做法：先把燒賣切片，炒香，加入老干媽辣椒醬<br><br>記者︰許嘉欣<br>攝影︰鄭明川<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>