<html><header><meta charset="utf-8"><title>自爆睇舖直落　蔚雨芯視察樓盤</title></header><body><h1>自爆睇舖直落　蔚雨芯視察樓盤</h1><p>【爆相爆片】擁32D上圍嘅「魔鬼胸」蔚雨芯（Rainky），舊年簽約吳奇隆旗下公司，返咗內地發展咗一段時間，最近轉移陣地返香港，接拍劇集、兩部電影同美容院代言人等，亦加入華星冰室做市場經理，瓣數多多。<br>大前日《蘋果》讀者洪先生透過「爆相爆片」，話見到Rainky去咗睇荃灣新盤荃城匯，佢當日素顏現身，着住一件牛仔褸包到實，pure又清純。洪先生話：「今日大約4點45分左右，見佢同一個男人一齊去睇樓，另外仲有兩名地產男代理，佢去睇完示範單位，再去咗模型區，睇咗足足5分鐘，好似幾有興趣。」其間亦有人認得佢，仲話：「Rainky Wai？正喎！」</p><p>鍾意三房</p><p>馮仁昭問Rainky係咪買樓？佢話只係去參考吓，自言未有能力上車：「我陪經理人去睇咋，嗰朝我哋仲去埋睇舖，因為有份投資嘅華星冰室想開分店，我哋去完元朗、大埔，咪順便睇埋荃灣樓囉，經理人同太太都好想買，我去參考吓。」Rainky坦言90後置業好難，自己好鍾意三房間隔：「人人目標都係買樓啦，其實首次置業首期好吸引，但自己未敢供住，仲要搏命啲。」</p></body></html>