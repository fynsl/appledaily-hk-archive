<html><header><meta charset="utf-8"><title>【馮仁昭四圍超】東東第二次拜訪就求婚</title></header><body><h1>【馮仁昭四圍超】東東第二次拜訪就求婚</h1><p>陳曉東（東東）入行咁多年好多緋聞，日前佢接受奇妙電視節目訪問，講番咁多年同周麗淇、梁詠琪、李彩華等等嘅女藝人傳緋聞，佢就話除咗佢承認過拍拖嘅張栢芝，全部都係假。<br>已經係人夫同人父嘅東東，講到老婆王妤嫻，仲自爆第一次去佢屋企拜會，第二次就提出結婚！東東亦唔介意認係奉女成婚，仲話當時雙方家長聽到都嚇呆咗！<br>撰文：馮仁昭</p></body></html>