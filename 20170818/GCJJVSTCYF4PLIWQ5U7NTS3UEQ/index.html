<html><header><meta charset="utf-8"><title>中環在線：太古郭鵬退休讀書？唔好啩！ - 李華華</title></header><body><h1>中環在線：太古郭鵬退休讀書？唔好啩！ - 李華華</h1><p>太古A（019）老臣子郭鵬（Martin Cubbon）喺太古集團效力31年，即將於10月正式退休，辭任財務董事，亦唔再喺太古集團擔任任何職位，噚日係佢最後一次出席太古業績會。<br>問到退休有乜計劃，會唔會走去讀書？佢就笑笑口話，已經讀夠書喇，不過應該會繼續留喺香港，覺得喺呢度幾開心咁話。<br>59歲嘅郭鵬，1986年加入太古集團，主要幫太古A睇數，1998年起任財務董事11年，之後曾經去咗睇地產業務，後尾又做番企業發展及財務董事至今。對於接任嘅劉美璇，佢稱讚對方能幹，相信會比自己做得更好。<br><br>李華華</p></body></html>