<html><header><meta charset="utf-8"><title>【馮仁昭四圍超】黃紫盈自認廚房達人</title></header><body><h1>【馮仁昭四圍超】黃紫盈自認廚房達人</h1><p>黃紫盈噚日現身美食博覽，示範煮「黑松露帶子意粉」，佢話：「以前喺日本留學，都係自己照顧自己，所以都識煮嘢食。」男友有冇試過佢嘅廚藝？佢笑話：「讀中學已經好鍾意煮嘢食，成日整蛋包飯、意粉、蛋糕帶返學校，男女都食過。」現任男友呢？黃紫盈話：「有，佢話OK。」佢又話𠵱家同男友感情生活健康，有冇結婚計劃？佢話：「事業為重。」<br>撰文：馮仁昭</p></body></html>