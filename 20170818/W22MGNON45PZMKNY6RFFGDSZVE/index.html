<html><header><meta charset="utf-8"><title>【嘉琦親手切咗隻豬】多位騎師搶奪鎮倉寶！呂健威：我唔方便講</title></header><body><h1>【嘉琦親手切咗隻豬】<br>多位騎師搶奪鎮倉寶！呂健威：我唔方便講</h1><p>練馬師呂健威今午（17日）舉行季前馬房拜神儀式，祈求新季人馬平安，成績上升。多位馬主及一對男女騎師梁家俊、蔣嘉琦出席，場面熱鬧，嘉琦BB更親手切咗隻燒豬。<br><br>呂健威前季有38Win，平了個人最佳成績，可惜上季下降至23Win是近四季新低，不過卻憑「幸運如意」贏得主席短途獎，乃倉主從練首項國際一級賽頭馬，吐氣揚眉。<br><br>呂健威說：「前季我成績好，導致我上季不少馬評分飽和，需時調整，其實上季尾馬房整體成績已見好轉，希望新季各駒進度理想，取得好成績。」<br><br>十月初日本短途馬錦標報名馬名單，鎮倉寶「幸運如意」榜上無名，呂健威說：「『幸運如意』新季會以年底國際賽為首要目標，新季不會遠征海外。此匹六歲馬目前健康理想，戰鬥力可維持，牠留在港角逐各項短途級際賽，不可能場場都搵主席短途獎的拍檔布文操刀，布文也未必得閒，現時有幾位騎師向我索騎『幸運如意』，我在考慮中，但不放便講是哪幾位騎師。」<br><br>「幸運如意」馬主幸溫佩珊今午亦有到場拜神，她說澳洲和日本馬會都曾邀請該駒季初遠征，不過團隊認為12月香港國際賽最重要，所以決定留港出賽，而「幸運如意」暑假後重了數十磅，由於此馬向來非常難增磅，所以她希望愛駒能繼續食多些東西。</p></body></html>