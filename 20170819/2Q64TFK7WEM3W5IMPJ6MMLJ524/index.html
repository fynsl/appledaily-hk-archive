<html><header><meta charset="utf-8"><title>許晉亨家族坐擁百億資產霍啟剛長子嫡孫多公職</title></header><body><h1>許晉亨家族坐擁百億資產<br>霍啟剛長子嫡孫多公職</h1><p>香港城中有唔少富豪家族，而佢哋嘅子女雖然被視為豪門少爺同千金，不過其實好多都好能幹，唔止繼承家業，有唔少仲有公職在身。<br><br>霍啟剛<br>38歲嘅霍啟剛係霍英東嘅長子嫡孫，佢除咗係霍英東集團副總裁之外，佢喺社會有唔少公職，當中就包括香港青年聯會主席、天津市政協委員等，而佢更喺去年嘅巴西奧運做擔任香港奧運代表團團長。<br> <br>許晉亨<br>今年55歲嘅許晉亨係已故船王許愛周幼子許世勳嘅細仔，08年同李嘉欣結婚之後育有囝囝Jayden。而許晉亨現時喺家族嘅中建企業入面擔任董事之一，而家許氏家族資產喺2006年估值達200億港元。<br> <br>莊家彬<br>莊士集團主席莊紹綏嘅長子莊家彬05年加入莊士集團，現於莊士集團擔任聯席董事總經理，而其家族資產估計逾80億元。<br> <br>邱詠筠<br>已故遠東集團創辦人邱德根的孫女邱詠筠，12歲去英國留學，02年喺倫敦大學國王學院畢業後回港，現時擔任遠東發展及帝盛酒店主席，去年仲獲得首屆世界傑出華人青年大獎。</p></body></html>