<html><header><meta charset="utf-8"><title>「唔會大搞百日宴」霍啟剛湊細女　快辦回鄉證</title></header><body><h1>「唔會大搞百日宴」<br>霍啟剛湊細女　快辦回鄉證</h1><p>【爆相爆片】霍震霆大仔霍啟剛與內地跳水皇后郭晶晶結婚將近5年，生了長子中曦，而細女中妍於4月出世，現在接近4個月大了，一家四口湊成一個「好」字。啟剛夫婦一向低調，甚少被影到帶同子女外出，本報讀者黃小姐日前就透過「爆相爆片」撞到啟剛帶了B女中妍去上環中旅社申請回鄉證，當時有工人及一名打扮樸素的中年婦人同行。</p><p>中年婦協助</p><p>根據黃小姐提供的相片，當時啟剛與中年婦人在中旅社門口傾談，黃小姐表示：「佢帶個女去申請回鄉證。霍啟剛去交表，工人就抱住BB喺櫃位影相，佢哋搞咗5分鐘就走，見到霍啟剛負責推BB車，中間見佢仲有同BB玩嘟嘴𠱁BB笑，見佢推嗰架BB車有用到紗巾，但係就有啲殘舊。」之後，啟剛先推BB車離開，中年婦人繼續留下辦理申請，兩人5分鐘後會合，當時BB與工人已不見了，估計已由司機接送走先，而啟剛與中年婦再傾多一陣，就獨自向中環方向急行。</p><p>「都攞咗先啦」</p><p>本報致電啟剛，問他幫囡囡搞回鄉證是否計劃返內地旅行探親，他表示：「暫時冇計劃去但係都攞咗先啦！肯定有機會去！」再問到霍家有否幫囡囡大搞百日宴慶祝，他表示：「唔會大搞住啦，都係屋企自己食飯，仲係好細呀嘛！」啟剛雖忙搞體育公務，日前就有傳媒影到他與晶晶帶同一對子女去溫哥華度假，同行還有保母及工人，之後兩公婆返港即帶大仔轉機去北京探晶晶娘家，而囡囡就未有同行。<br>採訪：唐如</p></body></html>