<html><header><meta charset="utf-8"><title>隔牆有耳：漸凍人症協會料5年後現財困 - 李八方</title></header><body><h1>隔牆有耳：漸凍人症協會料5年後現財困 - 李八方</h1><p>3年前外國係社交網興起「冰桶挑戰」，透過淋冰水俾一般人感受肌萎縮性脊髓側索硬化症（ALS）患者、即俗稱「漸凍人症」患者苦處，為「漸凍人症」患者籌款，呢股風氣之後吹到香港，好多名人、明星響應，亦為香港肌健協會共籌得3,000萬款項，不過3年過去，「冰桶挑戰」風潮已過，原來當年籌得嘅錢亦用咗一大部份，香港肌健協會5年後可能再面對財困。<br>協會秘書長潘沛金話，3年前籌得嘅3,000萬已用咗逾448萬元，當中近半用嚟支援同協助80名「漸凍人症」患者，47萬用嚟舉辦宣傳活動，其餘用係行政工作上，𠵱家推算餘下嘅錢只夠支持協會運作多5年，潘沛金「漸凍人症」患者日常生活上唔少開支費用高昂，好似呼吸機費、住院費同出入交通費，雖然有傷殘津貼同關愛基金等資助，但都係唔夠，所以希望政府針對「漸凍人症」患者提出合適政策協助。</p></body></html>