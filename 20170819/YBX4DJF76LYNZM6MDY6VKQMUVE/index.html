<html><header><meta charset="utf-8"><title>《同盟》舌戰敖嘉年李璧琦：好comfortable下完成</title></header><body><h1>《同盟》舌戰敖嘉年<br>李璧琦：好comfortable下完成</h1><p>星期四播出的大台劇《同盟》最吸睛嗰一幕，就係敖嘉年隊咗兩啖酒用嘴對嘴方式餵李璧琦飲，當中見到最少有一邊條脷伸出嚟見觀眾。但敖嘉年更快手，喺被李璧琦「佔上風」之時，好快手咁拎起張被遮住……。<br><br>身在台灣錄歌兼拍MV嘅李璧琦(Becky)，講到今次演出：「今次係我嘅第一次，呢個都係角色設定，配合劇情發展，之後所有角色都會各有各激㗎，我都好感謝監製搵我，所以我都要盡力做好報答大家。拍嗰陣嘉年好nice，大家好comfortable下完成，希望大家會對此劇留下深刻印象啦。」Becky仲話：「我自己都希望多一點突破，今年會向音樂方向發展了！ 」</p></body></html>