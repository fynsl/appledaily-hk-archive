<html><header><meta charset="utf-8"><title>衛蘭呻好耐冇拍拖</title></header><body><h1>衛蘭呻好耐冇拍拖</h1><p>衛蘭（Janice）早前到台灣拍攝國語歌MV，昨日她到商台宣傳時說：「拍咗3個MV，完全冇時間行吓街，仲喺台灣識左MV個男主角，有keep住同佢用國語聯絡，不過佢好細個呀，我哋friend嚟咋。」Janice直言現時不談戀愛只談工作：「下年1月又開騷，啱啱又出咗新碟要宣傳，忙緊自己嘢都冇機會識人，我都覺得好似好耐冇拍拖咁。」</p></body></html>