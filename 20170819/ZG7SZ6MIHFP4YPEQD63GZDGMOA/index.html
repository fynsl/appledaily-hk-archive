<html><header><meta charset="utf-8"><title>【好過冇？】嘩，咁嘅賽績……！小鮮肉史卓豐　首次接手馬王</title></header><body><h1>【好過冇？】嘩，咁嘅賽績……！<br>小鮮肉史卓豐　首次接手馬王</h1><p>練馬師姚本輝是年輕騎師史卓豐的主要支持者，上季兩人合作取得六場頭馬，所以史卓豐當然要落力為姚本輝操馬，力求保住這個地盤。<br><br>今朝姚本輝又向小鮮肉史卓豐提供新座騎，安排豐豐歷來首次接手一匹馬王，在泥地大跑道快跳800米。不過，這匹馬王絕對實力有限，牠就是現評五班28分之「吉利馬王」。此駒11戰最叻只跑過一次第四，但那次得殿軍已輸11個馬位，毫無威脅力。<br><br>既然「吉利馬王」賽績如此不濟，史卓豐是否白操，未來都無力爭功呢？咁又未必，始終此駒本月才剛轉四歲，亦曾在四班評47分只負3.25馬位，如今五班28分低得多，同父系馬「火箭駒」將是明年打吡焦點，血統非早熟，所以「吉利馬王」一旦成熟冒勇，就算沒有高質，但在五班負輕磅，應大有可為。</p></body></html>