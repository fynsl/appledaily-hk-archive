<html><header><meta charset="utf-8"><title>【一周必看】着火辣比堅尼　人母何嘉莉上圍升Cup</title></header><body><h1>【一周必看】<br>着火辣比堅尼　人母何嘉莉上圍升Cup</h1><p>【一周必看】今年37歲嘅何嘉莉(Lillian)，同前夫甜品店太子爺黃逸璋育有5歲囝囝Jean。前年Lillian宣佈再嫁機師Gerald，今年6月，佢喺IG宣佈再度陀B，現時陀住8個月BB嘅Lillian，除咗勤做孕婦瑜伽外，日前仲將個耳筒放喺個肚上，俾肚裡BB聽音樂。<br><br>距離生B仲有唔夠兩個月，星期一(15號)Lillian就貼咗張着住橙色比堅尼嘅相上IG，上圍明顯升Cup嘅佢，手腳都冇乜贅肉，而最覺眼嘅反而係肚中間個肚臍，已經凸晒出嚟。平時勤做產前運動嘅佢，仲hashtag咗#keepinshape，的確靚媽身形又keep得唔錯喎。</p></body></html>