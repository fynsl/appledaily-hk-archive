<html><header><meta charset="utf-8"><title>【旅遊籽】曼谷平中貴酒店試住報告　$3,700享最靚無邊泳池</title></header><body><h1>【旅遊籽】曼谷平中貴酒店試住報告　$3,700享最靚無邊泳池</h1><p>【旅遊籽：浪迹遊蹤】<br>曼谷酒店密密開，花多眼亂，但4月新開幕的「137 Pillars Suites &amp; Residences」無疑是矚目之作。酒店樓高32層，凌駕樓頂的天台泳池與周邊大廈高度相若，水平望過去，密麻麻的建築剛好反射在水面，連泰國通胡慧沖都評價為全曼谷最靚的天台泳池。風頭本應一時無兩，直至Park Hyatt三個月前落戶曼谷，將房價定為全集團最平，僅$2,000便能入住。記者當然搶先到曼谷試住，再集合另一間四星精品酒店，每晚$660卻實用大體，平中貴各有選擇，即睇試住報告揀你心水。</p><p>奢華套房　貴賓級待遇</p><p>137 Pillars集團本在清邁擁有一座過百年歷史的古宅Resort，如今終於擴展到曼谷，選址在BTS Phrom Phong 站附近，每15分鐘有穿梭巴士駁腳。酒店分為套房及服務式公寓兩種房型，前者價錢稍貴，每晚索價$3,700，標榜貴賓級服務和配套。先參觀房間，單是標準房型已經690呎，湯碗大的浴缸足夠容納四個人浸浴，露台闊落，加多$500左右，便可升級多享一個客廳及客廁。僅有套房住客可使用最高的天台泳池，270度飽覽市景，單就景觀便值回房價。<br>連check-in櫃台、健身室等設施都設有套房專用，私密度甚高。同幢的服務式公寓房價相宜，每晚只需$1,000，配備廚房和洗衣機，較適合一家大細入住。即使不能上最高的天台泳池，亦有27樓的泳池和特大水療按摩池，縱然景觀不算非常遼闊，但比起其他五星酒店仍是略勝一籌。</p><p>137 Pillars Suites &amp; Residences</p><p>地址：38 Sukhumvit Soi 39,Klongton-Nua,Wattana,Bangkok<br>房價：每晚$3,643起<br>查詢： http://137pillarshotels.com/hotels/bangkok </p><p>座落鬧市　全景酒吧</p><p>想住近點市中心，「Park Hyatt Bangkok」正正座落於Central Embassy商場樓上，距離BTS Phloen Chit站3分鐘的步行路程。酒店最基本的房間Park King面積過500呎，採用開放式浴室間隔，全天候落地玻璃，十分光猛。酒店整體簡約優雅，不論大堂、接待處及餐廳都佈滿畫作及藝術品收藏。酒店9樓有40米長的無邊泳池，面向英國大使館，景觀開揚，炎夏暢泳一樂也。私心推薦位於34至36頂樓的餐廳「Penthouse Bar &amp; Grill」，樓底高裝潢時尚，更坐擁璀璨繁榮的曼谷夜景。通過紅色的走廊，會來到時尚感十足的小酒吧。過百款的威士忌可供選擇，價格由$75起，實是超值之選。</p><p>Park Hyatt Bangkok</p><p>地址：Central Embassy,88 Wireless Road,Lumpini,Pathumwan,Bangkok<br>房價：每晚$1,998起<br>查詢： https://bangkok.park.hyatt.com </p><p>典雅雲石風　性價比之選</p><p>旅行不一定要豪住，從BTS Thong Lo 站步行8分鐘，會到達純白典雅的「Salil Hotel」新分支。大堂以冷色調搭配雲石，大方得體。樓層以雀鳥為題，由當地畫家親手髹上壁畫，連房卡亦印上相同圖案，甚具設計感。房間面積300至485呎，小巧實用，mini-bar的零食和咖啡免費享用。小廚房雖則沒有爐頭，但竟有微波爐和餐具，方便買消夜回房開餐。每間房都具備熨斗和日本進口的全自動馬桶，感覺貼心。天台泳池比起名牌酒店當然小巫見大巫，但記者欣賞旁邊的休息室，內有多種益智遊戲解悶，如Uno、層層叠、甚至迷你麻雀，大班朋友就最啱住。</p><p>Salil Hotel Sukhumvit 57</p><p>地址：24 Soi Sukhumvit 57（Baan Kluy Nua）,Klong Ton Nua,Wattana,Bangkok<br>房價：每晚$625起<br>查詢： http://www.thesalilhotel.com </p><p>Travel Memo</p><p>機票：乘搭泰國航空直飛曼谷，經濟艙機票連稅1,996港元起<br>簽證：持香港特區護照或BNO均毋須簽證 <br>滙率：每1港元約兌4.25泰銖，文中價錢已折算成港元<br>鳴謝：泰國政府旅遊局（香港）<br><br>記者：陳海利、翁怡富<br>攝影：周芝瑩（部份圖片由受訪者提供）<br>編輯：馮秀珍、郭芝諺<br>美術：黃創泰</p></body></html>