<html><header><meta charset="utf-8"><title>劉倩婷被好姊妹感動李姿敏賀賢擺酒　恨生B湊好字</title></header><body><h1>劉倩婷被好姊妹感動<br>李姿敏賀賢擺酒　恨生B湊好字</h1><p>現年29歲、2009年港姐亞軍李姿敏去年接受大她24年的本港澳洲籍練馬師賀賢（David）求婚，上月二人在澳洲墨爾本正式拉埋天窗，昨晚一對新人在中環四季酒店補擺喜酒，宴開25圍，同屆冠軍兼好姊妹劉倩婷及季軍的熊穎詩繼澳洲陪嫁後，昨晚亦前來飲宴。</p><p>跟傳統斟茶</p><p>李姿敏昨晚身穿白色露肩低胸貼身婚紗與賀賢會見傳媒，賀賢就當眾兩次咀老婆面珠，李姿敏透露在澳洲婚禮宴請了70、80人，由於夫婿父母在港有不少朋友，故就在港補擺喜酒。李姿敏透露昨日未有接新娘環節，不過都有入鄉隨俗的斟茶儀式，而父母亦有催二人生BB。賀賢表示若有BB，希望老婆保持神秘，不要透露性別，李姿敏表示：「自己第一胎想生仔，第二胎生女，湊夠一個好字，因為哥哥可以保護妹妹，自己都係傳統嘅人，到時要好忍得口，買BB衫一定要忍唔好買住，唔透露得性別畀老公知。」</p><p>當年擔紅遮</p><p>劉倩婷與老公李丞責前來到賀，她笑言一對新人生B應該自動進行中，指他們不止生一個：「見到佢哋咁多年，仲開花結果，喺澳洲婚禮，新娘忍唔住喊咗好多次，David都有，自己當年都係四季出門，係李姿敏擔紅遮，所以今日嚟特別感動，澳洲只得6度，我喺身上貼咗10個暖包，冒住凍經歷最難忘一刻。」<br>採訪：馬建華<br>攝影：仇志德</p></body></html>