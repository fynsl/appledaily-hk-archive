<html><header><meta charset="utf-8"><title>歐鎧淳　沙律完美伴侶男朋友都拍過《點五步》</title></header><body><h1>歐鎧淳　沙律完美伴侶<br>男朋友都拍過《點五步》</h1><p>講香港棒球隊嘅電影《點五步》入面，兩位男主角林耀聲同胡子彤都係運動型嘅型男，佢哋兩個除咗一齊拍戲係好拍檔之外，就連搵女朋友都係好相似，一個係香港泳壇「美人魚」歐鎧淳（Stephanie），另一個就係運動型靚女張沛樂(沙律)。<br><br>25歲嘅沙律模特兒出身，擁33E魔鬼身材配天使面孔，封號「J界女神」，男朋友林耀聲就有「基界男神」嘅稱號，真係好夾。沙律除咗參加過ViuTV選美真人騷節目《美選D.n.A》之後，喺大前年仲拍過天堂鳥嘅《What You Want》MV。<br><br>喺舊年嘅里約奧運，歐鎧淳以「最美持旗手」身份現身，之後仲有被稱為「東方維納斯」，極速成為仙氣女神，廣告一個接一個，之後佢就同胡子彤拍拖，一個係代表香港參加澳運嘅泳隊成員，一個係香港棒球隊，真係天生一對。</p></body></html>