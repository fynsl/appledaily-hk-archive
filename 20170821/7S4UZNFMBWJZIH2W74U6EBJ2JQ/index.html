<html><header><meta charset="utf-8"><title>經濟客艙：除了特朗普因素 - Captain Cool</title></header><body><h1>經濟客艙：<br>除了特朗普因素 - Captain Cool</h1><p>有時候了解你另一伴嘅投資動向，或者可以減少不必要誤會。<br>我：「叫咗你唔好成日左諗右諗啦」<br>她：「唔係呀……上星期四凌晨兩、三點，佢仲對住部電話，又眼光光咁。」<br>我：「又話佢炒美股？星期四個市咁急回調，你以為佢諗梗第二個；我諗佢最擔心個市係咪已經見頂。」<br>美國白宮人事變動消息上周幾乎籠罩市場，美股受影響程度最為顯著，三大指數上星期四跌超過1%，VIX恐慌指數又抽34%，曾見15.77。道指連續63個交易日上下波幅均少過1%終於斷纜，標普500指數亦創今年第四交易日跌幅過1%。面對久違嘅波動市況，加上白宮人事變動嘅傳聞日日鮮，有炒友都自娛吓，將華爾街嘅諺語二次創作，由「於傳聞買入，在事實賣出」（buy the rumor, sell the fact），改為「於傳聞賣出，在否認傳聞買入」（sell the rumor, buy the denial of the rumor）。<br>今次股市變調，除特朗普等政治風險因素外。其實外國呢段時間好多交易員都放暑假，成交量薄弱，形成上星期四急速回落嘅催化劑。據統計數據，美股上周四成交量僅65.49億股，低過今年平均每日66億股成交，亦較今年6月中、暑假前夕錄得94.1億股成交量少許多。<br>FB page： https://www.facebook.com/seeforcaptain/ </p></body></html>