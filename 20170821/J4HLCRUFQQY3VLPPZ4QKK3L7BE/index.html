<html><header><meta charset="utf-8"><title>【搲得一隻得一隻】慌死蝕底？金毛仔落機直撲馬場　向新任廐主報到</title></header><body><h1>【搲得一隻得一隻】<br>慌死蝕底？金毛仔落機直撲馬場　向新任廐主報到</h1><p>本港意大利籍騎師李寶利，日前在英國參加識價盃騎師挑戰賽，結果無功而還，他返回祖家意大利稍事休息後，已經飛回香港，為新季作準備，這天更季內首次在沙田馬場露面。<br><br>不過，金毛仔李寶利這天在晨課沒有操馬，原來佢凌晨才剛剛從米蘭機場飛到香港，一落機直返宿舍擺低行李，就飛撲出馬場，到烽火台向練馬師們「報到」，狂搲支持慌死蝕底。李寶利同葉楚航、何良等廐主傾得好開心，相信今季爭取合作都沒有大問題。<br><br>講到李寶利今朝最大收穫，還是埋到新練馬師羅富全身，李寶利一番甜言，似乎氹得羅富全幾開心，兩人握晒手，金毛仔更「抄牌」成功，取得羅富全聯絡資料，以作日後索騎之用。<br><br>現時羅富全的馬中，部份如「開心遊戲」上季曾由李寶利贏過，此駒之後與「獅子驄」串Ｑ，「獅子驄」已升至99分，而「開心遊戲」才70分，李寶利對其帥印肯定流晒口水。</p></body></html>