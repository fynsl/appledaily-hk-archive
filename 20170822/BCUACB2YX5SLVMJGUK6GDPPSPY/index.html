<html><header><meta charset="utf-8"><title>八方人物：90後搞砌App平台　員工任放年假</title></header><body><h1>八方人物：<br>90後搞砌App平台　員工任放年假<br></h1><p>兩名90後，曾經被「睇死」，「Google都做唔到，就憑你兩條𡃁仔？」結果成功推出全民免費砌App平台，23歲創業，建立一套管理文化，4天工作制，年假任放，更一反傳統不准員工稱呼二人做老細，他們的管理純粹建基於自律與信任，創業3年，工作從沒脫軌。</p><p>「唔好嗌我哋做老細」</p><p>「可唔可以唔好喺佢哋（同事）面前嗌我哋做老細？」方嘉毅（Lucas）和梁子謙（Sean）是初創企業Abtitu創辦人，公司文化第一條，不准叫老細。Lucas解釋：「如果有老細，我講一件事，（同事）唔多唔少有個潛意識，老細話點就點，就唔係改善件產品，只係滿足老細意欲。」<br>Abtitu主要提供免費砌App平台，Lucas說平台的設計及功能，意見來自用家，而非老細話事。技術總監鄭植元認同這種非傳統架構，「如果嗌老細，會有階級感覺，即係你講乜我就要一定要做，變相唔可以表達自己嘅聲音，就算表達咗，都未必受到重視」。<br>Lucas說平台研發之際，曾向一間軟件公司請教意見，被對方看輕，「人哋Google都做唔到，就憑你兩條𡃁仔？」一番話激起二人決心。這兩名男孩今年26歲，是大專同學，3年前成立公司，踏上創業路。由高級文憑升讀理工大學電子計算學系2年級，Lucas為了創業，毅然輟學，「如果我放棄學業，可以得到更多經驗、更多知識，點解仲要局限於讀書？」原於香港大學念書的Sean，也在畢業一年前申請休學，跟Lucas全職創業。<br>創業之初困難超多，Sean說研發需資金，又要做市場測試，一直在燒錢，且沒人脈網絡，最山窮水盡時，積蓄耗盡，屋租也沒錢付，兩個男孩試過在茶餐廳哭了出來，「周圍啲人都望住我哋」，哭過後又繼續拼搏，至去年底終獲注資七位數金額。現時Abtitu除推動免費砌App平台，也為企業提供商業方案，預計今年度營業額突破100萬，達收支平衡。<br>Abtitu團隊現有12人，平均26歲，最年長只32歲，全部經內部介紹。辦公室現設於荔枝角工廈，兩年前參與培育計劃時，曾進駐數碼港，因地點偏遠，當時落實第二條公司文化，每周一天「Home office」，變相每周工作四天，且年假任放，Lucas直言同事可自行分配時間，「我畀10個工作你做，你星期一做晒又得，分開做又得，唔會限住你要喺度（辦公室）幾耐」，但必須在死線前完成工作，也要有質素，「我哋相信每個人都有自律性，亦都係信任」。<br>■記者王家文</p></body></html>