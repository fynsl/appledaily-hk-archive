<html><header><meta charset="utf-8"><title>趣趣地：拿斯尼流放土超慘慘豬</title></header><body><h1>趣趣地：<br>拿斯尼流放土超慘慘豬</h1><p>曼城瘋狂擴軍，自然就有好多死貨要清，好似中場拿斯尼周日就離開咗，飛到土耳其加盟土超安塔利亞，原本搭私人飛機由曼城出發都好開心，點知去到就整個慘樣出嚟。不過凡事從好方面睇，30歲嘅拿斯尼加盟安塔利亞都有兩年約，雖然土耳其係伊斯蘭國家，夜生活可能冇乜，不過拿斯尼都有唔少舊隊友，好似法國隊友文尼斯同前阿仙奴隊友佐羅咁，有咁多伴自然唔怕悶啦。</p></body></html>