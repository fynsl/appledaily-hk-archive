<html><header><meta charset="utf-8"><title>隔牆有耳：葉劉倡拆葵涌碼頭起樓 - 李八方</title></header><body><h1>隔牆有耳：<br>葉劉倡拆葵涌碼頭起樓<br> - 李八方</h1><p>新民黨立法會議員葉劉淑儀噚日帶住容海恩同特首林鄭月娥會面，提交施政建議。葉劉會後話同林鄭最大共識係增加土地房屋供應，除咗適度填海，亦提議將葵涌貨櫃碼頭搬到大嶼山，釋放300公頃土地作城市發展，相信建議較喺東大嶼山填海建人工島帶嚟嘅生態破壞更少，佢亦建議林鄭向中央反映，畀港人有機會參與外交部工作，並讓港人自願參加解放軍等。<br>因應家陣舊樓難以做買賣，銀行難做按揭，葉劉亦建議按揭證券公司推出新計劃，等置業者可以買舊樓住。佢仲話𠵱家暗標賣地，建議成交後，政府公開所有招標價格，以防因為天價中標嘅消息推高樓市。問及政府向來擔心公開標價會令中標者「唔找數」，葉劉話可以畀中標者「找數」後，政府先公佈所有招標嘅價格。</p></body></html>