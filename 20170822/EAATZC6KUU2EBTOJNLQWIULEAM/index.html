<html><header><meta charset="utf-8"><title>藝訓班畢業投亞視15年袁文傑回巢雙贏　爆紅結婚</title></header><body><h1>藝訓班畢業投亞視15年<br>袁文傑回巢雙贏　爆紅結婚</h1><p>【《蘋果》專訪】袁文傑入行27年，由無綫到亞視，去年輾轉重投無綫。有台型、夠身高和身為阿仙奴死忠fans的他，講波勝過自稱好叻的球評人，欠的是一個機會。有言學好功夫等運到，袁文傑早前憑無綫劇集《不懂撒嬌的女人》的「游俊傑」角色彈起，工作接踵而來，近日成為信貸公司代言人。名成利就不忘向拍拖6年的女友表明心迹，自言兩年內會迎娶佳人，更被好友陳啟泰點名到時要大搞。</p><p>現年45歲的袁文傑90年參加無綫藝訓班，畢業後加入亞視，一做就15年，其間先後做過Now電視及在網上講波，月前他以嘉賓身份，客串評述英格蘭足總盃決賽阿仙奴對車路士，身為阿仙奴fans的他被網民激讚出色，比同場的陳百祥、鍾志光及潘文迪更有紋路。去年袁文傑重返無綫，在劇集《不懂撒嬌的女人》中憑6呎3吋身高及霸氣外表，演活擅長玩弄手段的老闆「游生」而被讚賞。</p><p>代言袋六位數</p><p>袁文傑日前接受本報訪問，為代言的灝天信貸公司宣傳並剖白內心世界，他自言入行27年首次擔任代言人：「當然非常開心！終於做到喇！廣告我拍唔少，代言就第一次，呢個係大品牌，拍攝好開心，今次拍攝有特技，幾有難度，又識到新朋友。」<br>至於酬金方面袁文傑笑言滿意，有六位數字的收入。事業得意之餘感情上穩步向好，袁文傑與兒童節目主持出身、現年40歲的女友張潔蓮（Jackeline）拍拖6年，是公認的一對，對女友呵護備至的他更被網友讚為暖男，袁文傑表示會在兩年內娶Jackeline，他說：「我都係做番男友本份，暖唔暖男都冇相干，大家年紀都唔細，希望兩年之內啦！」其實他一直視對方為結婚對象，又賣口乖讚女友好好，自己從未遇過這種性格的女仔：「佢好單純，相處得好舒服，唔使顧忌太多，到我呢個年齡嘅人嚟講，但求大家相處舒舒服服，唔需要波瀾壯闊、驚天動地，過晒喇！呢刻彼此相處係最好時機。」</p><p>冇諗過生BB</p><p>講到理想婚禮，袁文傑說：「個人崇尚自由、低調、隨意啲，話聲畀啲老友聽就算。但我曾經公開講過會搵陳啟泰、張文慈同蔡國威做婚禮嘅司儀，之前同陳啟泰食飯，佢追問我幾時（結婚）？叫我唔好甩底！佢嚴厲地逼迫我，我唔能夠低調處理，難得泰哥咁認真對待。」對於生兒育女，因為太大責任，既要供書教學，生活又不能掉以輕心，所以袁文傑沒有想過生BB：「屋企已經有囝囝要用心照顧，我係講隻貓，生BB冇諗過喎。」<br>採訪：羅慧敏<br>化妝：Kae Li<br>髮型：Chris momo Aveda salon<br>服裝提供：Giorgio Armani<br>場地提供：HERE is a PUB</p></body></html>