<html><header><meta charset="utf-8"><title>【仙遊首爾(1)●蘋果VR】長板女神教Seflie衣櫃收埋幾條短褲仔？</title></header><body><h1>【仙遊首爾(1)●蘋果VR】長板女神教Seflie<br>衣櫃收埋幾條短褲仔？</h1><p>只要點擊以下《蘋果VR》連結，立即一同360°體驗：<br> http://applevr.appledaily.com.hk/section/FEATURE/3420250/#lb3420250 <br><br>《仙遊首爾》一連十集帶你多角度深度遊韓國，第一集請嚟長板兼長腿女神高孝周！<br><br>今年嚟過香港拍廣告嘅高孝周，IG有超過40幾萬followers，無論睇佢嘅相片定短片，佢雙長腿都係亮點。女神見到包包臉兼短短腳嘅動主播阿仙，仲過咗三招selfie秘訣畀佢掩飾缺點，詳情請睇片。<br><br>要騷長腿，就唔少得短裙仔、短褲仔，專訪中高孝周大爆自己衣櫃嘅短裙短褲數量，仲話嚟緊會注意換多啲上身衫，希望畀多啲新鮮感fans！<br><br>想話野生捕獲長腿女神，都唔係話無可能，因為女神喺專訪中，好大方咁公開咗一個成日去踩板嘅地方。如果你成功補獲，又想selfie嘅話，女神話要睇一件事，「我唔想拒絕人，不過如果嗰日無化妝就會有啲尷尬...」即係話，睇你彩數囉！<br><br>女神o依家辭咗正職，全情投入做freelancer，成日飛嚟飛去，喺世界各地做嘢，好似今年都嚟過香港拍廣告，換句話講，世界各地嘅巴打，接觸到女神嘅機會大增！高孝周就話拍拖最緊要溝通得到，仲講到明唔介意男朋友係咩國籍添！</p><p>所有360°影片及VR互動資訊：<br>iOS： https://itunes.apple.com/hk/app/ping-guovr/id1194504717?mt=8 <br>Android： https://play.google.com/sto......=com.appledaily.apple360.hk <br><br>記者：阿仙<br>攝影：峰、Neo<br>編審：Kaman </p></body></html>