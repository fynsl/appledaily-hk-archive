<html><header><meta charset="utf-8"><title>旅客送機尾　打工仔遲大到　市民鬧爆政府：低劣管理</title></header><body><h1>旅客送機尾　打工仔遲大到　<br>市民鬧爆政府：低劣管理</h1><p>【本報訊】青嶼幹線實施雙向收費第一個工作天導致新界西交通癱瘓，多條主要幹線塞爆，車龍處處，有旅客因此趕不到飛機；亦有上班族被困巴士數小時遲大到，市民鬧爆政府不知所謂，特首林鄭月娥稱民生無小事，自詡班子是「專業團隊」卻淪為笑柄，「低劣政府管理就係咁！」有市民要求暫緩青嶼幹線實施雙向收費，「唔好再搞啦，咁麻煩！」<br>記者：黃麗英</p><p>青嶼幹線於上班繁忙時間塞爆逾3小時，市民怨聲載道，趕赴機場搭飛機的旅客最狼狽，不少人身水身汗趕到機場，但飛機已起飛，換來一肚氣。其中黎先生表示，他昨晨10時許，乘搭A22巴士往機場，準備赴上海參與義工活動，但由於塞車兩小時，到機場時已趕不及上機，「塞得好犀利，架車好慢好慢！」<br></p><p>屯門往迪士尼耗兩小時
</p><p>黎先生無奈多花約1,400元購買一張新機票，要至今日凌晨才能抵達當地，他批評今次塞車元凶是青嶼幹線實施雙向收費，政府應變措施不足，「世界好多地方已經有單向收費，唔明政府點解行返轉頭？」他表示，前往機場的道路是本港主要幹道，一旦決定落實新措施，應該有措施及時疏導交通，今次引致大塞車，相信連累不少人蒙受損失。<br>市民張先生表示，昨晨8時半在屯門碼頭上巴士往荃灣，平日車程大約45分鐘，但他昨日9時40分仍塞在車龍中，「仲未到麗城」，他歸咎青嶼幹線實施雙向收費，無法疏導車輛，波及屯門公路。他認為實施電子道路收費才可有效解決問題。<br>家住屯門的方先生在迪士尼上班，他指平日坐機場巴士再轉車，車程約45分鐘，昨卻耗兩小時才到迪士尼，他昨早於7時40分在屯門上巴士，其後經過屯門公路轉車站及汀九橋時都非常擠塞，「喺汀九橋停晒咁滯」。他指出只有兩條自動收費通道和5條人手收費通道很不足夠，「中間幾條行車線封晒，收費亭未ready，就唔好實施住啦，即係逼人坐地鐵」。<br>有市民質疑「以後入機場唔知點預時間」，有人認為「以後搭飛機只能坐機鐵」，另有人更笑稱：「早一晚去機場！」有市民批評青嶼幹線收費亭開得太少，加上找續需時，導致車輛越積越多。 <br></p><p>不屬旅遊保險賠償範圍
</p><p>運輸署發言人表示，會檢討今次事件，探討日後如何改善，又認為塞車可能與往機場方向改為須付橋費有關。<br>國際專業保險諮詢協會會長羅少雄表示，一般旅遊保險不保障因塞車而趕不到飛機的損失，因為保險公司將趕不到飛機歸類於個人問題，除非是航班取消及延誤，乘客才能獲得賠償。就今次事件，市民指摘是政府實施雙向收費卻低估交通擠塞問題，在事件中有所損失人士，可以循民事向政府索償。</p><p>打工仔及旅客心聲</p><p>譚小姐：<br>「塞車搞到返工遲咗個幾鐘……呢個收費做法，令去機場同國泰城返工嘅同事造成不便。」</p><p>邵女士：<br>「平時一早都返咗工，陰功！一路行、一路停，喺大欖隧道停咗幾耐吖，命都冇！」</p><p>黎先生：<br>「搭車搭咗兩個幾鐘，大失預算，趕唔切上機，要畀1,400蚊臨時買另一張機票去上海。」</p><p>識睇睇留言</p><p>Boey Kwong：我喺汀九塞20分鐘都未上到青馬<br>Dell Li：開咗學唔敢諗乜情況。究竟嗰啲路政署運輸署諗乜嘢？<br>Gary Law：乜都話起，無諗過實際需要同影響<br>Chris Cheung：問責官員快啲出嚟問責受靶<br>Man Yiu Chan：𠵱家政府究竟有幾多人做緊嘢？而唔係擦緊鞋？<br>Daniel Chung：明知要收費都唔做埋八達通同請返多啲人<br><br>資料來源：《蘋果》facebook</p></body></html>