<html><header><meta charset="utf-8"><title>公民廣場料有限度開放　最快10月宣佈</title></header><body><h1>公民廣場料有限度開放　最快10月宣佈</h1><p>【本報訊】「雙學三子」身陷囹圄之時，被三子賦予政治意義的公民廣場卻重開在即。一直傾向重開政府總部東翼前地（俗稱公民廣場）的特首林鄭月娥，月初曾指3個月內就重開作決定。消息指林鄭或在10月中發表首份施政報告或之前宣佈決定，但考慮到管理問題，料只作有限度開放，例如每日僅開放特定時段，同時未必會拆走圍着廣場的鐵欄。</p><p>傳林鄭拒拆走鐵欄
</p><p>港府曾承諾原則上24小時開放予公眾使用的公民廣場，於2014年7月中開始興建鐵欄，其後經歷過重奪公民廣場一役，此後成為民眾不能涉足的禁地。直至今年初林鄭角逐特首表態考慮重開，月初更設下3個月內作決定的時限。<br>消息透露，林鄭最快10月中發表首份施政報告或之前，宣佈重開廣場的決定，據知政府從管理角度考慮，重開後亦只在日間至晚上特定時間開放，避免有人在廣場「過夜」，認為開放特定時段已足夠讓市民到場請願、示威等；亦因有時限性，傾向不拆走已豎立3年多的鐵欄。<br>有份提倡重開廣場的民建聯立法會議員劉國勳指，目前關閉了的廣場「唔係咁好睇亦都唔方便」，甚至影響了政府威嚴，他贊成開放特定時段，指有人到政總表達意見亦應有合理時間，舉例指：「凌晨3點嚟，其實政府收晒工，或者其實都冇人喺度嘅時候，佢（請願人）都係冇嘢可以真係表達得到」。<br>但他對應否拆走鐵欄持開放態度，認為可由當局按保安和管理需要決定，以舊政府總部西翼都有圍欄解釋，「就算佢（政府）開放咗（公民廣場），未必將個圍欄拆嘅時候，其實都比過去嘅（舊政總）西翼方便咗」。<br>公民黨黨魁楊岳橋批評僅開放特定時間及不拆走鐵欄是「開啲唔開啲」的做法，倒不如撇脫一點全面開放。他指該鐵欄是前特首梁振英時代所建，「如果你（林鄭）真係想同梁振英任內告別，同梁振英呢種暴政切割，就將佢起嘅嘢即刻攞走」。<br>楊又認為，「方便管理」只是藉口，因一旦有人在廣場留守，當局大可要求警方清場，「如果政府真係咁睇唔過眼，如果民意真係認為佢哋係唔應該咁做，第一，市民自然會走，第二，政府真係要做到，使乜靠呢個圍欄？」<br>■記者呂浩然</p></body></html>