<html><header><meta charset="utf-8"><title>三男神有樣有身手Chilam嘉穎推舉　古仔最好揪</title></header><body><h1>三男神有樣有身手<br>Chilam嘉穎推舉　古仔最好揪</h1><p>古天樂、張智霖（Chilam）、鄭嘉穎、鄧麗欣（Stephy）等昨日在屯門進行新片《L風暴》開鏡拜神，這是導演林德祿繼《Z風暴》和《S風暴》後的新作。古仔和嘉穎在片中演ICAC調查人員，Chilam則承接上集演重案組探員。原來嘉穎和Chilam曾於十多年前合作劇集《西關大少》，古仔就第一次合作。</p><p>嘉穎讚女友廚藝</p><p>古仔和嘉穎有場船上激戰戲，Chilam和嘉穎都讚古仔好打。而古仔則透露由頭到尾都有飛車戲，問會否擔心危險？他說：「有得揸已經好開心，而且拍嘅時候都會封路，我唔理危唔危險。」至於Chilam為角色留鬚，他笑說：「老婆鍾意到不得了，唔畀我剃，阿仔就攻擊我，佢話好核突喎！」<br>此外，嘉穎於上周二踏入48歲，他冧爆指女友陳凱琳（Grace）在家中下廚：「佢借咗條慢煮棒，三文魚扒外熟內軟，好好食。」本月27日就46歲生日的Chilam，坦言最好是打牌慶祝。問到快為人父的好友郭富城是否已返港？Chilam說：「唔知喎，我哋各有各忙。」</p><p>Stephy做私影女模</p><p>Stephy在片中演私影模特兒，無意中陷害了古仔，跟嘉穎亦有少量對手戲。剛巧Stephy跟Grace合拍《起底組》，問嘉穎有否叫幫手照顧女友？Stephy說：「冇喎，反而佢問我Grace幾時開工。」此外，對於劉嘉玲飾演《獨家試愛》終極版《我的情敵女婿》「阿寶」，Stephy說：「葉念琛有講，我覺得幾特別，其實冇話邊個取代邊個，阿寶係一個精神，由劉嘉玲去演係非常好嘅結局。」<br>採訪：黃曉妍<br>攝影：葉君海</p></body></html>