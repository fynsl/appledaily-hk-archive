<html><header><meta charset="utf-8"><title>【馮仁昭四圍超】向海嵐睇定執生位</title></header><body><h1>【馮仁昭四圍超】向海嵐睇定執生位</h1><p>向海嵐噚日到商台受訪，佢話有份演嘅音樂劇《我和青天有個秘密》已經公演，不過要到下個月3號至有佢份。日前因舞台技術問題，音樂劇取消咗兩場，前日再公演佢都有去捧場。向海嵐話：「會特別留意有邊個位可能要執生，今次台詞以唱歌方式表達，雖然我唔係唱家班，但對自己都有信心。」台前幕後花咗三個月時間排練，佢話最開心係大家建立深厚友誼。<br>撰文：馮仁昭</p></body></html>