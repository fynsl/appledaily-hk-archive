<html><header><meta charset="utf-8"><title>【馮仁昭四圍超】Sam阿倫謀添食預埋阿Lam</title></header><body><h1>【馮仁昭四圍超】<br>Sam阿倫謀添食預埋阿Lam</h1><p>許冠傑（阿Sam）同譚詠麟（阿倫）一連12場「阿Sam＆阿Tam Happy Together演唱會2017」前晚喺紅館舉行尾場，阿倫拉咗袁詠儀、戚美珍同崔嘉寶上台伴舞。<br>完騷後，阿Sam同阿倫接受訪問時，都話期待開part2。對於作家李碧華喺專欄建議Sam、Lam（林子祥）、Tam一齊jam，阿倫話：「嘩！咁到時咪3am？睇番公司啦，不過都可以夾㗎，因為同阿Lam都好friend。」阿Sam大爆喺演唱會嘅字幕機係為阿倫而創造，阿倫話：「其實我係特登唔記得歌詞。」</p><p>「危機感唔夠」</p><p>苗僑偉兒子苗俊日前拍片將阿倫個仔譚曉風講電話放上社交網，阿倫話：「年輕人好多危機感唔夠。」問佢介唔介意？阿倫話：「第時唔好啦！」<br>今日係阿倫67歲生日，佢話要到外地工作唔會慶祝。至於阿Sam下個月6號69歲生日，話食牛扒慶祝：「燒牛肉，一年食一次，因為要喼弗，平時唔敢成日食。」<br>撰文：馮仁昭</p></body></html>