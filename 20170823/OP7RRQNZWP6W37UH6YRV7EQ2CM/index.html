<html><header><meta charset="utf-8"><title>69歲花姨少女造型最自信溫碧霞保持年輕</title></header><body><h1>69歲花姨少女造型最自信<br>溫碧霞保持年輕</h1><p>有人話時間係女人最大嘅敵人，不過喺圈中都有唔少女星無懼年齡、時間，仲Keep住一夥少女心。<br><br>周海媚<br>50歲嘅周海媚唔止外貌keep到「美魔女」水準，佢嘅內心都好少女。好似佢喺內地拍古裝劇，仲post咗唔少谷胸裝造型相，又扮鬥雞眼同埋扮少女跳舞。<br><br>溫碧霞<br>雖然溫碧霞已經51歲，不過多年嚟佢都keep住少女心兼少女look，一直以嚟都係招牌長髮，加埋經典跌膊「海潮」look，真係少女足咁多年。<br><br>宮雪花<br>花姨年屆69歲，不過心境後生，佢平時出街嘅造型真係百分百少女，好似早前有讀者捕獲花姨搭地鐵，佢一身「少女look」短褲仔加白色長襪，再加埋頭上嘅花花頭飾，真係最好少女look嘅錯誤示範。</p></body></html>