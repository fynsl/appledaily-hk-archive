<html><header><meta charset="utf-8"><title>一路一帶：搭虛擬貨幣順風車 - 斯郎</title></header><body><h1>一路一帶：<br>搭虛擬貨幣順風車 - 斯郎</h1><p>港股年初至今，已經由21000點升到27000點，坊間一直討論到底港股目前是升市，還是牛市。筆者最近很多長期持有股票，或者有意投資的親友，都一直問冧巴，個市升完未？有大量現金的就磨拳擦掌，希望在大跌市時，撈底執平貨，筆者卻持另一種睇法，認為無論升市或是跌市，在Big data及Fintech年代，虛擬貨幣其實更值得投資。<br>最近開始有朋友話藍燈籠高掛，股市開始到水尾，試試不用往績去推算未來走勢，月中因為侵侵同肥仔恩口水戰，令到股市突然波動，資金要避險，過往都是選擇黃金以及日圓，但美元持續走弱，虛擬貨幣便是新的避險天堂；Bitcoin年初至今已升了逾四倍，一粒高達4,000美元，即是三萬幾港幣，很多朋友都嫌貴，這種新科技產物，越來越受資金重視，更成為交易貨幣，數字貨幣在全球已成為一種趨勢，虛擬與實體正在交接，互補不足，既然大家看好股市在美國加息前一路向好，虛擬貨幣在美元走強時，其實更加利好。對筆者來說，目前恒指27000點入市，就當升到30000點，升幅一成多點，同樣的虛擬貨幣，在港股突破30000點時，投資回報肯定多於一成，假設要想在升市時搭上尾班車，但又唔識揀冧巴， Bitcoin就像騰訊（700) 一樣，是比較大膽及懶人的投資選擇，嫌貴又要買的投資者，不妨買啲睇吓。</p></body></html>