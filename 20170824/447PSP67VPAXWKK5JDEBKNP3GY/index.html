<html><header><meta charset="utf-8"><title>家人忌直接建議求診精神科</title></header><body><h1>家人忌直接建議求診精神科</h1><p>【本報訊】產婦患上產後抑鬱大多不願求診。精神科專科醫生李德誠表示，很多時與產後太繁忙有關，「媽媽太多嘢要忙，佢已經跪低咗，情緒唔穩定，要佢有能力主動去睇醫生係比較少」。除母嬰健康院的篩查問卷外，主要靠家人發現症狀，但他提醒家人勿直接說「你產後抑鬱呀」，亦不宜直接要求產婦看精神科醫生，可改為「去check check（檢查）啦」。</p><p>勿強行分隔母嬰
</p><p>李稱，家人亦可伸出援手，令產婦增加休息時間，如半夜不用起床照顧嬰兒，亦有助改善產後抑鬱症狀。不少媽媽責任心太大，認為要長時間看顧嬰兒，「係由朝到晚24個鐘，一星期7日，我做醫生都唔得啦」，提醒丈夫應多向妻子解釋需有足夠休息，才有精神將嬰兒照顧得更好，丈夫也可多陪同妻子外出，「食餐飯、睇場戲，做番大家都鍾意嘅嘢」，初時可能外出放鬆一小時，慢慢增加至一個下午，讓媽媽「叉電」，亦可趁寶寶未懂得認人時，外遊數天放鬆一下。<br>除非媽媽有幻覺、曾嘗試傷害嬰兒及無法照顧寶寶，李指，否則一般有產後抑鬱又希望照顧嬰兒的媽媽，毋須強行分隔嬰兒與媽媽，否則會令媽媽有很大挫敗感。<br>■記者伍雅謙</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>