<html><header><meta charset="utf-8"><title>【仙遊首爾(3)上回】紐約男孩玩K-Pop　食泡菜講「阿唷哈些唷」</title></header><body><h1>【仙遊首爾(3)上回】<br>紐約男孩玩K-Pop　食泡菜講「阿唷哈些唷」</h1><p>今年韓國樂壇出現咗一隊與別不同嘅新組合，四名成員都唔係韓國人，但自稱韓國組合，究竟係咩玩法？《仙遊首爾》一於約佢哋問個明白。<br><br>呢隊四月正式喺韓國出道嘅非韓籍K-Pop組合叫EXP EDITION，四名成員包括隊長Frankie，成員Koki、Šime同Hunter，全部嚟由紐約。佢哋講流利韓文，韓風打扮，唱韓文歌，跳舞、撒嬌都學到足，好似真係韓國人咁。</p><p>EXP EDITION搬到首爾居住一年，帶動主播阿仙去至愛嘅烤肉店，用韓文落單完全無問題，亦唔怕食泡菜，Frankie講笑話如果一間餐廳無泡菜會好失望，Hunter都加把嘴話，「Burger King冇泡菜係荒謬！」<br><br>喺西方文化下成長，由零開始認識韓國文化，唔少事都令EXP EDITION覺得好新奇有趣。以韓國嘅階級觀念為例，就令Hunter苦惱，佢話：「同韓國人飲酒，每啖佢哋都擰歪面，究竟佢哋做緊乜？後嚟朋友先話我知咁係尊重，我就話唔使咁做！」仲有其他生活小事，甚至去電視台拍節目都見到唔少出奇趣事，詳情請去片！</p><p>至於點解佢哋要玩K-Pop呢？睇埋下回講解。<br><br>이엑스피 에디션 EXP Edition<br> https://www.facebook.com/expedition.immabb/ <br><br>記者：阿仙<br>攝影：峰、Neo<br>編審：Kaman<br><br>【仙遊首爾(1)】長板女神教Seflie 衣櫃收埋幾條短褲仔？<br> http://bit.ly/2weAyiu <br><br>【仙遊首爾(2)】港男變Oppa打排球 甘心受體罰門禁<br> http://bit.ly/2wiq0Pc </p></body></html>