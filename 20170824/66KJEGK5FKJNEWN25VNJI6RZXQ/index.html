<html><header><meta charset="utf-8"><title>由索女演到男人婆姚瑩瑩素顏上陣都得</title></header><body><h1>由索女演到男人婆<br>姚瑩瑩素顏上陣都得</h1><p>45歲嘅姚瑩瑩當時喺新加坡小姐出身，佢參選環球小姐時，同香港代表袁詠儀同房做埋好朋友，之後仲由對方引薦嚟香港發展。<br><br>做得新加坡小姐外貌當然出眾啦！當年佢喺大台拍劇雖然角色戲份唔算多，不過做親嘅都係靚女、索女角色，就好似o依家喺深夜播緊嘅《天地豪情》入面做Apple、《尋秦記》嘅朱姬等等。<br><br>不過，自從2010年後，姚瑩瑩就逐漸被安排演熟女甚至係人母師奶角色，而近年仲要做埋奇呢角色，就好似喺《女警愛作戰》入面當年41歲嘅佢仲要谷胸扮一樓一，而喺播完冇耐嘅《全職沒女》入面飾演陳松伶家姐，仲要素顏上陣扮男人婆，真係為藝術而犧牲。</p></body></html>