<html><header><meta charset="utf-8"><title>隔牆有耳：風忠追風　讓一切隨風 - 李八方</title></header><body><h1>隔牆有耳：<br>風忠追風　讓一切隨風 - 李八方</h1><p>颱風天鴿襲港，噚日朝早已經掛上10號颶風信號，到處水浸、塌樹，天文台呼籲市民盡量留喺室內地方，之不過，依然有唔少人風雨不改晨運。<br>街工梁耀忠噚日朝早仲係8號風球時，被傳媒野生捕獲佢喺尖沙嘴海旁緩步跑，當時雨勢都幾大吓。八方事後問過阿忠，佢話晨跑呢個習慣已經十幾年，平時冇會開就會由屋企沿海旁方向跑，佢今朝7點開始跑，跑到一半時遇到電視台記者，先知道已經9號風球，「跑嗰段路又唔覺大雨、大風」，最後跑到十點幾，10號波下返屋企。<br>今年64歲嘅阿忠，過去都有參加渣打馬拉松，仲要係跑開全馬，從佢堅持颱風下都要出動，可見佢幾咁鍾意跑步。</p></body></html>