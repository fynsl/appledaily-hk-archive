<html><header><meta charset="utf-8"><title>Inggrad與Kay</title></header><body><h1>Inggrad與Kay</h1><p>Inggrad與Kay已合作四年，讀設計出身的她，入行多得朋友介紹她做電影服裝指導，「19歲仲讀緊design，係彭氏兄弟導演的《愛情故事》。」<br>入行之初尚未建立口碑與人際網絡，收入極不穩定，亦試過因為借衫屢次撞板，得罪很多人，Inggrad說：「試過半年都未有一個job，接到嘅有瘦身廣告、𡃁模寫真集，每單大約三至四千蚊，但係可能幾個月先接到一單。自己打電話send email，借衫還衫去應酬全部一腳踢，捱咗三年先請一個全職助手。」</p><p>借衫中暑扭親</p><p>Inggrad眼見有些實習生以為影幾張靚相放上網，好爆就可出名，外界也對造型師的工作充滿fantasy，但其實華麗背後的辛酸無人知，她說：「好似三十幾度要去八個地方借衫，真係拎到中暑，試過扭親。」<br></p><p>對於在facebook自稱做Style Engineer，Inggrad解釋：「Stylist唔係單單借衫嘅工作，好似做一個artiste嘅形象，其實係要諗佢之後嘅路向，以Kay為例，大家覺得佢係民主女神、唱關於時事嘅歌，佢畀人嘅感覺係elegant，咁我唔會硬要佢好edgy搽黑色唇膏，唔會將潮興嘅oversize嘅衫畀佢。」更笑言和藝人合作也要擔當心理輔導，「了解佢哋嘅想法，因為個個人對靚嘅見解唔同，Kay好信任我，記得有年叱咤頒獎禮，我為佢設計咗一條晚裝，去到salon都仲釘緊，畀你都驚啦。」<br>採訪：趙潔恆<br>攝影：郭賢興<br>場地提供：Runway Workshop</p><p>更多精采時尚內容，盡在 http://add.appledaily.com 。</p></body></html>