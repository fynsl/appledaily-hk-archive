<html><header><meta charset="utf-8"><title>趣趣地：皇馬反吸費倫又捧盃</title></header><body><h1>趣趣地：<br>皇馬反吸費倫又捧盃</h1><p>皇家馬德里球星基斯坦奴朗拿度（C朗）早前被罰停賽五場上訴失敗，但周三喺球隊主場友賽費倫天拿嘅巴拿比奴盃仍然可披甲上陣。費倫天拿開賽僅四分鐘就由維列度開紀錄，但主隊三分鐘後就由C朗助攻馬約萊爾射入扳平1:1。戰至33分鐘，C朗喺左路突破後妙射破網，皇馬反先2:1。換邊後雙方均未再取得入球，最終皇馬以2:1勝出，順利捧走巴拿比奴盃（圖）。</p></body></html>