<html><header><meta charset="utf-8"><title>唔試唔安樂？趕去機場前操三駒　雷神間接大派貼士！</title></header><body><h1>唔試唔安樂？<br>趕去機場前操三駒　雷神間接大派貼士！</h1><p>雷神莫雷拉本周六、周日將在日本札幌競馬場上陣，角逐世界星級騎師大賽，今日(25日)要起程，這天六組試閘他也趕不及參與要放棄了，但勤力的雷神在試閘舉行前，仍匆匆親自操了三匹馬才離場，包括麥菲文馬房「有智者」及蘇偉賢一對「喜得福」及「魚躍鳥歡」，可見對牠們的重視程度。<br><br>雷神呢三駒都係於泥地大跑道(俗稱大圈)快跳，其中「喜得福」跳兩段，末段快至22秒6，係真正有心催谷考驗，此駒亦交到反應，狀態似乎甚佳。「喜得福」上季贏四班1400米後，升上三班多仗似無意硬撼，如今減番至四班58分，即獲雷神垂青，可見快要重新出擊。<br><br>至於灰馬「有智者」雷神騎過6次得3冠<br>1亞1殿1第五，人馬最夾，此駒由呂健威轉到麥菲文手上，明年元旦便8歲，一定趁未完全退化，盡早搏殺為上策。</p></body></html>