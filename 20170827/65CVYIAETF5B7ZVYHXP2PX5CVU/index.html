<html><header><meta charset="utf-8"><title>趣趣地：咖喱仔撐場尼馬失威</title></header><body><h1>趣趣地：<br>咖喱仔撐場尼馬失威</h1><p>勇士後衞史堤芬居里同今季轉投巴黎聖日耳門（PSG）嘅巴西球星尼馬老友鬼鬼，上季NBA總決賽尼馬都有飛去美國捧勇士場，而喺上周五嘅法甲聯賽，PSG主場對聖伊天，「咖喱仔」亦有現身，佢喺賽前主持咗開球禮，仲收到PSG送畀佢印咗名同30號嘅波衫㖭。雖然尼馬今場冇波入，但PSG都憑卡雲尼梅開二度同莫達建功，以3:0輕取聖伊天，開季四戰全勝續居榜首。</p></body></html>