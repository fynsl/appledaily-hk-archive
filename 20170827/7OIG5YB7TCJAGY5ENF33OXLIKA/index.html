<html><header><meta charset="utf-8"><title>許廷鏗漆黑唱歌周圍摸</title></header><body><h1>許廷鏗漆黑唱歌周圍摸</h1><p>許廷鏗、AGA昨日到九展參與「暗中作樂2017聲演會」，許廷鏗談到在全場漆黑演出感受，笑言：「我唱到好high，搵唔番自己張凳，周圍摸，又驚摸到唔應該摸嘅地方，導演喺我耳仔講右邊3步，所以跳舞唔使咁大動作，入面真係伸手不見五指。」<br>AGA指有歌迷是視障人士：「呢個騷好好，黑世界用音樂去帶動，節奏快嘅可以起身跳舞，雖然睇唔到，但人嘅聯繫，唔只用眼去睇。」</p></body></html>