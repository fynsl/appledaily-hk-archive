<html><header><meta charset="utf-8"><title>【考眼力】Tim Cook自貼相片暗藏玄機？</title></header><body><h1>【考眼力】Tim Cook自貼相片暗藏玄機？</h1><p>Tim Cook在個人Twitter上貼上一張到辛辛那堤工廠給員工致辭的相片，表面睇好似好正常，但有眼利的網友發現可能內藏玄機，唔知大家有無咁強的觀察力？答案其實是Tim Cook的褲袋！褲袋袋住iPhone其實好正常，不過點解Tim Cook褲袋內的iPhone尺寸好似有啲古怪！有網友根據Tim Cook的身高，再從相片中「度量」到這部iPhone尺寸是156x74mm，比尺寸為158.2x77.9mm的iPhone 7 Plus短及窄，亦跟現時其他iPhone尺寸唔相同，所以有網民估計Tim Cook褲袋內的正是傳聞中的iPhone 8，甚至連爆料大神Benjamin Geskin都貼上加入iPhone 8的改圖。不過實情到底是iPhone 8抑或是iPhone 7加入保護殼又或是其他物件，就只有Tim Cook自己先知；但有傳言指iPhone 8將會在9月12日發佈，然後到9月22日正式推出，Tim Cook袋住iPhone 8周圍試用亦並非無可能。<br><br>資料來源：Tim Cook Twitter、Benjamin Geskin Twitter、9to5Mac<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>