<html><header><meta charset="utf-8"><title>【紅磡重建】廿年越南食店　熟客正評貼滿牆</title></header><body><h1>【紅磡重建】廿年越南食店　熟客正評貼滿牆</h1><p>紅磡區重建，一眾黃埔街的小店遭收購面臨清拆搬遷，位於紅磡寶其利街與黃埔街交界的越南食店「越南亞呂」已經營20年，街坊都稱呼老闆呂錦雄為阿呂，他本是越南華僑，老本行是鐘錶設計師，但金融風暴後九個月也找不到工作，所以與妻子商量過後，決定把曾在越南學習的烹飪技術，於香港經營越南食店。阿呂回想：「我記得當初嚟嘅時候，係教呢區人食越南嘢。」怎料一做就20年，儲了一班街坊熟客。阿呂指食客得悉小店正面臨清拆結業，便自發為阿呂製作留言板，不消一個月留言便佈滿整間店舖。每一字、每一句，老闆也記在心頭，細心地為記者介紹留言的由來並大嘆不捨：「我無諗過反應咁熱烈，街坊太好咯，好多都好關心我，所以捱咁耐就係呢個原因。」</p><p>店舖馳名的招牌菜之一是法國茄汁牛腩，味道酸甜牛腩軟腍入味，再配阿呂特製的蒜蓉包，味道十分配合。生牛肉湯河是越南菜經典菜式，家家戶戶的湯頭也味道不同，阿呂熬的是牛骨湯並帶點檸檬汁，十分清新。小店用越南軟殼蟹，只用薄薄的粉漿炸，吃下去啖啖肉。20年不斷保持水準，全因阿呂牢記師傅教誨：「前後工序一定要好嚴謹，唔可以馬虎，唔可能話今日好攰就唔理先後次序，就咁落晒所有材料落去煮，咁係唔得！我經常記住師傅說話，直至做到依家。」他的是街坊生意，賺的並不多。阿呂：「呢間店營業額只夠我一個人出糧開支、交租同燈油火蠟，多賺就一定無，但好滿足。」當記者問到為何不加少許價來幫補生計，他就認為平民化更好，並指出全賴街坊棒場，加上現在傳了出去，有更多人得悉後從很遠地方專程來光顧，所以不應該賣太貴。阿呂感嘆：「依家社會經濟唔好，好多店舖開張，亦有好多店舖結業，有時見到街坊同我講句：『阿呂加油！』我已經好開心。」<br></p><p>現時阿呂所租的舖位，業主已賣舖予發展商，幸好收到律師信通知可繼續經營至清拆為止。他不會另覓舖位了，因為重新經營新店的成本太重，供樓負擔亦太重，<br>或者他會找一間合適的越南餐廳工作。阿呂：「如果間舖經營得好就容納到我，我等緊我嘅伯樂。」<br></p><p>越南亞呂<br>紅磡寶其利街12A與黃埔街42A交界<br><br>記者：吳業紅 <br>拍攝：許先煜<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>