<html><header><meta charset="utf-8"><title>無懼父曾遇襲　大狀毅然從政　九西深耕　吳明欽女擬戰區選</title></header><body><h1>無懼父曾遇襲　大狀毅然從政　<br>九西深耕　吳明欽女擬戰區選</h1><p>【本報訊】已故民主派「三料議員」吳明欽離世25年後，其愛女兼大律師吳思諾繼承父親從政之路，4月加入民主黨，在九龍西展開地區工作，不排除參加下屆區議會和立法會選舉。雖然父親出任區議員期間疑因拒絕接受鄉事派賄賂，遭人襲擊重傷，成為香港首名遇襲區議員，但吳思諾未因此對政途畏懼，「我覺得越多人出嚟，佢（施暴者）就越難控制到」。<br>記者：林俊謙</p><p>今年28歲、現為資深大律師李柱銘「徒弟」的大律師吳思諾，近期不時於太子出沒，上周二「天鴿」來襲前夕，特地到區內的欄杆掛好有其肖像的橫額；女大狀的fb滿載地區資訊，包括「成功爭取」路邊狗廁所除雜草，踏出從政路第一步。</p><p>獲黃碧雲邀入民主黨</p><p>吳思諾接受訪問時透露，民主黨立會議員黃碧雲去年12月見她首度為民主派披甲參選特首選舉之法律界選委，遂邀請入黨。一向無入黨打算的吳考慮4個月後答應，解釋過去一直有心服務社會，但希望先打好做大律師的基礎，故在執業3年後方決定入黨；又指民主黨理念與自己最接近，「我想由社區做起，民主黨好重視社區工作，亦好重視一啲大議題，所以我覺得全面啲」。<br>問到對從政的興趣何時出現，吳笑言：「有可能係遺傳基因！」她指早在中學時代做義工時，已有不少「貼地」工作，如派傳單和替巿民作健康檢查；大學時代則到過柬埔寨做義工，並在修讀法律時接觸人權法，「慢慢發現興趣喺（從政）呢度」。而吳思諾4月加入民主黨後，7月已成為該黨九龍西支部社區主任，在現時由建制派控制的選區開展地區工作，會將專業知識帶入社區，希望能參加下屆區選。</p><p>吳思諾父親吳明欽1985年出任區議員期間，疑因拒絕接受鄉事派人士50萬元買票，遭人用水喉鐵及利刀襲擊重傷。問到為何仍敢踏上從政路，吳思諾指自己做大律師不想只顧賺錢，「冇理由見到呢啲情況就驚，然後唔去，咁就所有人都匿埋嘞……都驚唔到咁多，如果扑，我諗我都未係第一個俾人扑，同埋我覺得越多人出嚟，佢（施暴者）就越難控制到」。<br>對於自己被視為黨內明日之星，是否有心理準備參加下屆立法會選舉時，吳指：「如果做立法會議員，真係可以幫到多啲人，我真係想做嘅。」惟她強調目前最專注社區工作。問及會否代表該黨參選「超級區議會」時，她笑指「我都感覺有咁樣可能性，但太早嘞，區議會我都未參選」，認為若要繼續從政，先要經歷區選認清實力。</p></body></html>