<html><header><meta charset="utf-8"><title>難過長輩風災中逝世張敬軒愛犬病重停工</title></header><body><h1>難過長輩風災中逝世<br>張敬軒愛犬病重停工</h1><p>張敬軒和前財爺曾俊華前晚在九展擔任最後一場《暗中作樂 2017》特別嘉賓，已是第三年演出的軒仔，獻唱了好朋友王菀之的《好時辰》，他直言被歌詞感動到差點流淚：「近嚟發生好多唔好嘅新聞，好似澳門嘅天災。我本來都想送啲物資過去，但原來碼頭已經唔再收物資，我都有唔少朋友、親戚、歌迷喺嗰邊，所以都好擔心當地人嘅安全。」軒仔更透露其母有兩位朋友在「天鴿」風災中不幸喪生：「兩位aunties原本諗住去當地探年老嘅父母，喺去緊嘅途中遇到海水倒灌失蹤，過咗一段時間先搵番，亦不幸過咗身，聽到覺得好難過好唔舒服。」</p><p>第三期癱瘓</p><p>除了為風災遇難者感到惋惜外，軒仔最近亦為患了重病的愛犬而憂心忡忡，他說：「佢屬於第三期癱瘓，即係你篤佢、搣佢會有反應會縮，但就唔能夠靠自己企起身。我同三個工人照顧緊佢，我聽到有啲網上留言，問我點解唔畀隻狗安樂死，除非佢已經失去維生能力，否則盡一切嘅能力一切嘅方法，我都會照顧佢，始終一齊生活咗十幾年，係我屋企嘅一分子。」</p><p>軒仔為了照顧愛犬，已經暫停大部份的工作計劃，他感謝公司的體諒：「早幾日出活動時，工人打畀我話佢流鼻血，我又發晒茅好心急想返屋企，所以暫時要出trip啲工作都盡量唔接。」</p><p>唔再養寵物</p><p>軒仔指計上病重的狗狗和老家廣州所養的，總共有五隻寵物：「等佢哋全部百年歸老，唔會再養任何寵物，我驚自己接受唔到。」<br>採訪：曹家誠<br>攝影：陳慧安</p></body></html>