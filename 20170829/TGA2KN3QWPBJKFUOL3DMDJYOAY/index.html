<html><header><meta charset="utf-8"><title>【馮仁昭四圍超】MC Jin攞獎Freestyle感受受讚</title></header><body><h1>【馮仁昭四圍超】MC Jin攞獎<br>Freestyle感受受讚</h1><p>容祖兒（Joey）、「Hip-Hop Man」歐陽靖（MC Jin）、羅志祥（小豬）等前晚喺北京出席「2017年度盛典亞洲新歌榜」，Joey摘下「港台最受歡迎女歌手獎」，小豬取得「港台最受歡迎男歌手獎」，MC Jin就攞到「最佳說唱歌手」。<br>Joey同MC Jin惺惺相惜，前晚後台相遇立即集郵貼相到Instagram，Joey仲tag咗MC Jin話：「在北京遇上852，看到你受到大家認同替你高興，恭喜你，繼續努力。」MC Jin前晚用freestyle形式喺台上講得獎感受，被讚有創意，佢又同憑《中國好聲音》走紅嘅內地女歌手吉克隽逸合唱《新世界》。</p><p>Edison寸女主持</p><p>此外，日前有內地網站同時搵咗MC Jin同陳冠希（Edison）接受訪問，女主持問點睇中國hip hop氛圍，Edison反問：「你問我呀？今天我們在聊hip hop是嗎？那你知道hip hop是甚麼，你是主持人。」女主持講到鍾意聽hip hop：「Snoopy Dog的老歌。」Edison即指正：「Snoop Dogg，Snoopy Dog是卡通角色。」<br>撰文：馮仁昭</p></body></html>