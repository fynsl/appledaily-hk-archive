<html><header><meta charset="utf-8"><title>【又係眾籌】新Lomo即影即有相機　摺疊設計玩方形相紙</title></header><body><h1>【又係眾籌】新Lomo即影即有相機　摺疊設計玩方形相紙</h1><p>Lomo'Instant即影即有相機都幾受文青用家歡迎，不過講真這部相機都已是3年前的出品，Lomography都係時候搞下新意思，將會推出一部用上Fujifilm Instax Square相紙的即影即有相機Lomo'Instant Square。Lomo'Instant Square機身設計都幾特別，在細小機身上用上摺疊式皮腔設計，影相時先需將95mm玻璃鏡頭拉出，都幾有復古味道。</p><p>Lomo'Instant初出時都係靠眾籌集資，到Square版亦都用上同樣方式，會放在KickStarter集資到9月29日。至於一部Lomo'Instant Sqaure的Kickstarter支持價會由129美元至194美元，約為預計零售價的7折，不過如果在香港時間8月30日下午5時前支持的話，更會平多少少，有興趣的話可上去KickStarter自行睇睇。</p><p>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>