<html><header><meta charset="utf-8"><title>中環在線：Uber加完價推長者優惠 - 李華華</title></header><body><h1>中環在線：Uber加完價推長者優惠 - 李華華</h1><p>早前Uber大幅加價，旗下幾款車嘅最低車資加咗三至八成，轉過頭，佢哋就推出「UberSENIOR長者日」優惠喎。<br><br>Uber宣佈，由9月至12月，每個月1號嘅上午11點至下午4點，65歲或以上長者搭Uber可以每程平50蚊。<br><br>香港區總經理佘雋知話，老人家近近哋出街飲茶，50蚊就夠晒cover車費，同一日最多有兩程優惠，仲啱啱夠來回㖭。<br><br>老人家未必識用手機App唔緊要，佘雋知諗埋㗎喇，話仔女可以幫手call車，或者分享同一個account幫老人家畀錢，call車時要輸入「UBERSENIOR」兼且畀司機睇長者證，只要嗰程車有一個乘客係65歲或以上嘅長者，就可以用呢個優惠。<br><br>不過，諗真啲，呢個推廣只得4日有呢個優惠咋。</p></body></html>