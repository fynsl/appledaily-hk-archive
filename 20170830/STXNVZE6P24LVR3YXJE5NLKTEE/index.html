<html><header><meta charset="utf-8"><title>【仙遊首爾(7)】兩難！韓孩冇功課又快樂港孩壓力大但醒目</title></header><body><h1>【仙遊首爾(7)】兩難！韓孩冇功課又快樂<br>港孩壓力大但醒目</h1><p>今集主角係喺韓國出世嘅珍珍，7歲嘅佢蹦蹦跳跳咁，帶動主播阿仙去遊覽自己就讀嘅小學。<br><br>拍攝當日係星期日，課室都鎖上門，珍珍用廣東話大嗌：「媽咪！閂咗呀！」無錯，呢位小朋友韓文同廣東話都識，因為爸爸係韓國華僑阿Ken，媽媽係香港人Becky。喺韓國，珍珍7歲先升讀小一，校園生活比香港嘅簡單得多！<br>成日話香港細路要贏在起跑線，兩歲讀學前班，為爭入心儀幼稚園、面試等做準備。但係喺韓國，父母係條線嘅關鍵，Becky話：「唔使自己去撲學校㗎！」Ken又話：「小學、中學、高中，都係派去屋企附近嘅學校。」所以，如果想入名校，就要父母有錢，搬去江南，咁就贏在起跑線喇！<br>韓國小朋友嘅童年比較輕鬆，返學半日制，讀嘅科目都比香港少，得數學、韓文同自然科。而學習內容亦比香港簡單，功課只有一、兩樣，Ken話：「一年級輕鬆啲，三年班先開始多功課。」但係都因為學習進度慢，Becky同Ken會安排珍珍去補習，「香港有英文堂，但韓國冇，數學都係學緊加數，譬如86+1=87，未有加減數，但係香港小學已經教呢啲！」所以珍珍會補習數學、英文同韓文，有學畫畫同跆拳道，每日行程至夜晚6點完結。<br><br>喺韓國讀書進度慢，冇咁大壓力，但係香港讀書學快啲，叻啲、醒目啲，究竟快樂童年好，定趕上進度好？詳情請睇片！</p><p>記者：阿仙<br>攝影：峰、Neo<br>編審：Kaman<br><br>【仙遊首爾(1)】長板女神教Seflie 衣櫃收埋幾條短褲仔？<br> http://bit.ly/2weAyiu <br><br>【仙遊首爾(2)】港男變Oppa打排球 甘心受體罰門禁<br> http://bit.ly/2wiq0Pc <br><br>【仙遊首爾(3)上回】紐約男孩玩K-Pop 食泡菜講「阿唷哈些唷」<br> http://bit.ly/2xaABth <br><br>【仙遊首爾(3)下回】韓國男團無韓國人 學撒嬌為做實驗？<br> http://bit.ly/2xb2S2Q <br><br>【仙遊首爾(4)】90後梨大賣港式美食 靚韓妹為你整紅豆冰<br> http://bit.ly/2wp2Tmh <br><br>【仙遊首爾(5)】追星新聖地？ 港人行首爾路7017好驚嚇<br> http://bit.ly/2xh7HYr <br><br>【仙遊首爾(6)】巴打腹肌有得整？ 韓國整容生意跌7成<br> http://bit.ly/2wAUUm5 </p></body></html>