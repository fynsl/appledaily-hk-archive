<html><header><meta charset="utf-8"><title>【仙遊首爾(8)下回】韓醫係TOP 5職業　前途媲美西醫</title></header><body><h1>【仙遊首爾(8)下回】<br>韓醫係TOP 5職業　前途媲美西醫</h1><p>上回講到動主播阿仙去咗韓醫院體驗，做晒身體檢查，究竟情況係點呢？<br><br>韓醫院院長李家宏話，「如果100分係滿分嘅話，你嘅分數係...28分！」真係嚇到阿仙眼都凸埋！醫師仲話阿仙身體攰到好似50歲咁，紅血球同心臟都麻麻地，要好好保養身子喇！</p><p>喺韓醫角度，人嘅體質分八種，屬天生，不同體質喺飲食同運動等方面，要注意嘅事項都唔同。平時睇中醫，藥方好似鬼畫符咁，而韓醫院已經全面電腦化，藥方打得清清楚楚，不過唔知你會唔會覺得少咗份人情味呢？<br><br>而「韓藥」同中藥一樣，一樣又黑又苦，亦因為城市人太忙，佢哋都提供煲藥或磨藥粉服務。李醫師仲嗌阿仙食咗粒好似「仙丹」咁嘅嘢，究竟係乜東東？請睇片！</p><p>韓醫嘅藥費同診金，都比西醫貴兩至三倍，所以喺韓國做韓醫，唔同喺香港做中醫，前途、人工、地位等方面都媲美西醫。爸爸都係做韓醫嘅韓國華僑阿Ken話，「韓醫喺韓國職業中排頭五位，好多人去讀，但係好難讀，中文、英文同韓文都要好。」<br><br>最後溫馨提示，食藥唔同食泡菜，記得徵詢你嘅家庭醫生。</p><p>場地提供：팔색체한의원<br>記者：阿仙<br>攝影：峰、Neo<br>編審：Kaman<br><br>【仙遊首爾(1)】長板女神教Seflie 衣櫃收埋幾條短褲仔？<br> http://bit.ly/2weAyiu <br><br>【仙遊首爾(2)】港男變Oppa打排球 甘心受體罰門禁<br> http://bit.ly/2wiq0Pc <br><br>【仙遊首爾(3)上回】紐約男孩玩K-Pop 食泡菜講「阿唷哈些唷」<br> http://bit.ly/2xaABth <br><br>【仙遊首爾(3)下回】韓國男團無韓國人 學撒嬌為做實驗？<br> http://bit.ly/2xb2S2Q <br><br>【仙遊首爾(4)】90後梨大賣港式美食 靚韓妹為你整紅豆冰<br> http://bit.ly/2wp2Tmh <br><br>【仙遊首爾(5)】追星新聖地？ 港人行首爾路7017好驚嚇<br> http://bit.ly/2xh7HYr <br><br>【仙遊首爾(6)】巴打腹肌有得整？ 韓國整容生意跌7成<br> http://bit.ly/2wAUUm5 <br><br>【仙遊首爾(7)】兩難！韓孩冇功課又快樂 港孩壓力大但醒目<br> http://bit.ly/2wDRrDf </p></body></html>