<html><header><meta charset="utf-8"><title>智取大市：破頂唔代表估值貴 - 晉佳</title></header><body><h1>智取大市：破頂唔代表估值貴 - 晉佳</h1><p>近幾個月強勢板塊一直輪流炒，近幾日科網股炒過，內房股炒過，只係未炒汽車股。吉利（175）近大半個月一直整固當中，噚日開始轉強，恒指已破28000點之下，吉利貴為汽車股代表，點少得佢一份。<br>睇返業績股，龍工（3339）上半年多賺近1.5倍至4.98億人民幣，每股盈利12分，達到《彭博》預測全年盈利嘅八成，估計2017年市盈率只係10倍多啲，股價爆升13%破頂後，唔代表估值係貴。<br>內地樓市踏入今年銷情加快，有利工程機械需求上升，始終內地工程機械行業已低迷多年，今次內房狂潮有可能順帶掀起工程機械替換需求，令收入增長有機會延續落去，龍工可成為長線好選擇，趁業績後重估潮，可考慮吸納。<br>恒指突破28000點，但大藍籌騰訊（700）、滙控（005）、友邦（1299）短線先至啱啱轉強，靠佢哋衝高相信已足夠恒指突破28,588點嘅大時代高位。雖然藍籌短期回報雞肋，但有剩餘資金而未搵到心水股的話，短線揸埋上述大藍籌都係善用資金嘅可行策略。</p><p>晉佳<br> http://www.fb.com/advanceguy1 </p></body></html>