<html><header><meta charset="utf-8"><title>業主放售舖位　半世紀冰廳快結業</title></header><body><h1>業主放售舖位　半世紀冰廳快結業</h1><p>【本報訊】屹立紅磡半世紀的文華咖啡冰廳下月24日結業，老闆陳生嘆「冇晒心機！」。根據經紀引述業主兒子表示：「父親過身，現在賣舖」，舖位叫價6,000萬元，若成功沽出，比近半世紀前買入價約22.5萬元，大升近267倍。</p><p>老闆：冇晒心機</p><p>文華咖啡冰廳老闆陳晚成廿多年前退休，由茶客變餐廳老闆，頂手費約10萬元，去年曾表示：「做得住就做，做唔住就閂門。」廳內維持半世紀裝修，舖位月租6萬多元，比市值租金10至12萬元，平最多一半。今年原本傾續租，但舖位本月份放盤開賣，叫價6,000萬元。土地註冊處資料，原業主1968年以共約22.5萬元買入這約1,500方呎地舖。<br>記者本周三（30日）親臨該店，收銀櫃面貼出：「營業至9月24日，多謝支持，有緣再見。」對於結業，八十多歲的陳老闆一臉愁容，並謂「冇晒心機……自己無本事」作回應，不願多談。<br>老街坊余先生表示，光顧逾四十年，最鍾意菠蘿包、雞尾包和奶茶，對於下月結業，「佢係文化遺產，冇辦法，租金貴，時代係咁，要淘汰！」</p></body></html>