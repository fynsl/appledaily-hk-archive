<html><header><meta charset="utf-8"><title>GoGoVan不滿被罵染紅</title></header><body><h1>GoGoVan不滿被罵染紅</h1><p>【本報訊】港產初創公司GoGoVan日前與內地的58速運合併，搖身一變成為估值超過10億美元（約78億港元）的「獨角獸」。雖然得到「雙馬」加持，但網上指其「染紅」的謾罵聲四起，創辦人林凱源對此甚為不滿，「我唔想香港剩係講紅唔紅」。<br>新公司獲阿里巴巴直接持有，再加上騰訊（700）本身為58系的大股東，GoGoVan等於獲得兩間公司創辦人馬雲及馬化騰加持，如果它是上市公司的話，在財經人士眼中單是「雙馬概念」就已經可以將股價炒到高一高。</p><p>「唔想香港剩係講紅唔紅」</p><p>但網民想法不一樣，紛紛指GoGoVan染紅，林凱源回應說，「唔想香港剩係講紅唔紅」，強調公司第一個大股東就是新加坡人。他指，如果中國就代表不好的話，「大家扔晒你部電話，唔好用，入面所有嘢都中國製造」，反問「咁係咪染紅呢？係咪即係要標籤晒所有嘢？同埋騰訊大股東又係邊個大家諗下， 阿里巴巴大股東係邊個。」<br>林凱源回想起當年創立GoGoVan時的苦況，融資極為困難，幾經辛苦才找到AV Concept（595）行政總裁蘇智安投資數十萬元。其後2013年尾四出找風投基金等投資，「嗰時我出去見人，佢哋當我係個儍仔，香港有好多基金，但就唔投番香港公司。」最終，2014年初他遠走新加坡，終覓得Seasoned Hedge Fund和Brian Brille兩位新加坡股東。<br>同場的蘇智安就指，過往香港沒有太多的成功例子，令到投資者對香港Startup的信心不足，相信GoGoVan的成功，有助加強投資者的信心。<br>他笑言，過去亦多次想過賣掉GoGoVan的股份，但每次只要與林凱源通電話，聽過他對未來的計劃及展望後，隨即打消沽售念頭，否則可能等不到今日。<br><br>記者：梁偉聰</p></body></html>