<html><header><meta charset="utf-8"><title>書簿校巴費加半成　遠超通脹</title></header><body><h1>書簿校巴費加半成　遠超通脹</h1><p>【本報訊】開學日將至，校服、書簿、校巴、午飯全是錢，家長未開學已大出血。本報整理部份供應商資料，發現各項開支升幅約2至5%，高於政府預測2017年的1.8%通脹率。<br>今年書價整體加幅2至5%。以觀塘區一所天主教中學為例，不計英文字典及聖經，中一生全數購買新書就需3,139元；漢榮書局負責人石漢基為加價解畫：「其實加價係必然現象，出一套書唔係第一年就可以收回成本，係要攤分幾年，加上市場開放，唔少出版社未入場就降低價格，入咗場先提高，變成每年都要加價。」教科書亦要分拆不同版本，增加印刷成本。</p><p>學校飯盒最多加1元</p><p>金綸校服董事總經理林松坡則指，其校服價格將上調半成以內，「最低工資調升、一般物料都加，但我哋加幅都係酌量」。他補充，製衣業成本高也令加幅多於通脹，「人工貴、運輸費高，今年成本其實加超過12%」。<br>大家樂集團旗下活力午餐表示，食材、運輸等成本增加，旗下逾150間學校賣約9萬份午膳，新學年將會輕微加價，惟不透露升幅。為3間中學供應午飯的永記膳食負責人許太指每盒飯現時賣20元，「就算加，最多只係加1蚊……始終最低工資加咗，全部人手薪金都要加」。<br>另一為90所中小學提供午膳的供應商則劃一加價5毫，小學飯盒加至18.5元，中學加至20.5元，加幅介乎2至3%。<br>小型校巴公司冠君校巴負責人鄧小姐表示，今年接送費會上調，「最多加價5%，視乎你乜嘢區，上車價最少都要600至700蚊」，元朗往九龍約收1,800元、新界到港島則2,000元。泊車費、汽車牌照費、保險費等亦加價，「如果營業額100蚊，起碼20蚊去咗人工，10蚊畀車位，40蚊畀雜費」，促大眾理解營運成本上漲，「淨係一個九龍區車位，月租都4,000蚊喇」。<br>■記者葉偉東</p></body></html>