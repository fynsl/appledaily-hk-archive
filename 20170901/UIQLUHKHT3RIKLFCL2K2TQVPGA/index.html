<html><header><meta charset="utf-8"><title>視力剩一成　無望揸車葉振棠踩電動車　過心癮</title></header><body><h1>視力剩一成　無望揸車<br>葉振棠踩電動車　過心癮</h1><p>【我們的演唱會】葉振棠前年失去老伴于楓，一直有眼疾的他，現視力僅餘不足一成，雖然打擊重重，但棠哥卻沒被打倒，依然熱愛唱歌，將於本月4及5日假文化中心舉行「唱盡心中情」演唱會，估不到年屆72歲的棠哥更愛玩電動平衡車和航拍，簡直是潮爆老人。</p><p>「多次申請紅館」</p><p>日前棠哥在寓所附近踩着電動平衡車，灑脫地唱：「忘盡心中情，遺下愛與癡」，雖然玩航拍時要用放大鏡看iPad，但無阻棠哥的決心：「大家知我視力唔係咁好，呢世人都冇可能揸車！我覺得企上兩個轆，好似自己揸車，好有滿足感。而模型飛機飛咗上去睇唔到，航拍睇iPad就得，譬如錄音錄到好攰，對唱歌有種倦意就玩吓，好relex減壓。」<br>棠哥希望有日可以踩電動平衡車上紅館舞台，他說：「呢個出場方式幾得意，將閃燈收喺車度，我同葉麗儀都好希望喺香港再做一次『雙葉』，舊年已經申請紅館好多次，但都畀唔到期，希望下年可以圓夢。我好希望喺紅館可以有自己演唱會，但驚唔夠實力，唔係謙，我覺得雙葉嘅力係夠啲。」</p><p>「我只係識唱歌」</p><p>問到棠哥為甚麼熱愛唱歌？他笑說：「我唔識第二樣，只係識唱歌！就算有乜嘢唔開心，我企上舞台可以完全忘記。」是否因為老伴于楓離世影響？他淡然說：「唔關事，過咗啲嘢就算啦！」問他會寂寞嗎？看透命運的棠哥說：「唔會，每年有三分二時間喺錄音室，冇乜時間諗第二樣嘢。其實都有心理準備，因為當時佢有病，冇辦法，人生就係咁樣，我覺得要隨遇而安。」會否想搵另一個紅顏知己？他說：「唔諗啦，72啦，仲諗嚟做乜嘢。」<br>採訪：余燕儀、懷鈺<br>攝影：陳俊強<br>場地提供：NZ餐館</p></body></html>