<html><header><meta charset="utf-8"><title>金綸老闆拒退休：做校服有社會責任</title></header><body><h1>金綸老闆拒退休：做校服有社會責任</h1><p>【開學日】<br>【本報訊】開學使費年年加，家長百上加斤。56年老字號校服店「金綸服裝」今年單是來料價已上漲一成多，惟該店老闆林松坡堅持只賺微利，僅加價5%以下，「我哋（做校服）有個社會責任」。年近九旬的林松坡稱，只要一日「行得郁」都會繼續經營老店，最想看見學生穿新校服時「着得好睇」。<br>金綸現為超過200間中、小學、幼稚園供應校服，總店位於太子，佔地3層。現年89歲的金綸校服董事總經理林松坡表示，現在幫他打理業務、修讀工商管理的兒子曾勸他將舖位放租，「我個仔直頭叫我『喂，爹哋，不如唔好做啦，收租好過』，但我答佢『唔得』，我哋有社會責任」。</p><p>「見佢哋着得好睇有滿足感」</p><p>林松坡口中的社會責任，第一是不大幅加價，第二是不失信於學校，第三是與員工甘苦與共，「講真70、80年代（校服業）就好做，人工又平、利潤比較好，講緊可能有十幾%利潤，𠵱家就得返5%……好似今年入貨價，其實（增幅）超過百分之十幾，我哋惟有拉上補下，同埋都要考慮吓學校」。現時不少學校由家教會指定校服承辦商，林松坡指部份基層家長確有經濟困難，「都會有佢哋負擔唔起嘅考慮……唔會（加價）多過5%，寧願微中取利」。<br>林松坡認為校服最講求質素統一，「因為學校一路信賴我哋；如果學校話要呢款布，你就要承諾、保證之後都用呢批料，唔係下年改用其他料，校服就唔統一」。金綸為保持質素，寧少接新定單，也不將貨就價、偷工減料；正如本報攝影記者邀請他拿直尺、在工作桌上扮「開料」（計算布料可裁出多少衣服樣版），他亦耍手擰頭，「唔識又扮識，咁咪做假？」他稱其出品「瞌埋眼着兩年」完全無問題，「見到佢哋着得好睇，自己就有滿足感」。<br>林松坡1961年創辦金綸，員工都稱他為「阿闆」。林指太子總店「每月租出去都可以有幾十萬，其實同𠵱家賺嘅差唔多」，惟他不願看見90多名員工失業，「做人道義上，佢哋過去同你一齊努力幫手賺錢，𠵱家賺咗錢就唔做？咁唔係太好，算啦，過得去就算」。阿闆還未認老，誓要工作至「有日唔郁得」，期望繼續在校服行業盡力而為。<br>■記者葉偉東</p></body></html>