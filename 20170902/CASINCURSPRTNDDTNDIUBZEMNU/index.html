<html><header><meta charset="utf-8"><title>【仙遊首爾(10)】本月旅行推介！踩電動單車睇紅葉</title></header><body><h1>【仙遊首爾(10)】<br>本月旅行推介！踩電動單車睇紅葉</h1><p>踏入9月，機票平返啲，又係睇紅葉季節，係時候出走充充電！最後一集《仙遊首爾》搵嚟喺韓國住嘅香港人阿男，帶大家去踩電動單車！<br><br>去年冬天訪問過阿男，講佢喺韓國開公司Heha Seoul教滑雪嘅情況，今次夏天嚟搵佢，都話要做運動！阿男話香港人多車多，唔踩得電動單車，但係喺韓國郊區就有得試：「係半自動單車，自己踩又得，撳個制加速都得！」所以，想輕鬆啲減0kg，定挑戰自己踩多啲，就視乎你嘅決定！</p><p>阿男喺韓國住咗十幾年，好似變咗半個運動員，冬天滑雪，夏天踩車，仲話加入咗一個韓國單車隊，成為選手，參加比賽：「試過踩120公里嘅比賽，要踩五個山，上升高度係3500米！」<br><br>為比賽，亦為興趣，阿男好勤力練車：「一個禮拜踩3至4次，加埋大概踩200至300公里，我諗距離相等於喺香港踩去廣州。」阿男仲試過一日踩8粒鐘，踩咗241公里，不過咪以為佢喺韓國唔使做好得閒喎：「我哋係放咗工，夜晚8點半先去踩。」阿男話o依家鍾意到，唔踩幾日都腳痕。</p><p>如果你都有興趣去韓國踩單車，都可以搵阿男帶吓路：「江邊嘅單車徑最好踩，夠平。」阿男又建議4至5月或者9至10月去踩，可以睇到櫻花或紅葉，亦都係韓國人去單車旅行嘅高峰期。不過踩電動單車就要去遠啲，因為近首爾嘅單車徑都比較多人，踩電動單車會危險啲。</p><p>一連十集嘅《仙遊首爾》告一段落，呢度有得重溫： http://hk.apple.nextmedia.com/enews/animation/kfans/ <br><br>Heha Seoul 히하서울여행사<br> https://www.facebook.com/hehaseoul/?fref=ts <br><br>記者：阿仙<br>攝影：峰、Neo<br>編審：Kaman<br><br>【仙遊首爾(1)】長板女神教Seflie 衣櫃收埋幾條短褲仔？<br> http://bit.ly/2weAyiu <br><br>【仙遊首爾(2)】港男變Oppa打排球 甘心受體罰門禁<br> http://bit.ly/2wiq0Pc <br><br>【仙遊首爾(3)上回】紐約男孩玩K-Pop 食泡菜講「阿唷哈些唷」<br> http://bit.ly/2xaABth <br><br>【仙遊首爾(3)下回】韓國男團無韓國人 學撒嬌為做實驗？<br> http://bit.ly/2xb2S2Q <br><br>【仙遊首爾(4)】90後梨大賣港式美食 靚韓妹為你整紅豆冰<br> http://bit.ly/2wp2Tmh <br><br>【仙遊首爾(5)】追星新聖地？ 港人行首爾路7017好驚嚇<br> http://bit.ly/2xh7HYr <br><br>【仙遊首爾(6)】巴打腹肌有得整？ 韓國整容生意跌7成<br> http://bit.ly/2wAUUm5 <br><br>【仙遊首爾(7)】兩難！韓孩冇功課又快樂 港孩壓力大但醒目<br> http://bit.ly/2wDRrDf <br><br>【仙遊首爾(8)上回】針灸把脈唔同啲 居韓港人睇韓醫<br> http://bit.ly/2xwm6A3 <br><br>【仙遊首爾(8)下回】韓醫係TOP 5職業 前途媲美西醫<br> http://bit.ly/2xvJoGn <br><br>【仙遊首爾(9)】港女赴韓讀MBA 成日幫港人代購呢樣嘢...<br> http://bit.ly/2vtZNO2 </p></body></html>