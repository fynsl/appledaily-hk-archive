<html><header><meta charset="utf-8"><title>廿四孝媽咪開學日出籠郭可盈為寶貝女打氣</title></header><body><h1>廿四孝媽咪開學日出籠<br>郭可盈為寶貝女打氣</h1><p>昨日是開學日，靚媽郭可盈打扮端莊陪囡囡林天若，一早返回九龍赫德傑道的保良局蔡繼有學校上堂，同行還有替囡囡背書包的女傭。昨日早上8時許，可盈為免阻塞交通，將車停在離學校較遠的地方後，才與囡囡下車。之後兩母女手拖手面帶微笑行返學校，到達校門時，可盈細心為囡囡整理頭髮，又叮囑幾句，相信是離不開鼓勵及用心上堂之類的例牌說話。接着天若從女傭手上接過書包，便步入校園。</p><p>每日管接送</p><p>可盈離開時接受訪問，她透露囡囡第一天開學，所以早起準備早餐，她說：「整早餐都係要嘅，老公（林文龍）喺內地拍緊戲，今日準備咗個好好嘅心情，個女都好期待返學，好開心、好興奮。」作為廿四孝母親的可盈自言，每日都會管接管送。<br>另昨早8時半，靚媽徐菁遙（Suki、前名徐淑敏）送兩位女兒黃心瑤及黃心柔到蔡繼有校門，同行還有兩名外籍保鑣。女兒落車後，姊姊很乖巧拖着妹妹行。而學校方面亦很體貼，早有多名老師於校外站崗，迎接返校的學生。但未見原先就讀該校的郭晉安兒子郭令山出現，據知他已轉到宣道學校就讀。<br>採訪：張俊銘<br>攝影：沈健程、黃曉程</p></body></html>