<html><header><meta charset="utf-8"><title>已讀不回符號L樣樣齊直擊Whatsapp柒種人</title></header><body><h1>已讀不回符號L樣樣齊<br>直擊Whatsapp柒種人</h1><p>相信大家每日都會用WhatsApp，無錯佢的確提高咗我哋日常溝通嘅便利性，但同時亦反映咗唔同人喺使用上嘅分別，就等我哋睇睇片，直擊WhatsApp group入面最常遇到嘅七種人：</p><p>1. 全能搞手型<br>－負責約人、定時間、諗餐廳、訂座，身兼秘書、管理、保母多職，成個group靠佢撐住。<br><br>2. 語言障礙型<br>－無辦法講出完整字句，話語字詞斷斷續續，講完又要不斷補充，常以極短錄音連環發射，造成滋擾效果。<br><br>3. 無限typing型<br>－對文字表達的要求極高，就算只是簡單的回覆，都用考DSE寫作卷的態度應對，信息內容不斷修改，所以永遠send唔到出去。<br><br>4. 自我出賣型<br>－長期眼大睇過龍，唔望清楚同緊邊個對話，手快快就將私人嘢send入group，仲要通常都係呢頭講完大話，嗰頭就自我踢爆。<br><br>5. 笑料分享型<br>－擁有一顆熱愛分享嘅心，無論大事小事，只要畀佢見到都會立即CAP低，同廣大網民開心share。<br><br>6. 文盲符號型<br>－表面上係一個抽象派emoji行為藝術家，習慣用表情符號代替文字，逼人揣測佢充滿情感的內心，實際上係疑似文盲。<br><br>7. 已讀不回潛水型<br>－每個group都有嘅神秘份子，永遠唔會覆，仲有可能連睇都唔睇，唔知點解仲留喺個group到。</p></body></html>