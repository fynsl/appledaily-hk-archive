<html><header><meta charset="utf-8"><title>被指契弟　借麥明詩上位林作反擊袁彌明　潑婦罵街</title></header><body><h1>被指契弟　借麥明詩上位<br>林作反擊袁彌明　潑婦罵街</h1><p>袁彌明言論一向出位惹火，她日前對於「十優港姐」麥明詩在清談節目表示擔心女性年紀增長的「貶值論」，繼而淚灑當場一事，在fb撰千字文闡述現今女性不應妄自菲薄，但忽然在文末「抽水」辣着麥明詩前男友林作，更譏對方借前女友上位是「西環契弟」。林作前晚即在fb開火還擊，指對方呃like及偏頗，他說：「我唔想潑婦罵街。」</p><p>現年36歲、前港姐袁彌明淡出娛樂圈後從政，曾做過人民力量主席，又搞生活百貨及做YouTuber，不時在網上就時事發表言論。日前，她在fb貼文講述「十優港姐」麥明詩在無綫節目指女性擔心隨住年紀增長「市值」下跌，又擔心將來老公會有外遇拋妻棄子等看法，更肉緊地突然喊了出來。<br>對此袁彌明打了千字文表達自己看法，她表示：「難道女人不能累積經驗和成就，而男人的身體機能不會下降嗎？幾多男人30多歲事業到達樽頸，唔上唔落，公司一重組便失業、脫髮、性功能障礙……女人身體變老、生育能力下降是自然不過的過程，變唔變肥則歸咎於運動和飲食。」之後她鼓勵男女都要長智慧，拒絕原地踏步，才是升值之道，呼籲女人不要妄自菲薄。</p><p>「唔可以姑息」</p><p>及至文章末段，袁彌明忽然發動「抽水機」，以「當十優港姐遇上一個連頭髮都梳到亂糟糟、分手後仲不斷抽前女友水宣傳的西環契弟，對愛情婚姻悲觀也難怪。」作終結，擺明出言暗寸麥明詩前男友林作。對於忽然被踩，林作前日即在fb還擊：「人哋感情，需要你咁樣去批判嗎？你冇事走嚟批評我更加似係chok noise？定你先係由選港姐到𠵱家都不斷抽人水？」他自言EQ高，對於被嘲是「西環契仔」，他指自己住中環。<br>本報記者前晚致電林作，他依然一肚氣指對方作為公眾人物不負責任：「佢唔識我，成件事亦唔關佢事。呢啲咪係標題黨囉，不過呃like嘅人，係唔可以姑息。佢係公眾人物，我明明話冇，你又話我有，咁我覺得好過份，我唔係想潑婦罵街，不過當有人咁樣攻擊我，如果唔出聲，俾人打得耐，自己都好似身有屎咁。」袁彌明以短訊表示不回應，但其老公林雨陽則力撐老婆：「有風度嘅男人唔會講前度，我信我老婆嘅眼光同好多香港人一樣。」<br>採訪：王梓嫚、楊定、盧妹</p></body></html>