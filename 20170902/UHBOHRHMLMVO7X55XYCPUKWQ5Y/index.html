<html><header><meta charset="utf-8"><title>爭取時間見面莊思明瞞父母　同居箍楊明</title></header><body><h1>爭取時間見面<br>莊思明瞞父母　同居箍楊明</h1><p>莊思明（Lisa）去年5月被影到與楊明蹺手拍拖，事後二人大方承認因為拍《愛．回家》撻着，楊明更大讚女友是好女仔。現年36歲的楊明，與Lisa拍拖後，性格較以前踏實，工作量亦不斷增加，事業愛情兩得意，曾公開表示視Lisa為結婚對象，打算一、兩年內求婚。<br></p><p>相思灣睇樓</p><p>雖然楊明尚未有行動，但為了與女友爭取時間見面，似乎有意與Lisa同居試婚，日前有《蘋果》讀者報料，表示在相思灣附近村屋，發現二人拍拖睇樓，讀者說：「嗰日大約4點幾，楊明揸住架車，車住女友同埋一個女人去咗相思灣，跟住佢哋去咗一幢白色嘅村屋，冇耐見到楊明同莊思明喺天台出現，佢哋並排企喺度望住個海灘，個樣好似好滿意。之後又落咗去三樓行咗個圈，過咗冇耐就離開，手拖手咁上車走人。」<br>其實，Lisa之前曾表示如果找到合適地方，不介意和男友楊明同居，「始終大家工作飛來飛去，返到嚟先可以見面，不過幾時同居就冇專登諗。」</p><p>胞姊撐試婚</p><p>Lisa昨日出席活動回應跟男友睇樓時，表示當日純粹去看看，她說：「自己都長大，覺得感情可以加快腳步去到同居關係，𠵱家每星期都有一、兩日一齊，爭取時間見面。」<br>問她可有知會父母關於計劃與男友同居？莊思明承認父母不知道，指母親不在港，故沒有問她，父親則不懂看中文。她笑指有親友問她是否結了婚，她表示如果結婚一定會公佈，同場的胞姊莊思敏則表示支持婚前同居，覺得父母都會接受。<br>採訪：唐琛悠</p></body></html>