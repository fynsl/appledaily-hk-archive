<html><header><meta charset="utf-8"><title>爛牛解鈕更騷</title></header><body><h1>爛牛解鈕更騷</h1><p>劉美君於86年推出處女唱片，着低胸背心襯條剪爛牛仔褲影封套，成為首位着爛牛的女星，今日劉美君再着爛牛擺出當年甫士，經典再現更加騷到入骨。<br>18歲結婚，劉美君生完仔才入行，第一首歌《午夜情》講舞小姐，當年的女歌手都鬥做玉女，劉美君卻破格着爛牛影封套，她說：「我只係負責買衫，形象設計話整條爛牛，佢買條褲洗到爛，佢剪嘅，我覺得好嘢喎，咁正嘅。因為條褲係男裝，坐喺度褲襠會谷起，佢走埋嚟幫我解咗粒鈕。」<br>劉美君從來不覺自己性感，偏偏這兩字卻做了她的標籤，她說：「我係好男仔性格，出道時好多人話我好性感、好媚態，我覺得呢啲字眼好怪。我識得好多男仔，最早嗰時佢哋講：『你估真係鍾意你唱歌，喺地鐵見到你張海報，買完唱片先鍾意你唱歌。』」</p></body></html>