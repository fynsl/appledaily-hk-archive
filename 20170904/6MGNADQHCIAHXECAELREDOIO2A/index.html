<html><header><meta charset="utf-8"><title>42歲回歸香港搞300人生日會陳曉東千金成話題</title></header><body><h1>42歲回歸香港搞300人生日會<br>陳曉東千金成話題</h1><p>陳曉東昨日42歲生日，近三百名來自中港台及星馬等地粉絲聚集在香港，在尖沙嘴一間酒店為偶像準備一個驚喜派對，名為「陳曉東時間做證生日聚會」。<br>東東已有十幾年未有在香港舉行生日聚會，紅噹噹現身的東東，在派對上，收到不少驚喜，現場先播放東東的劇照和海報，玩估劇名和歌名，東東見到一些海報說：「有啲海報連我都冇，邊度搵到咁多海報？」有粉絲好似記者一樣，追問東東幾時紅館開騷，東東兩位千金會否來港入學？東東都逐一回答：「未有計劃，有好多安排如生活習慣，而我最堅持係要佢哋讀中文。」<br></p><p>「用錢買唔到」</p><p>東東的歌迷會成立21年，男粉絲捐出多年來珍藏的數百張東東明星卡，作慈善義賣，東東說：「多謝歌迷理解同支持，堅持對我有信心，雖然年輕時會犯錯亦包容，我性格係有我問題，有啲short short哋，但做藝人係幸運㗎，因為用錢都買唔到大家一路畀我友情，係上天畀我最大禮物。」最後粉絲送上巨型生日卡和Lego砌成紅館模型，以及燒豬形生日蛋糕，東東即場感動到熱淚盈眶。<br>東東接受訪問時，表示生日願望之一是開紅館騷：「一路都有入紙但未成功，而且要一年前入紙，今次有另一個大場地預留咗日子畀我，如果做到規模如紅館，但仍然洽談細節，我亦度緊舞台同主題。」<br></p><p>暫無意追仔
</p><p>被問到會否再追仔，東東表示暫時不會，因為照顧兩女兒已經好忙，他說：「小朋友開始發展自己性格，而每個階段改變同細節我都會留意，同太太經常溝通，可能有時太太見唔到我會好難過，不過太太好體諒我。」<br>採訪：馬建華<br>攝影：沈健程</p></body></html>