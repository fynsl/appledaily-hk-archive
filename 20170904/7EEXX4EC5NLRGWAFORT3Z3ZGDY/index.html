<html><header><meta charset="utf-8"><title>【七月十四】凶宅不可怕　鄰居：十幾年都掛住佢兩兄妹</title></header><body><h1>【七月十四】凶宅不可怕　鄰居：十幾年都掛住佢兩兄妹</h1><p>談起凶宅不少港人總會聯想到恐怖鬼故，其實隨年月逝去，對於屯門安定邨定泰樓曾發生命案單位的同層鄰居陳婆婆（化名）而言，卻是一段令人傷感的塵封記憶。婆婆直言，不時會想起2個小孩，「如果冇死，個女仔而家都廿歲喇……佢好靚架，真係好靚，好可惜。」2002年一宗血案令小兄妹永遠停留在童年，十多年前的昔日相處點滴，婆婆感慨，到今時今日亦不時浮現腦海，令人懷緬這對可愛又可憐的年幼兄妹。<br><br>婆婆回憶在命案發生前的夏天，兩兄妹不時會和其他同屋邨的小孩「聯群結隊去玩」，常常會路經她住所的門口，「佢哋好乖好醒目，見到人會打招呼」。不過，婆婆指兩兄妹經常捱餓，很少見親人照顧，令一眾街坊大感心疼，「我聽過有街坊講，見過佢哋冇嘢食，有小朋友跌咗食物落地，佢哋會執嚟食。」<br><br>曾經有越南籍的鄰居，得知兩兄妹整天都沒有吃過東西，「佢好好人呀，特登煮麵畀佢哋食」，而街坊們亦不時會送贈麵包餅乾，「我都試過烚粟米畀佢哋食……我覺得好可憐，喺呢個年代都咁樣……」<br><br>當年報道指，一名男子因追求小兄妹的母親不遂，最終斬死這對年僅9歲及4歲的小孩。婆婆提及，當時有街坊「覺得嗰兩個細路好慘」，又或者內心不舒服，「都有燒元寶衣紙畀佢哋」。正如港產鬼片《陀地驅魔人》的一句對白，「人同鬼一樣都要尊重，鬼以前都係人」，恰似在提醒觀眾，凶宅命案背後，或許藏下了一個個令人傷感的悲劇故事，在恐懼以外，更值得社會關注箇中問題。<br><br>記者　黃翠儀</p></body></html>