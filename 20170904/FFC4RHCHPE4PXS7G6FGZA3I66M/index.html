<html><header><meta charset="utf-8"><title>【最靚港姐民調】靚靚贏性格凱琳衰鞋抽　鐵膽李嘉欣竟然輸畀...</title></header><body><h1>【最靚港姐民調】<br>靚靚贏性格凱琳衰鞋抽　鐵膽李嘉欣竟然輸畀...</h1><p>星期日係香港小姐競選，話晒以前選港姐都係一件盛事丫（好似係），所以「蘋果動搞作」早前就做咗個微型民調，睇下歷屆咁多位港姐，大家覺得邊位係最靚！</p><p>趙小姐：「李嘉欣丫，恭喜佢呀！」<br>王小姐：「有冇得揀呀？麥明詩囉，相比起其他，其實佢幾靚嘅。」<br>黃先生：「歷屆最靚嘅港姐呀？朱玲玲丫，因為佢有氣質同埋雍容華貴。我覺得樣固然係緊要，因為唔係靚女理論上就做唔到港姐，但如果靚女係一個入場門卷嘅話，咁我會相對上著重入咗圍佳麗嘅氣質。」<br>郭先生：「唔識喎真係，我唔睇港姐好耐，無睇TVB好耐。」<br>何小姐：「最有印象陳凱琳囉，鞋抽嘛！真係最靚呀‥‥‥李嘉欣啦，我覺得佢到依家都係好靚。」<br>林小姐：「我唔睇港姐嗰啲，記憶中都係好耐以前嗰啲。袁詠儀丫，雖然唔知佢真正性格係點，但睇佢啲訪問、演出咁，性格都好似幾好。」<br>潘小姐：「蔡思貝係咪港姐呀？最靚……佘詩曼丫」<br>鄧小姐：「邱淑貞！覺得佢真係好靚！」<br>龍先生：「鍾楚紅幾靚，個樣幾成熟。」<br>林先生：「其實無乜點留意嗰個叫做港姐。」<br>婆婆：「我對呢啲無乜興趣，答唔到你。」</p></body></html>