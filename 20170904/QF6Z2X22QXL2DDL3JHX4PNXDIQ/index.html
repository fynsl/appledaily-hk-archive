<html><header><meta charset="utf-8"><title>吊威吔連唱金曲響徹紅館克勤《舊歡如夢》配新舞步</title></header><body><h1>吊威吔連唱金曲響徹紅館<br>克勤《舊歡如夢》配新舞步</h1><p>李克勤昨晚在紅館展開一連九場演唱會，約下午6時許，一身黑色衫褲的他，戴上黑帽步出後台拜神。大會印製了全球限量500套、以克勤頭像剪影設計的紀念郵票、黑膠碟、布袋及親子款tee在場外發售，克勤父母及老婆盧淑儀到場支持。<br></p><p>吊高做難度動作</p><p>昨晚約8時半正式開騷，身穿全黑tuxedo的克勤由12名舞蹈員陪伴，唱經典歌《舊歡如夢》出場，但就改了往日的腰部向上擺動舞步，只以手腳動作為主。之後舞台變形，由台中升上大鐵架，克勤就吊威吔向舞台兩邊做出前傾斜離地45度高的難度動作，最後更跳高旋轉約10個圈，並且爆出煙花視效，接着他唱出《紅日》、《夏日之神話》等串燒金曲。<br></p><p>冇體力去開日場</p><p>一輪歌舞後，克勤就對台下粉絲說：「我似唔似跌咗落泳池，身水身汗，我跳成點？知道大家係聽我歌入嚟，一陣先係甜品，不過唔同年齡階段歌手，都有進步空間。」他自言入行30年開個唱：「聽起嚟好巴閉，早幾日我先幫一個比我年長歌手阿姐（汪明荃）做嘉賓，佢入行50年，其實30年只係早入行，如果好似Celine妹妹，佢只不過係30幾歲，唔好睇得咁煞有介事，大家睇得開心就好。」<br>克勤透露已在紅館開過100場演唱會：「有啲歌手遇上打風，又要開番日場，我啲死老鬼冇體力去做，有啲歌手做做吓會病，個台其實今日兩點先搭完，如果有乜沙石，多多包涵。」<br>採訪：馬建華<br>攝影：沈健程</p></body></html>