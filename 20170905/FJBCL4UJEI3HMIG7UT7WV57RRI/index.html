<html><header><meta charset="utf-8"><title>中環在線：太古夥V＆A「以鞋會友」 - 李華華</title></header><body><h1>中環在線：太古夥V＆A「以鞋會友」 - 李華華</h1><p>女人鍾意shopping，手袋與鞋就係shopping重中之重，一提到睇鞋，女人仲可以好瘋狂。太古地產（1972）應該深明此道，同英國V&amp;A博物館合作，舉行《鞋履：樂與苦展覽》（Shoes: Pleasure and Pain）。</p><p>展覽將展出來自全球各地超過140對鞋，從1370年代跨越至今，展覽由今年9月22日至11月5日喺剛開業嘅上海興業太古滙先舉行，明年到太地旗下幾個內地商場──成都遠洋太古里、廣州太古滙、北京三里屯太古里巡迴展出，終點站返來香港太古廣場。<br>除咗有歷史價值嘅鞋，展品亦包括Salvatore Ferragamo、Yves Saint Laurent、Christian Louboutin等名師嘅經典設計，仲有保羅紐曼、戴安娜王妃嘅鞋楦，碧咸、伊莉莎白皇太后、Elton John等名人嘅收藏品。<br><br>李華華</p></body></html>