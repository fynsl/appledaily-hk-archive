<html><header><meta charset="utf-8"><title>隔牆有耳：「兩岸一家親」老董向民進黨開火 - 李八方</title></header><body><h1>隔牆有耳：「兩岸一家親」老董向民進黨開火 - 李八方</h1><p>由中華全國台灣同胞聯誼會、兩岸和平發展聯合總會、中華兩岸和平發展聯合會等組織主辦嘅「兩岸一家親‧共圓中國夢　兩岸交流三十周年紀念大會」噚日舉行，出席者包括全國政協副主席董建華、中聯辦主任張曉明、國台辦主任張志軍同特首林鄭月娥，各大媒體都有派人採訪，不過《蘋果日報》記者就被拒諸門外，主辦單位話《蘋果》不在獲邀名單，當然冇解釋原因啦！<br>紀念大會大大個標題話「兩岸一家親」，但據報老董上台就向台灣民進黨開火，叫對方要「識時務」，唔好做損害兩岸人民感情同中華民族嘅事，要停止台獨、分裂活動，仲話民進黨拒絕承認九二共識，推去中國化政策係煽動民意對立，「紅」底老董語氣都幾重噃！<br>張曉明入場時都被傳媒問到李剛涉嚴重違紀，小明當然冇回應啦。</p></body></html>