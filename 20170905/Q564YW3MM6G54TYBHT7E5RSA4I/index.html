<html><header><meta charset="utf-8"><title>收歌直斥唔掂　Eason：我麻煩</title></header><body><h1>收歌直斥唔掂　Eason：我麻煩</h1><p>陳奕迅（Eason）早前因喉嚨發炎，突然取消台灣宣傳工作，昨日精神奕奕現身麗思卡爾頓酒店，為下月推出全新國語專輯《C'mon in~》舉行全球唱片宣傳發佈會。</p><p>十日錄完</p><p>記者會上，Eason找來監製Jerald分享新碟點滴，兩人分隔香港及加拿大，全靠WhatsApp傾歌，Jerald指給Eason歌曲demo，他竟然好直接回覆不夠好，Jerald說：「一睇到佢咁講，我就丟咗個demo，然後覺得好正，大家咁直接，事後Eason有話唔好意思，但我覺得咁仲好。」<br>Eason今次到台灣錄音，因他知道在港錄音會有惰性，在台灣就會專心工作，然後大嘆美食。Jerald表示Eason只花十日時間，便火速完成錄音工作。Eason之前因病停工，他解釋只是患病初期，因擔心會越來越嚴重，所以決定返港休息三天。<br>將於下月開香港站巡唱的Eason，在旺角麥花臣演出兩場，他表示沒有想過會否有人炒飛，但刻意在出碟後首站返香港開騷，他說：「好耐冇做細場，好掛住，之前做百幾場以萬人計嘅場地，細場親近啲，同返香港自己地方有歸屬感。」</p><p>容易開拖</p><p>Eason透露自組唱片公司已有六年，旗下只得他一人，問到在內地任歌唱比賽《中國新歌聲》導師時，會否物色有潛質的新人？他說：「我有諗法幻想，如果係我公司藝人會點去栽培佢，但好難，我知道自己麻煩，藝人係好麻煩，所以做唔到經理人，唔可以理智地承受佢嘅麻煩，我分分鐘同佢開拖，你唔聽我，我食鹽多過你食米。」<br>採訪：馬建華<br>攝影：葉君海</p></body></html>