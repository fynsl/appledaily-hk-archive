<html><header><meta charset="utf-8"><title>Can Bank：金仔玩飛彈玩上癮 - 散子</title></header><body><h1>Can Bank：金仔玩飛彈玩上癮 - 散子</h1><p>近期北韓金仔玩飛彈都玩得幾頻密，上個星期先有支導彈飛過日本，星期日又試射氫彈，今次係金正恩上台以來第四次核試，而發射飛彈方面，單計今年已經有成廿次。<br>港股在升完又再升之下，已經迫近大時代高位，對於成日玩飛彈嘅金仔，無視程度亦隨飛彈次數增加，目前效力大概維持到一日，聽日分分鐘又唔記得核試是甚麼。中、美、日應付金仔玩飛彈嘅策略仍然係處於制裁階段，金仔就越玩越投入，最新又有消息傳出，佢正準備新一輪洲際彈道導彈試射。<br>事實上，這幾次飛彈又好、導彈又好、核彈都好，從發射次數而言，似乎有啲過度頻密，北韓又好、美國又好、中國都好，相信大家共識都係，真係打起上來對大家都無好處。<br>金仔玩咁多次都無事，一定會再玩落去，不過咁，既然飛彈嘅嘢，講埋畀你聽係試，仲要係北韓，你信唔信佢會次次無事？有時啲嘢，唔怕佢有心，最怕佢無意，支飛彈唔知去咗去邊度，令到有人可以大條道理用武力解決。<br>恒指雖然兩萬八有一定阻力，但跌唔落去亦都係事實，叫大家走晒啲貨，根本唔合邏輯，無人會知大市會以咩原因調整，但金仔嘅舉動一定要留意，如果越演越瘋狂嘅，大家不妨適量減磅。<br><br>散子</p></body></html>