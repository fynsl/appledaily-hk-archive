<html><header><meta charset="utf-8"><title>【科技透視】Ming仔拍旅遊片帶5部機</title></header><body><h1>【科技透視】Ming仔拍旅遊片帶5部機</h1><p>香港人旅行成癮，奈何公務纏身，時間及籌措旅費均屬難題，唯有收看旅遊Vlog（Video Blog，影片網誌）望梅止渴。不少YouTuber覷準商機，紛紛轉型拍攝旅遊Vlog，實行寓工作於娛樂。初代YouTuber Ming仔（梁嘉銘）近兩年正正主力拍攝此類旅遊Vlog，市傳其每月收入一度高達25萬元，如今更一圓電影夢；Felice Trips三個女生更表示藉此做到「用旅行換旅行」，一年去足12次旅行之餘，每月更儲到過半人工，羨煞不少打工仔！<br>記者：溫婉婷　梁偉聰</p><p>近期Ming仔（梁嘉銘）憑藉《非南非旅》等旅遊系列再次爆紅，令不少網民直呼「好想同Ming仔瘋狂去旅行」。原來他本身並不熱衷去旅行，直至兩年前獲客戶贊助拍攝旅遊短片，誰知一試愛上，更越拍越狂熱，至今足跡已踏遍南美、南非及印尼等十多個國家。他坦言，只要工作可以搬到線上處理，就會考慮去不同地方旅行：「我諗呢一兩年我都有起碼四分一至三分一時間唔喺香港。」<br>網民大讚Ming仔拍攝的Vlog夠真實，一問之下，方知背後大有學問，原來他最多要同時兼顧5部攝影機的拍攝。「其中主機用來拍自己，要有廣角角度；有部機補啲輔助鏡頭，要有得放大縮小，通常會放喺腰間。第三部係傻瓜機，通常用來拍timelapse（縮時拍攝）。如果有運動性質嘅嘢就可能需要GoPro。」他笑言，有一次去馬丘比丘待上四日三夜，即使帶了5部攝影機亦不夠用，無奈之下連手機也要出動。<br>雖然設備繁多，但他堅持一機一鏡，寧願多帶幾部機，化身「西部牛仔」追捕「獵物」：「一啲緊要嘅時刻一瞬即逝，我換唔切鏡……嘥唔起換鏡嘅時間。」拍攝工作分秒必爭，但後製工作才最考功夫。「拍嘅時候我係不負責任地拍，用唔用到我都開機。」一集只有短短二十多分鐘的南非系列，背後是足足2TB容量的影片材料。</p><p>目標清晰　終嘗電影夢</p><p>Ming仔初投YouTube界，即以《今日freestyle》系列成名，看似一帆風順的背後，原來他亦試過零收入，「最差嗰個月可以係冇㗎、係零㗎。」從加拿大回流時手上只有數千港元，又欠缺人脈，他曾試過做文員，日做八小時，全天候掃描及影印文件。幸而後來他找到一份主持人工作，不久便開始上傳影片到YouTube，展開YouTuber之路。<br>入行七年見盡YouTube市場的轉變，但他指，自己從未試過有好迷惘的感覺。「因為我目標好清晰，就係做電影。」由他首次執導的電影《生化藥師》近日上映，總算一嘗電影夢，期望日後拍攝具備九十年代喜劇元素的電影。</p></body></html>