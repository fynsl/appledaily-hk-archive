<html><header><meta charset="utf-8"><title>事業放一旁要養好身體41歲舒淇生B：順其自然</title></header><body><h1>事業放一旁要養好身體<br>41歲舒淇生B：順其自然</h1><p>舒淇與吳雨霏（Kary）昨日為中環舉行的「Armani Box」概念展覽揭幕禮擔任嘉賓，其他出席嘉賓還有黃芷晴、Super Girls和龔慈恩女兒林愷鈴等。</p><p>結婚周年冇送禮</p><p>出道逾22年、現年41歲的舒淇，身穿黑色緊身衣和外套出席，在台上透露現時要好好享受人生，司儀問她是否因為做了人妻的關係？舒淇說：「唔係，都撈咗咁多年，𠵱家需要有足夠睡眠，食多啲生果同做多啲運動，個人先至會紅卜卜。」之後舒淇接受訪問，透露日前跟老公馮德倫吃飯慶祝結婚一周年，但未有送禮物給老公。她更表示10多歲已開始工作，沒好好休息，所以現時想事業放一旁，好好享受人生。對於有報道指她戴「齊心結」手繩求夫妻和睦及有BB，舒淇反問：「乜嘢叫齊心結？我嘅繩係保護自己出入平安，好多嘢都係順其自然。」</p><p>Kary呷胞弟醋</p><p>Kary透露剛於加拿大出席胞弟婚禮，她說：「我哋由細到大感情好好，佢成家立室，真係好感動，我自己都有喊，我爹哋講講辭嘅時候，都每兩三分鐘停咗喺度喊，講唔到嘢，我結婚都冇，所以同爹哋講我呷醋。」<br>日前有報道指黃芷晴接受男友Jimmy求婚，但父親黃日華嫌Jimmy事業無成，雙方關係欠佳，又指芷晴有意為男友搭路入娛樂圈。芷晴昨日直斥報道無聊，指父親前日56歲生日，與家人和男友吃飯慶祝，男友更送了一套衫褲給父親做生日禮物，彼此關係很好。芷晴說：「有影響到爸爸同男朋友，所以想澄清，佢哋相處得好好，爸爸都好開通。爸爸同我都喺呢行，所以有免疫力，但男朋友係圈外人，都怕影響佢工作。」至於結婚問題，她表示順其自然。<br>採訪：羅慧敏<br>攝影：葉君海</p></body></html>