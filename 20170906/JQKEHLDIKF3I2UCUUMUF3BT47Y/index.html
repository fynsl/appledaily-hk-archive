<html><header><meta charset="utf-8"><title>免費教足四年樂器　陪伴小孩成長</title></header><body><h1>免費教足四年樂器　陪伴小孩成長</h1><p>【本報訊】龐氏姐妹表示，雖有捐款支持，但絕不濫用，有嚴謹程序決定名額及小孩所學的樂器，不會因「你咁大隻，學大提琴啦」，亦非想學就學。<br>龐秋雁指，為了不讓資源錯配，會先了解該班6至12歲兒童的家庭背景、需要，再安排十堂「樂器示範班」介紹不同音器，「逐個出嚟試，逐個老師評分」，讓小孩認識樂器之餘，亦讓老師認識學生，再按其喜好、能力分配。像去年中心就由106名申請人中，挑選60名參加示範班，進而有34名兒童最終加入免費樂器班，其後再按能力分配至弦樂及管樂團等。<br>胡龐倩渝解釋，設立門檻全因需求大，且部份小孩年齡或能力未夠資格，「有啲未必揸到樂器，揸10分鐘都攰晒」，但中心不欲「失去」他們，就會安排轉參加合唱團。<br>值得一提的是，進入樂器班的小孩有別於坊間機構，只能學一年半載，而是學足四年，可以避免了如一些機構的「零收費」一年樂器班，「樂器學完後就畀下一個同學，個細路仔仲慘，你不如一開始唔好畀佢樂器佢……咁學咗一年咪廢咗？」<br>四年學習期，音樂變相陪伴小孩成長，「我哋一路拖住佢隻手，直到佢十幾歲，佢大個咗又會返嚟做老師」，更易打破「屋村仔易學壞」的印象。<br>記者：方楚茵</p></body></html>