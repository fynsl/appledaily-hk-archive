<html><header><meta charset="utf-8"><title>香港地標，赤柱監獄 - 陳也</title></header><body><h1>香港地標，赤柱監獄 - 陳也</h1><p>要不是發展局一錘定音，指中環摩天輪是香港地標，大家才承認走眼，不識泰山。<br>地標落地三年，只算一瓶新酒，最省招牌的只有一張689一家仨在摩天輪前食雪糕的合照。689高陞後，新酒忽然有人爭開瓶，以一蚊成立的公司爭到了那塊短期租約用地，那麼，失租約那邊要直接將摩天輪賤讓交吉嗎？天下間哪有這種便宜A餐。一蚊公司買得起摩天輪嗎？要買多少錢保險？萬一出事，人命關天，一蚊，點賠？這是明眼人都睇出的局，就是一邊根本醉翁之意，地標？廢話！那塊地緊接必拆的郵政總局，將來會起五幢甲級商廈，先聲奪人（真暴力啊）佔領戰略有利位置，行內叫落釘。識得佔領中環海濱重地，落釘者當然唔係田×那種嘍囉水平。所謂地標，官腔說得太美，當市民真認同摩天輪的江湖地位時，政府又會說：只係一件商品又唔係古蹟，政府唔能夠干預商業決定，無保留價值。一蚊公司適時出招，最着數結局是以賤價留住摩天輪，一拍兩散也不壞，摩天輪遲早都要拆，可能比郵政總局更早報廢。<br>年輕人揀哪兒做2017地標呢？發晒茅去7仔搵廁紙買的林鄭知道的，是赤柱監獄。</p></body></html>