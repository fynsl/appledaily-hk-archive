<html><header><meta charset="utf-8"><title>朱偉聰入獄兩周　外婆首探望</title></header><body><h1>朱偉聰入獄兩周　外婆首探望</h1><p>【聲援良心犯】<br>【本報訊】因東北案入獄的13名抗爭者當中，最年輕的朱偉聰僅22歲。阿聰患有遺傳病，入獄兩周後，從小照料阿聰的七旬外婆趙太終於有機會到壁屋監獄見他一面，「聽唔到（判刑）新聞仲好，一聽到我就眼濕濕，怕佢身體不好，在獄中難受」。<br>趙太探監時叮囑阿聰要保重身體，因他小時候動過兩次頭顱手術，長大後氣管比正常人狹窄，睡覺時鼻鼾聲頗大，要定時用呼吸機，以免窒息，「我哋都好錫佢，特別係公公，佢睇到新聞會喊，佢每日都會幫個孫叠被同埋換床鋪」。</p><p>母：佢見弱勢就去幫</p><p>「我記得學民思潮時，佢去擺街站，叫我『婆婆，幫我拎物資到地鐵站』」。趙太憶述，阿聰自反國教運動開始投身社運，其後更成為大專政改關注組發言人，「有時我哋兩老講咗唔啱聽說話，佢會話『你哋唔明㗎喇！』」每當街坊和朋友批評阿聰「搞事」，她總為外孫辯護，「冇人搞事社會邊會進步？以前我哋內地落嚟，開工開足30日，點解而家有5天工作？人哋幫你爭取咋。不過有啲人安穩咗，覺得（示威）冇用」，「我唔係鼓勵任何人參加示威，只係我個人睇法，有人批評，我就咁回應」。<br>朱偉聰母親Lily說，兒子經常強調自己是香港人，「佢見到弱勢就去幫，勞工，全民退保，之前碼頭罷工佢都在場，真係百足咁多爪」。Lily笑稱，在兒子面前，她總是「扮堅強」，探監時強忍強水，只說了一句：「你都知我會撐你㗎啦」。<br>東北案第一次審訊時，阿聰對她說：「估到會留案底，但做咗就承擔責任」，最終覆核刑期後判囚13個月，Lily嘆謂：「如果法官話媽媽可以代坐監，我寧願我坐，佢哋應該享受年輕人生活。」<br>■記者程詩敏</p></body></html>