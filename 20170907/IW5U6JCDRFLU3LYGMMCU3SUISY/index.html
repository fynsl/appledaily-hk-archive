<html><header><meta charset="utf-8"><title>阿徐：已恭喜甘比</title></header><body><h1>阿徐：已恭喜甘比</h1><p>徐濠縈、鄺文珣夫婦及盛品儒和太太蔡一鳳等，昨晚在會展出席時裝活動。阿徐對於好友甘比被本報獨家拍到凸肚行街，陀第三胎，她表示：「之前已經恭喜咗佢。」問她跟老公陳奕迅（Eason）可有計劃追多個？她說：「隨緣啦，𠵱家好享受同包包（囡囡）嘅時間，有時Eason飛咗，同包包可以一齊去旅行，一齊行街食嘢好開心。」</p><p>挺巨肚現身的鄺文珣就稱預產期是本月底，本來都擔心出席公開場合，幸有老公陪同，而BB性別就暫時保持神秘：「遲啲會講，但中英文名都已改好。」蔡一鳳以低胸性感裙現身，早前跟老公曾暗示「好事近」，盛品儒表示：「遲啲講得會講。」蔡一鳳則說：「趁𠵱家仲着得就着，遲啲怕着唔到。」<br>採訪、攝影：馬健華</p></body></html>