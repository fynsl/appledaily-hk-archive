<html><header><meta charset="utf-8"><title>婚後工作多生B隨緣樂基兒話黎明冇祝福</title></header><body><h1>婚後工作多生B隨緣<br>樂基兒話黎明冇祝福</h1><p>撇甩「天王嫂」頭銜的樂基兒（Gaile），於香港時間上月28日在美國加州再婚，嫁給拍拖兩年的商人Ian，昨晚Gaile婚後首現身，到中環出席品牌Roger Vivier秋冬系列發佈會，着性感低胸裙的她明艷照人，身材甚弗，同場還有林心兒、楊張新悅、陳小韻、Rosemary及Amanda S.等。</p><p>病足一星期</p><p>問到在婚禮上有否跟老公互許愛的宣言？Gaile說：「冇呀，因為嗰日好熱，儀式都係兩分鐘左右，我哋想好好享受嗰一日，並唔係要搞一個派對。」至於婚禮最感動的部份，她甜笑說：「最感動見到朋友由倫敦、美國、澳洲、香港嚟到，因為地方真係好遠，又收到好多fans祝福。」前夫黎明有否送祝福？Gaile坦言：「好似冇，因為自己一直用美國電話，冇留意香港電話有邊個打畀我。」<br>曬了一身古銅色肌膚的Gaile，大呻婚後病了一星期，所以未去度蜜月，她計劃年尾才出發。至於婚後的感受，她說：「冇乜特別唔同，因為病咗，遲啲要飛上海，成日叫自己relax，可能結婚緊張得滯病咗，身體承受唔到飛太多次。」</p><p>做KOL推瑜伽</p><p>問到有否造人計劃？Gaile說：「順其自然，冇刻意去計劃，冇特別去嘗試，亦唔想畀壓力自己，我哋兩個有冇小朋友都冇所謂。」<br>問到Gaile婚後會否減少工作，好好享受二人世界？她說：「未必可以，因為要做一個煮食節目，仲有瑜伽工作，自己開咗新公司，要做瑜伽推廣健康。」還笑言自己會做KOL，現跟香港及外國頻道傾網上播出事宜。<br>採訪：盧妹<br>攝影：仇志德</p></body></html>