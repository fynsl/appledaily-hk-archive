<html><header><meta charset="utf-8"><title>中環在線：陳德霖又帶賓架去補習 - 李華華</title></header><body><h1>中環在線：<br>陳德霖又帶賓架去補習 - 李華華</h1><p>金管局總裁陳德霖又上北京喇，仲要見高官㖭，唔知傾乜密偈呢？原來佢係帶埋一大班賓架去見中銀監主席郭樹清啫。<br>陳德霖同70幾位高級賓架，周二至噚日，參與「香港高級銀行家研修班」，出席嘅人都熟口熟面，例如中銀香港（2388）總裁岳毅、恒生（011）財務總監梁永樂等等。<br>會議探討兩地銀行業發展方向，監管挑戰等，又分析中國外交策略、戰略思維同創新機遇等，好似唔止於金融業層面。陳總賣口乖話「十分感激」中銀監鼎力支持研修班，令參與賓架獲益良多。<br>另外，陳總同埋郭樹清嘅合照真係好有「年代感」，唔知會唔會N年後又寫blog鋪番出嚟懷緬下呢?</p></body></html>