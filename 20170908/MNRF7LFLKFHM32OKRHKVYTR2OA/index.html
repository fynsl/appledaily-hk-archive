<html><header><meta charset="utf-8"><title>【馮仁昭四圍超】600萬斟演賭城除夕騷Celine x Celine Dion同台</title></header><body><h1>【馮仁昭四圍超】<br>600萬斟演賭城除夕騷<br>Celine x Celine Dion同台</h1><p>年僅9歲嘅小巨肺譚芷昀（Celine）嚟緊香港時間下個禮拜三（13日）喺美國出戰《全美一叮》（America's Got Talent）準決賽，同10歲勁敵Angelica Hale同台較量。Celine妹妹一向視樂壇天后Celine Dion為偶像，參賽揀嘅歌亦係天后首飲歌《My Heart Will Go On》。難得係每當Celine成功晉身下一輪賽事時，Celine Dion都會喺Instagram留言恭喜佢。</p><p>比賽行先</p><p>噚日有報道話自從參加《全美一叮》之後，Celine妹妹已獲多方邀約登台出騷，但礙於參加咗《全美一叮》關係，推咗唔少工作。不過喺節目方同意下，Celine妹妹已開始斟洽幾個美國登台騷。報道指其中一個就係拉斯維加斯賭場除夕騷，到時Celine仲有機會同偶像Celine Dion同台表演，而Celine嘅酬金據聞高達600萬港元。對於有傳Celine妹妹會登台，佢嘅經理人蕭定一噚日回覆時話：「𠵱家專心比賽，其他嘢唔回應了。」<br>撰文：馮仁昭</p></body></html>