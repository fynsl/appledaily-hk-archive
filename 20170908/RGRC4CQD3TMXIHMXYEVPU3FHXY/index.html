<html><header><meta charset="utf-8"><title>中環在線：任志剛晒靚冧巴紅衫魚 - 李華華</title></header><body><h1>中環在線：<br>任志剛晒靚冧巴紅衫魚 - 李華華</h1><p>行政會議成員、金管局前總裁任志剛原來有收藏特色鈔票嘅習慣，噚日喺網誌上share兩張滙豐百元大鈔，冧把係XH999999同埋XH1000000，仲反問咗句話唔知呢張鈔票值幾錢呢？錢幣專家陳榮輝話，呢兩張紅衫魚通常係打孖出現，加埋現值1萬蚊，因為當年紅衫魚流通量都頗高喎。<br>任總話，原來係1983年9月港元危機時，一位親戚以面值轉讓畀佢嘅，保存咗34年，至今仲好似全新一樣。<br>當年香港面臨前途問題，9月24日港元貶值至1美元兌9.6低位，歷史上稱之為「黑色星期六」，人人搶購糧油，要貨唔要港元，有商店一度拒收㖭。直至9月25日，港府將最優惠利率由13厘提高至16厘，港元先穩定番咋。唔知任總個親戚係咪呢兩日送畀佢呢？</p></body></html>