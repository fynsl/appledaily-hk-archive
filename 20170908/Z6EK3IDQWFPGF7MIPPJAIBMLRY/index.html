<html><header><meta charset="utf-8"><title>收檔搬貨出通道即被控</title></header><body><h1>收檔搬貨出通道即被控</h1><p>【本報訊】食環署今年4月兩日內檢控大埔墟街市8個攤檔，形容為豐碩成果。記者早前到該街市了解情況，有商販表示，食環署人員每日至少巡查一次，有時會拍照記錄，若有違規如阻塞通道等，通常先口頭警告，但突擊巡查則「冇情講」。有商販收檔時，暫移貨物出通道，即場被檢控，「覺得唔係咁公平」。<br>菜販敏姐表示，早前提早於下午5時多收檔，因檔位空間細，暫時移出一箱貨物於通道上，便被食環署人員檢控，「我問因為收檔可唔可以避免，佢哋話唔得，已經影咗相」。她稱平時都守規矩，也理解署方人員執法所需，但認為執法不外乎人情，「有時諗番都會覺得唔公平，因為嗰次我真係收檔，但都冇情面講」。</p><p>去年罰款收入倍增</p><p>大埔墟街市有魚檔商販指因檔位的高台設計不合適，「啲客揀唔到魚」，近年才容許將貨物放出約一呎的「坑渠位」。該商販指署方執法時鬆時緊，「睇吓邊個新官上場，如果佢嚴起上嚟，可能日後都冇得擺」。食物及衞生局提交立法會數字顯示，去年涉及公眾街市檔戶的檢控個案有2,065宗，當中1,911宗被定罪，較2012年分別增加758宗及624宗，均創近5年新高；罰款金額也翻倍，由約51.1萬元增至逾109萬元。<br>■記者王家文</p></body></html>