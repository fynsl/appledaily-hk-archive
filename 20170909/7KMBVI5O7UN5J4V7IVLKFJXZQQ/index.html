<html><header><meta charset="utf-8"><title>忍口多時恨食撈麵吳若希施嗲功　冧男友找數</title></header><body><h1>忍口多時恨食撈麵<br>吳若希施嗲功　冧男友找數</h1><p>現年25歲的吳若希，今年4月為澳門闊少男友何兆鴻（Alex）誕下囡囡Giselle（淼淼）後，一直留在澳門跟男友照顧女兒，差不多半落戶當地做澳門人。早前颱風「天鴿」橫掃港、澳時，吳若希亦受到影響，試過遇停電兩、三小時，又因為沒有食水供應，要用桶裝水，像回到香港當年制水的年代。<br></p><p>手指指揀餸
</p><p>讀者黃太透過本報「爆相爆片」，提供了吳若希跟Alex於大前日在澳門新口岸拍拖行街的照片，黃太說：「見佢哋企喺收銀櫃台隔籬嘅熟食檔好耐，聽到吳若希同男友講，好想食印尼撈麵，又話自己好耐冇食過，佢男友就一邊撳電話，一邊咿咿哦哦，個樣好似唔係好想咁。」相中見到吳若希對着熟食檔的食物，一臉垂涎欲滴。Alex原本不願意讓女友食撈麵，但經不起吳若希撒嬌攻勢，在嗲多兩嗲的情況下，Alex最終屈服。吳若希成功買麵，隨即手指指揀餸，一臉心滿意足樣子，男友最後只好自動波排隊等付錢。<br></p><p>為復出減肥</p><p>照片所見，穿上露膊衫加白色短褲的吳若希，已回到未產女前的身形，驟眼看距離成功收身，只是一步之遙，經此一食可能令減肥大計，又要推遲幾日。其實吳若希自從早前停餵母乳後，已經可以開懷任食，不用怕影響囡囡，唯一要擔心只是減磅反彈。<br>吳若希自懷孕產女後，肥了40磅有多，早前為復出鋪路，不停做運動之外，更狂打拳消脂，加上做gym，終於成功踢走30磅。不過有減肥經驗的人都知道，減肥最大的敵人就是美食，假如不戒口，做多少運動都無補於事。<br>採訪：王梓嫚</p></body></html>