<html><header><meta charset="utf-8"><title>為MV試裝仆親見血林保怡爆眼角縫9針</title></header><body><h1>為MV試裝仆親見血<br>林保怡爆眼角縫9針</h1><p>【爆相爆片】<br>劉美君於下月14日及15日在紅館舉行演唱會，請來28年前合唱《偷窺》的拍檔林保怡出山做嘉賓之外，更準備與對方重新拍攝《偷窺》MV。不過，MV還未開始拍，林保怡竟不幸遇上意外撞爆眼角。<br></p><p>拍攝器材傷頭
</p><p>前日有網民在微博貼圖，指在沙田威爾斯親王醫院急症室見到林保怡，當時他左眼眼角貼上紗布，似乎受傷。而事後林保怡經理人接受內地傳媒訪問時，指林保怡拍MV時被器材弄傷頭部，經醫生檢查後未有發現腦震盪，只是眼睛附近位置擦傷及又紅又腫，經治療後已經回家休息。<br>記者昨日致電林保怡了解，他初時還講笑說：「我打MMA整傷嘅！」之後他再解釋受傷原因：「其實我嚟緊要拍《偷窺》嘅MV，噚日試禮服，點知一個唔覺意仆倒撞親眼角，初初以為好小事，點知摸落去濕嘅！先知原來流緊血，仲血淋淋。」<br></p><p>急症室轉私院
</p><p>受傷後，林保怡即刻到沙田威爾斯親王醫院睇急症，沒料到發現太多人而轉往仁安醫院求醫，他說：「醫生睇完之後話原來我爆咗兩條傷痕，佢同我打咗麻醉針之後，總共縫咗9針。」問可擔心破相時，林保怡竟仍心繫工作說：「我冇諗咁多啦，𠵱家最希望12號拍MV前好番！」此外，劉美君近日在ViuTV主持的《PG Style》中，走到公園與一眾街坊跳大媽舞。<br>採訪：魯吉</p></body></html>