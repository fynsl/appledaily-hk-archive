<html><header><meta charset="utf-8"><title>【Plan B亦行唔通】綠魔遠征日本　再有騎師請廐主食檸檬！</title></header><body><h1>【Plan B亦行唔通】<br>綠魔遠征日本　再有騎師請廐主食檸檬！</h1><p>姚本輝馬房綽號綠魔之「有得威」，將於下月初遠征日本，角逐1200米一級賽短途馬錦標，但暫時波折重重，並非此駒進度有問題，而是田泰安已婉拒為此駒在日本執韁，令姚本輝頭痛。<br><br>「有得威」在開鑼日一班1200米特首盃配潘頓，負133磅跑獲亞軍，只負於少負16磅之多的頭馬「四季旺」1.5馬位，表現甚佳，但由於10月1日香港有馬跑，潘頓一直猶豫不決，遲遲未覆實姚本輝是否肯再騎，多數拒絕。而現役香港騎師中，過去雷神莫雷拉及田泰安亦贏過「有得威」，但雷神10月1日在港當然有大量實力座騎，不可能錯過當日香港賽事，姚本輝於是啟動Plan B搵田泰安幫手，結果亦食檸檬。<br><br>田泰安解釋，他自己亦很想騎「有得威」，但10月1日沙田馬場國慶賽馬日，練馬師蔡約翰答應讓他騎111分之「翩翩」，角逐國慶盃國際三級賽1000米，田泰安考慮過後，決定騎「翩翩」，此駒曾3戰1000米直路賽得2冠1亞，服役累積9戰獲5冠4亞從未失Ｑ，難怪令田泰安甘心放棄「有得威」。</p></body></html>