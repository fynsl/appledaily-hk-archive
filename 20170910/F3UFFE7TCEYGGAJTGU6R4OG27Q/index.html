<html><header><meta charset="utf-8"><title>兄指父9月有付生活費</title></header><body><h1>兄指父9月有付生活費</h1><p>【本報訊】母子倒斃家中同死悲劇中，有街坊指摘女死者的長子阿軒曾埋怨父親接濟母親及胞弟，阿軒昨日向《蘋果》聲稱，父親這個月仍有給母親和弟弟生活費，並稱可出示戶口簿作證。對於兩人的喪事處理，他說：「下個禮拜先至問我，我𠵱家冇心情，諗過去跳樓死。」<br>自稱3年前為方便找工作而搬出九龍的阿軒，現時任職超市集團倉務員，但街坊指阿軒早年誤交損友成為小混混，更禍及家人致有仇家上門，亦因涉刑事案被警方拘捕，最終為避債才搬遷。<br>父母8年前離異，家庭從此破碎，日前母弟死去，令一家四口只剩他與父親，他稱「阿媽最錫我細佬，擔心我細佬」。母親令他最深印象是囉唆，不過亦感謝她當年養育之恩。</p><p>父月入1.3萬　常入不敷支</p><p>有熟悉阿軒的人士向記者稱，阿軒離開山景邨後，帶着女友投靠父親，更搬進父親慈雲山單人公屋小單位，他與懷孕的女友打地鋪，一屋住3人十分擠迫。任職跟車工人的梁父月入1.3萬元，但扣除每月給前妻的5,000多元生活費後常入不敷支，據知他曾向阿軒借錢搭車返工。<br>對父母離異，阿軒稱家家有本難念的經，但憶述與母親及弟弟同住時，亦有幫弟弟叫外賣，「細佬話肚餓，我有幫佢叫外賣，至少做到無憾」。<br>阿軒否認曾經指母親及弟弟「好食懶做」及埋怨父親給母弟生活費，至於為何未有經常探望，他指「我都要搵錢畀佢哋」，而且父親每個月有探望，「我知道冇事就好，佢哋食嘢好清淡，但唔會冇嘢食。阿爸到9月都有過數，佢哋唔會餓死，我唔知點解係咁！」<br>阿軒認為胞弟可以表達自己所需，「細佬點蠢都好，都應該會推開門嗌一聲救命」。因此無法明白為何母親及胞弟會雙雙倒斃屋內，希望警方能查出真相，現正等候法醫驗屍報告，了解他們的死因。<br>■記者劉雲彪</p></body></html>