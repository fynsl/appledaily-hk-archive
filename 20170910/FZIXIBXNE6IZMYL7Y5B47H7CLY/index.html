<html><header><meta charset="utf-8"><title>【起尾注】這位廐主泥地太屈機 (黃楨淘)</title></header><body><h1>【起尾注】這位廐主泥地太屈機 (黃楨淘)</h1><p>經過兩期賽事，一如所料季初打快攻的有徐雨石、蘇偉賢及沈集成。至於今季開倉的羅富全開鑼日能一出即勝，的確「銘記心中」，他旗下馬陸續報名出賽，可以尋覓有多少寶藏在手。<br><br>周日(10日)第九場三班1200米的「豈等閒」暑期由賀賢轉到羅富全手中，最近大閘潘頓按韁而回，明顯收身有線條，心火起勁，上季尾連場硬拼只有位置，今季最大優點細馬體重升，而且評分屬歷來新低，縮程1200米博能力級數較高。<br><br>同場千三磅灰馬「平湖之星」早前強組大閘表現引人，同組「四季王」、「一道」及「有得威」已在今季交出2冠1亞，高頭大馬宜早段主動前領，今次抽1檔在三班有力爭勝。<br> <br>第十場三班1200米泥地，60至85分組別，有五匹80分以上二班馬，跑三班當然有利，最高84分的「皇龍大將」睇高一線，在二班較難出頭，今次降班出王牌兼配最合拍莫雷拉上陣，徐雨石一向喺泥地屈屈哋機，目標直指今場泥地賽。<br><br>同場「香江穩勝」跑同程穩定，排1檔亦有利。「雲信凡高」上季泥地大閘走勢悅目，開鑼日熱過身需高度留意。「砂漿邦」上季尾跑過兩場泥地，都跟前快步速下輸近，經常提到大摩不會亂報泥賽，今次埋門泥漿大閘走勢良好，必須重視。「皇仁大師」上季曾於1200米泥地跑第四，賽前拍跳吸引眼球，宜做配腳。</p></body></html>