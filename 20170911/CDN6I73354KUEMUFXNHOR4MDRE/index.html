<html><header><meta charset="utf-8"><title>【馮仁昭四圍超】顏卓靈笑白只好怕醜</title></header><body><h1>【馮仁昭四圍超】<br>顏卓靈笑白只好怕醜</h1><p>黎曉陽（左一）噚日喺工業大廈天台搞音樂會，佢話喺香港好難搵地方，唔會畀人投訴噪音，又可以睇到日落。佢同嘉賓顏卓靈合唱《野孩子》，顏卓靈（左二）好羨慕話好想有自己音樂會，但要儲多啲歌先。問到男友白只有冇同佢交流音樂心得？顏卓靈話：「冇呀，不過知佢想搞音樂會，但相信佢唔會搵我做表演嘉賓，因為佢實在太怕醜。」<br>撰文：馮仁昭</p></body></html>