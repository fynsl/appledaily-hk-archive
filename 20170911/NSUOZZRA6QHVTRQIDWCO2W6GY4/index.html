<html><header><meta charset="utf-8"><title>經濟客艙：買新iPhone衝破嘅關口 - Captain Cool</title></header><body><h1>經濟客艙：<br>買新iPhone衝破嘅關口 - Captain Cool</h1><p>無論你是否「果粉」，也會被蘋果公司iPhone十周年吸引，也好想知道新iPhone有乜咁巴閉。過去10年來，iPhone除咗係智能手機，也可以是炒炒賣賣商品。<br>iPhone售價當然需要留意，今年有機會成萬蚊才買到。每年推新iPhone，新機較舊型號售價平均高約15%。若將iPhone定價最高嘅256GB iPhone 7Plus、官網顯示每部售8,288港紙計，新iPhone售價提高兩成後，即係每部買貴千六蚊左右，一萬有找。<br>定價高、貨源少，促成今次iPhone炒價理由，但同時亦是吸納不到更多用家嘅理由，因為今次可能是消費者衝破不到嘅心理關口。例如平日光顧嘅茶餐廳，凍飲加一蚊變加兩蚊，「即刻問點解貴咗嘅」。<br>假如新iPhone定價接近或過萬港紙，可能呢個心理關口，未必咁輕易衝過，又不如去買兩部其他牌子嘅智能手機，甚至足夠買到二人同行嘅台北機票。這樣比較或者不算中肯，但很好奇iPhone面世10周年後，以新iPhone定價怎樣計算出各國民眾嘅平均購買力。記得iPhone 6推出，有份分析報告話過香港人工作51.9小時買得起iPhone，台灣人就要69.2小時，內地人就要217.8小時。<br>網上時不時有貼文，話男友買唔起iPhone被阿媽子看不起，傷害咗小女生嘅弱小心靈。女生向男友渴望送部iPhone冇乜大問題，相比要求一個名牌包包、鑽石戒字或者一層樓，相對上是否已經退而求其次？<br>Captain Cool<br>fb page：www.facebook.com/seeforcaptain/</p></body></html>