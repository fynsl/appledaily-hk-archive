<html><header><meta charset="utf-8"><title>水着寫真希望加印再加印樂瞳32D送禮</title></header><body><h1>水着寫真希望加印再加印<br>樂瞳32D送禮</h1><p>現年31歲的樂瞳近日推出《See la Cilla》處女寫真，雖然相比起𡃁模，無疑是一把年紀，不過難得她今年6月離開無綫，可以呼吸自由空氣，毫無枷鎖，第一個工作項目就是推出寫真。暑假期間她和團隊去了馬來西亞檳城籌備寫真集，當中最吸睛當然是比堅尼水着。<br></p><p>獲黃翠如打氣</p><p>早前樂瞳在Instagram分享了多張在池畔的水着花絮相，大晒32D「胸湧」身材為自己造勢，昨日又以低胸裝現身深水埗，為寫真集舉行簽名會，獲不少fans支持，其中一位男粉絲戴上電影《死侍》（Deadpool）角色面罩排了兩小時，成功索取簽名及與樂瞳合照後，即急不及待除下面罩唞氣。<br>樂瞳坦言前一晚心情已開始緊張，忐忑不安，因自覺狀態不夠好，擔心不夠省鏡，所以不停做運動，連媽咪也受到影響陪着一起做運動，她說：「好彩深夜陸續收到fans訊息，話已經率先喺報攤買咗寫真集，今朝喺髮型屋又撞到黃翠如同陳庭欣，佢哋同我打氣，鼓勵我。」<br></p><p>離巢後工作增
</p><p>樂瞳透露首批寫真集印刷一萬本，希望可以加印再加印，由於影了大量相片，若反應理想的話，可能考慮推出限量珍藏版，她說：「唱歌拍劇我都試過，係未擁有過寫真，今次唔係要行性感，係想入行十年當份禮物送畀大家同自己。」會否考慮接拍裸露鏡頭電影？她說：「暫時唔會，電影要睇劇本，最緊要係正面健康。」她直言離巢後，工作明顯增加，下次再影寫真可能是大肚寫真。<br>採訪：馬建華<br>攝影：仇志德</p></body></html>