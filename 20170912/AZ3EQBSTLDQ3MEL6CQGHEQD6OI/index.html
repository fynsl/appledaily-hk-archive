<html><header><meta charset="utf-8"><title>72歲葉振棠覓第二春同大陸中女摸面咀嘴</title></header><body><h1>72歲葉振棠覓第二春<br>同大陸中女摸面咀嘴</h1><p>今年72歲殿堂級歌手葉振棠，前年失去多年老伴于楓。一直有眼疾嘅佢，月初喺尖沙嘴文化中心舉行兩瑒演唱會。原來葉振棠唔止唱歌有毅力，連發展戀情亦同樣有心有力。<br> <br>曾經講過話自己年紀唔細，未必會再覓第二春嘅葉振棠，昨日就俾傳媒影到佢同一個年約30歲嘅女仔，喺演唱會後，雙雙由文化中心秘道離開。期間二人十指緊扣，男方邊摸女方臉頰邊喁喁細語，憐惜之情盡現，葉振棠到達大角咀親戚寓所時，依依不捨嘅佢，仲伸頭入車廂，同女方肉緊咀嘴。有愛情滋潤嘅葉振棠，難怪近日面色紅潤，精神亦見飽滿。<br> <br>據報道所講，葉振棠呢位紅顏知己，本身係大陸人，因一次朋友聚會結識到葉振棠，女方對棠哥溫柔體貼，千依百順，為見棠哥，亦不時穿梭中、港兩地照顧男方，難抵真愛嘅葉振棠，近日終於同女方發展爺孫戀。</p></body></html>