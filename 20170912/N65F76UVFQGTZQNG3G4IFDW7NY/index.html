<html><header><meta charset="utf-8"><title>囡囡淨識嗌爸爸關心妍舉手投降</title></header><body><h1>囡囡淨識嗌爸爸<br>關心妍舉手投降</h1><p>關心妍(Jade)舊年7月生咗囡囡楊榮心，有女萬事足嘅Jade，早排就開始俾阿女返Playgroup，雖然兩公婆都好錫囡囡，但Jade就話將來唔需要讀名校，品德禮貌先係最緊要。<br> <br>講到囡囡o依家開始識叫人，關心妍就呷晒醋話：「心心o依家只識叫爸爸，教佢叫媽媽，佢都係叫爸爸，我都冇晒辦法。」Jade唔係得個講字，前日佢就po咗條短片出嚟，鏡頭後，Jade猛咁同囡囡講叫「媽媽」，但心心邊玩具，把口就一味叫爸爸，Jade教佢講媽媽起碼10次以上，但心心都只係繼續講爸爸，事後Jade留言話：「叫媽媽爸爸Battle，我投降。」囡囡咁得意，唔好話爸爸，就算未識嗌媽媽，都冧到Jade暈一暈。<br> <br>想隨時獲得更多親子資訊，快啲like Easy PaMa Facebook啦！<br> https://goo.gl/1qWM8g </p></body></html>