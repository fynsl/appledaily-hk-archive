<html><header><meta charset="utf-8"><title>祖兒笑阿Sa拍拖帶紙巾準馬主吳若希　創會做總理</title></header><body><h1>祖兒笑阿Sa拍拖帶紙巾<br>準馬主吳若希　創會做總理</h1><p>容祖兒、張敬軒、林峯、吳若希、吳業坤、黎瑞恩、鄭俊弘及陳明蘔等，昨日到尖沙嘴出席「IFPI香港唱片銷量大獎2016」頒獎禮，祖兒奪得五個獎項包括「十大銷量廣東唱片」、「十大銷量國語唱片」、「全年最高銷量本地女歌手」和「十大銷量本地歌手」等成為大贏家。</p><p>視像慰男友</p><p>捧五獎的祖兒表示多謝大家支持，問她何時結婚時，她說：「諗吓先啦，呢啲嘢又唔係must嘅！」問她之前跟蔡卓妍（阿Sa）到杜拜旅行時，可有談及阿Sa的「百億麻將館太子爺」新男友石恆聰？祖兒聞言笑說：「最緊要係我睇到嘅佢係好容光煥發。」<br>問到阿Sa有否日日報到？祖兒大爆說：「有視像，我只係可以透露咁多啫。」問到阿Sa有否介紹石恆聰給她認識時，祖兒笑謂：「我哋識咗㗎喇！我哋閨蜜嚟㗎嘛！阿Sa有帶紙巾出街呀，平時冇㗎，有人提佢呀，有人塞咗包紙巾入去呀！」</p><p>贏錢拉頭馬</p><p>吳若希產後復出取得「十大銷量廣東唱片」，她表示大後日會開始錄新歌。提到她前日與男友Alex捧朋友場即有份拉頭馬，她說：「噚日都贏咗五位數字，隻馬係朋友嘅，我都係沾一沾人哋嘅旺氣。」問可會叫男友Alex做馬主時，吳若希透露跟友人籌組了一個慈善機構「愛馬女士協會」，現正抽馬，她說：「就算抽中都要訓練，呢個協會有七個人創辦，我就係呢個會嘅總理，都要夾錢，都係做善事，11月會同澳門嘅孤兒院合作搞活動。」<br>另外，獲「十大暢銷本地歌手」和「全年最高銷量本地男歌手」等三獎的林峯，對於女友吳千語早前表示近日少見他時，他回應說：「咁佢有時都過嚟住嘅。」問到是否半同居，他說：「正常交往，過夜都好正常啫。」又表示與女友各有各忙，暫時未考慮結婚。<br>採訪：黃曉妍<br>攝影：仇志德</p></body></html>