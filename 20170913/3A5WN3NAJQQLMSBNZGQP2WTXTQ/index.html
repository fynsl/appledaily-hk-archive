<html><header><meta charset="utf-8"><title>【馮仁昭四圍超】黃翊爆仔上台腳震</title></header><body><h1>【馮仁昭四圍超】黃翊爆仔上台腳震</h1><p>黃翊噚日喺商台接受訪問，透露正計劃明年中開演唱會，所以要練歌同操番大隻少少。<br>講到12歲嘅囝囝現時學緊色士風，問黃翊會唔會請囝囝上台表演？佢話：「之前喺家燕姐生日派對，我唱生日歌，阿仔負責吹色士風，原本阿仔唔制，我話會買隻game畀佢，佢先應承，上台之前，佢話心跳得好快，又腳震，好彩上到台，佢好淡定，完全冇甩過。」<br>撰文：馮仁昭</p></body></html>