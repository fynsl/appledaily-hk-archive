<html><header><meta charset="utf-8"><title>隔牆有耳：詩姑呻港做嘢冇激情 - 李八方</title></header><body><h1>隔牆有耳：詩姑呻港做嘢冇激情 - 李八方</h1><p>香港基本法委員會副主任梁愛詩噚日出席一個國慶活動時，向在席嘉賓大談乜嘢叫「一帶一路」，一開始就向大家推介電影《大國崛起》，話所謂大國，其中一樣就係要喺軍事上，有攻守對抗嘅實力，包括要擁有「核武、航母、導彈」，話咁先足以保衞自己獨立同領土完整喎。</p><p>封口唔答港獨橫額問題</p><p>講完核武，詩姑又話香港同其他地區一樣，近年進入一個發展較慢階段，繼而插香港近年社會政治化，內耗浪費咗唔少精力，搞到「做事缺乏激情」，其後更特別提到前海深港服務業合作區計劃，香港「沒有好好利用」，唔知又關唔關過去亂港5年嘅689事？<br>唔少傳媒喺活動結束後，諗住問吓詩姑有關大學民主牆嘅港獨橫額問題，但詩姐一見傳媒即「封口」，同林鄭「收火」舉動不謀而合，似乎唔想火上加油！</p></body></html>