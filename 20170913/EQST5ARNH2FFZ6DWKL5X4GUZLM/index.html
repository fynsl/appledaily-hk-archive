<html><header><meta charset="utf-8"><title>體壇拾趣：拿度臨別紐約盡顯親民</title></header><body><h1>體壇拾趣：拿度臨別紐約盡顯親民</h1><p>網球一哥拿度早前喺美網決賽，直落三盤嬴咗南非球手安達臣，奪取個人第16項大滿貫冠軍，證明自己仲係寶刀未老！賽事完咗無幾耐，拿度就準備離開紐約返西班牙。喺走之前，拿度亦專登同一班西班牙記者喺酒店到合照，多謝佢哋連日以來所付出嘅努力。拿度之後仲將張相po上自己嘅個人twitter度，引咗好多網民留言。拿度親民得嚟又好波，你叫粉絲如何不愛他！</p></body></html>