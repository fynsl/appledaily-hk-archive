<html><header><meta charset="utf-8"><title>隔牆有耳：許智峯1.5萬請外交主任 - 李八方</title></header><body><h1>隔牆有耳：許智峯1.5萬請外交主任 - 李八方</h1><p>立法會議員有一筆辦事處營運開支津貼請人，唔知係咪議員嫌津貼太低？似乎出手請人時都比較離地！<br>近排民主黨立法會議員許智峯透過勞工處網頁，想請一位「國際關係聯絡主任」，個名聽落好勁，5年或以上國際組織工作經驗優先，但月薪竟然只係得1萬至1.5萬元，呢個職位肩負重任，講明要幫許智峯「負責聯繫東南亞、歐洲等國家議員及政府人員，負責聯繫本地及外地國際組織，負責聯繫國際傳媒」。要寫得一手好英文、又要講流利雞腸，月薪1.5萬元，學歷何價？之不過，低處未算低！近排忙於狙擊戴耀廷嘅立法會議員何君堯，請助理嘅月薪只有8,000至1萬蚊，仲要返長短周。做得議員，為民喉舌，但員工待遇如此，似乎都需要議員幫手喎！八方睇過，名店Harvey Nichols近排請收銀部主任，每月都有1.65萬，議員係咪要諗吓點樣改善僱員嘅待遇呢？</p></body></html>