<html><header><meta charset="utf-8"><title>隔牆有耳：備戰單車節錢大康唔想被趕上車 - 李八方</title></header><body><h1>隔牆有耳：備戰單車節<br>錢大康唔想被趕上車 - 李八方</h1><p>10月8號就係單車節，好多單車友𠵱家積極備戰。浸大校長錢大康都係單車發燒友，今屆仲拉大隊，同100個師生一齊參賽。佢今年繼續踩50公里賽，志在參與，「目的係完成，唔好俾人掃上車」。</p><p>踩50公里  話條路唔算斜</p><p>錢校長好鍾意運動，羽毛球、網球、潛水、滑雪樣樣皆能，近10年就愛上踩單車，唔怪得八方唔多見佢有肚腩。佢屋企有3架私家單車，逢周六日就會出去踩一個上晝，指定路線包括上水去元朗、大欖郊野公園、鹿頸等等，來回閒閒哋50公里。<br>佢已經係第3次參加單車節，上年踩50公里賽就用咗大約兩小時10分鐘，「唔想俾人掃上車，惟有搏命踩」。<br>錢校長話相比起踩上飛鵝山、天壇大佛，單車節嘅公路唔算好斜，不過佢嘅速度肯定唔及年輕車手，「後生速度快，好輕鬆，我就吃力」。</p></body></html>