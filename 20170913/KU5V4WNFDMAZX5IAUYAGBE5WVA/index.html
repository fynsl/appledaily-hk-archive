<html><header><meta charset="utf-8"><title>隔牆有耳：冰室珍藏展回到60年代 - 李八方</title></header><body><h1>隔牆有耳：冰室珍藏展回到60年代 - 李八方</h1><p>唔知冰室係乜？之咪就係茶餐廳嘅前身！<br>格仔地磚、木卡位同手繪海報，相信都勾起大家唔少回憶，嘆埋菠蘿油、西多士同香滑奶茶，真係有晒地道香港情懷。</p><p>展出200件餐具擺設</p><p>始創中心今個中秋就以「冰室」為主題，邀請咗本地收藏家歐陽偉航，展出超過200件喺60年代以來嘅懷舊冰室珍藏品，包括食具、擺設、掛畫、餐牌、掛牆鐘、告示牌同水吧沖茶工具等；經營半世紀嘅海運茶冰廳入面嘅手繪掛畫，更加係焦點。<br>「奶茶通俗學」作者崔氏兄弟亦會展出一系列有關冰室嘅文化研究，希望令大家能夠以輕鬆角度，探討冰室飲食嘅通俗文化。<br>喺今日至10月8日嘅展覽期間，商場仲會變身為傳統冰室格局，綠白相襯紙皮石地板、天花板吊扇同古式時鐘，還原返冰室嘅味道，置身其中，別有味道！</p></body></html>