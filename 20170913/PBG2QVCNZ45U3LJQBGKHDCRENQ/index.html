<html><header><meta charset="utf-8"><title>隔牆有耳：着住Hello Kitty免費溜冰 - 李八方</title></header><body><h1>隔牆有耳：着住Hello Kitty免費溜冰 - 李八方</h1><p>Hello Kitty會走去邊度溜冰？八方噚日就見到Hello Kitty孖住個着短裙仔嘅姊妹，去咗MegaBox嘅溜冰場Mega Ice溜冰。Hello Kitty條頸仲掛住荔枝咁大粒嘅珍珠頸鏈，就知佢第一次溜冰啦。不過，佢對溜冰鞋套又幾吸引，個招牌火紅蝴蝶結（圖）都加咗唔少分㗎。<br>MegaBox總監文靜芝話，大家都可以租呢對Hello Kitty鞋套溜冰。因為商場趁開幕10周年搵咗Hello Kitty駐場慶祝生日，除咗喺Mega Ice設咗個雪祭，指定日子着住Hello Kitty嘅嘢進場可以免費溜冰。</p></body></html>