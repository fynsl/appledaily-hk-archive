<html><header><meta charset="utf-8"><title>炒iPhone賺到買舖</title></header><body><h1>炒iPhone賺到買舖</h1><p>【本報訊】昔日手機iPhone炒賣熱潮，暢銷程度可以說「有錢都買唔到」，有手機舖店主直言，當年熾熱炒風刺激下，做一日生意已夠交租，餘下29日淨賺，收入豐厚程度夠買起一間舖。<br>在旺角先達廣場開舖達12年的老闆張先生（Simon，圖）憶述，iPhone 4是最好炒的手機，炒足一年仍未跌穿「一手價」，同時令先達成為炒家樂園，「當時排隊放機嘅人，由商場一邊盡頭，排到去另一邊盡頭」。</p><p>一日營業額600萬</p><p>而賺錢能力最強是iPhone 6，因為機價貴，但仍可以賺到一倍以上，利錢豐厚。「以前iPhone炒得最勁，一日營業額有500萬至600萬元」。正因iPhone熱炒機遇，Simon賺到間舖，買入自用。<br>昔日部份iPhone型號因貨源少，開賣首日可謂全民皆炒，陷入瘋狂程度，以iPhone 6 Plus為例，有指炒價曾上萬元，仍不乏有客接貨。先達廣場無論場外場內都逼滿人問價，墟冚情況媲美年宵。為追貼行情，大堆市民逗留先達一帶「收料」，先達旋即成為手機炒賣集中地之餘，更成為手機市道情報站。<br>另一店主楊先生Alex指，昔日iPhone當炒時，日日營業額都過百萬元，「做一日生意純利已夠交成個月租，即係其餘29日都係淨賺」。雖然iPhone聲勢越來越弱，不過都是每年暑假後行內期待的日子，希望可以同時帶動周邊產品銷路。「尤其今年人民幣升值，都憧憬大陸人會返嚟買機」。<br>■記者程俊華</p><p>【市民心聲】</p><p>李先生：<br>「應該會買新iPhone，差唔多一萬蚊我都覺得偏貴，但想買畀女朋友，因為佢嗰部舊啲，想買部新嘅畀佢，我唔炒iPhone，太麻煩。」</p><p>Crystal：<br>「睇咗個價好似都要7,000幾，太貴囉我覺得，或者追科技嘅人會覺得吸引啲，我覺得一部電話5、6,000蚊已經算貴。」</p></body></html>