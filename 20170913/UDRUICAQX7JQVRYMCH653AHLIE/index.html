<html><header><meta charset="utf-8"><title>黃浩然曾患「貝塞特氏症」有機會引致生殖器官潰瘍</title></header><body><h1>黃浩然曾患「貝塞特氏症」<br>有機會引致生殖器官潰瘍</h1><p>黃浩然身材又正又靚仔，睇佢咁樣實以為佢身體都好好，但其實呢個係一個假象，喺14年嘅時候，黃浩然就患上咗「貝塞特氏症」，呢個病如果嚴重者可致血管炎及身體多處潰瘍，亦會引致生殖器官潰瘍。<br><br>當時黃浩然發病最嚴重之時，由於未能進食，每日只係吊鹽水。喺醫院治療期間，因為未能確定感染嘅病毒是否會人傳人，加上黃浩然抵抗力弱，怕外來嘅人會將細菌傳播俾佢，故謝絕任何探訪。<br><br>其實黃浩然自上位以來，真係劇接劇，好少時間休息，就連嗰年嘅父親節都要喺工作中度過，佢太太家嘉曾謂:「今天老公要開24小時工，沒辦法和他過父親節，原本計劃了，為他做的慶祝小禮物也沒法實行。」<br><br>過咗一排之後，黃浩然就平安出院，嗰時佢仲笑笑口話：「「大家都好關心呢樣嘢，其實身體任何一條血管都有機會發炎，幸好心臟血管冇發炎，而我嘅生殖器官大家都唔使擔心。」</p></body></html>