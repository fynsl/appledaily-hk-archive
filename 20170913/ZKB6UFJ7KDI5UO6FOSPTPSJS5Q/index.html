<html><header><meta charset="utf-8"><title>財女手筆：填海增供應划算 - Melody</title></header><body><h1>財女手筆：填海增供應划算 - Melody</h1><p>香港樓價居高不下，其中一個重要原因為香港地少人多，需求增加，供應卻「有限」，此一論點一經反覆洗腦，變成全民共識，樓價貴就成為合理不過的結果。<br>然而，香港土地供應是否真的「有限」？<br>不可不知，香港細不僅在於其山多平地少，海岸線彎曲，而且大部份土地早已劃為郊野公園，神聖而不可侵犯。近年政府覓地建屋，市區用地買少見少，政府大呼覓地困難。<br><br>其實，香港百多年發展完全是一部填海造地史。由維港兩岸，到各新市鎮包括沙田、馬鞍山、大埔、屯門、東涌，全部填海得來。如果香港從來冇填海，今天應該絕無可能承載700萬人。<br>當然，現今世代與幾十年前固然不同。填海要環評，要滿足的條件遠比以前多，不過，現今造地並無容易的方案。<br>新界東北搞咗幾年，距離成事起樓仲係好遙遠；市區重建，收業權都搞幾年。望嚟望去，填海原來算係易搞，不過政府從來唔嘗試，唔將佢放首位。<br>一邊大叫要增加房屋供應，另一邊連一個完整的增加土地方案都無；唔怪得市民當你政府無到，繼續搶樓。</p><p>Melody<br> http://www.facebook.com/whichroad <br>本欄逢周三刊出</p></body></html>