<html><header><meta charset="utf-8"><title>偽拍AV上位36G Chili認講大話　博一鋪</title></header><body><h1>偽拍AV上位<br>36G Chili認講大話　博一鋪</h1><p>現年20歲、擁36G導彈胸的𡃁模麥紫莉（Chili），今年7月聲稱會赴日本拍AV，成為全港首位AV女優。當日其經理人公司更表示有意找日本著名AV男優合作，更不排除玩街頭真人騷，未拍已經有畫面，Chili由無人認識，忽然成為傳媒爭相訪問對象，一夜上位。不過，一直有人質疑Chili能到日本拍AV的真偽。</p><p>已經解約</p><p>其實Chili早前出席活動已開始轉口風，表示拍AV要等公司安排，惟《蘋果》收到消息，Chili經理人公司Hotline TV，其實是一間未有註冊的公司，聲稱跟日本製作公司合作只是「吹水」，目的只為捧Chili上位，更有傳這公司最近出現財困，Chili亦被拖糧，近日已經解約，而她接受本報訪問說：「一直都好驚俾人拆穿，所以答問題都會口窒窒，所有關於性嘅問題，其實我一條都唔想答。」她又直認宣稱拍AV是前公司構思，最初也擔心影響形象，但入行兩年多都沒有人認識，才肯配合博一鋪。她表示：「公司覺得呢條係一條冇人行過嘅路，覺得會爆，可以接多啲job，我真係為搵錢。」</p><p>後悔呃人</p><p>問Chili可擔心被封「大話精」？她坦言已有準備，又指之前出街都有很多難聽說話，預計現在鬧她的人更多。至於會否後悔？她說：「一半一半，後悔用呢個形式博出位，好似呃咗好多人，真係好對唔住！但另一方面，唔係呢條橋，我又唔會出到位。」<br>昨日Chili出席活動再回應被標籤「大話精」，Chili收起笑容說：「都行到呢一步，預咗係會俾人話，惟有努力去補救，用實力去挽回形象。」<br>採訪：嵐山<br>攝影：葉君海</p></body></html>