<html><header><meta charset="utf-8"><title>隔牆有耳：十‧一煙花有立體心23分鐘燒1,300萬 - 李八方</title></header><body><h1>隔牆有耳：十‧一煙花有立體心<br>23分鐘燒1,300萬 - 李八方</h1><p>做香港特區嘅中國人有乜好？多煙花睇囉！新年有煙花、回歸有煙花，當然唔少得十‧一都有煙花！<br>下月1號就係中共建政68周年，特區政府點可以怠慢？所以由民政事務局統籌、各區工商聯贊助十‧一煙花，特別之處係今年首次有立體心形煙花。唔鍾意睇煙花？可以諗吓，用23分鐘燒咗1,300萬，仲唔夠壯觀？<br>今年嘅煙花有8幕，包括〈啟航〉、〈同舟之情〉、〈勝利雙手創〉、〈旅程〉、〈茉莉花〉、〈愛在香港〉、〈閃耀全城〉同〈歡天喜地〉，當中〈旅程〉嗰幕有慶中秋嘅含意，因為會有個象徵明月高掛嘅「金色魔法圓球」喺維港上空出現。而〈愛在香港〉嗰幕仲犀利，直頭係立體嘅心形煙花喺維港上空爆發，代表用心聯繫所有人喎。</p></body></html>