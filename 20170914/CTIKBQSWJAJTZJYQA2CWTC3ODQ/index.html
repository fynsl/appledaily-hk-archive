<html><header><meta charset="utf-8"><title>【馮仁昭四圍超】葉巧琳暗寸邀歌</title></header><body><h1>【馮仁昭四圍超】葉巧琳暗寸邀歌</h1><p>葉巧琳前晚喺灣仔舉行迷你音樂會，相識八年嘅好友波多野裕介擔任樂手，佢話好感激波多野裕介幫佢編歌，葉巧琳又曾經向對方邀歌，之後收到，但波多野裕介又話未夠好，要再修改，葉巧琳話：「一年前嘅事，我最近再問佢，佢話唔見咗首歌，可能佢太多貨搵唔到。」波多野裕介聽到即尷尬地笑住話：「我後悔學咗廣東話。」<br>撰文：馮仁昭</p></body></html>