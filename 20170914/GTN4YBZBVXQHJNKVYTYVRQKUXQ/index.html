<html><header><meta charset="utf-8"><title>暗示被要求做絕育手術陳豪、茵媺追第四胎耍花槍</title></header><body><h1>暗示被要求做絕育手術<br>陳豪、茵媺追第四胎耍花槍</h1><p>陳豪和陳茵媺（Aimee）夫婦三年抱三忙造人，昨日恩愛到圓方出席Tiffany &amp; Co.腕錶概念店活動，密密生的Aimee收身成功靚爆現身，陳豪說：「好耐冇一齊出嚟，太太收埋咗好耐，𠵱家回復狀態係時候亮相。」Aimee則說：「一直都好鍾意拍戲，𠵱家恢復狀態拍電影係好事，開頭都以為自己會唔習慣，可能個心好鍾意工作，好enjoy。」</p><p>「多啲嚟密啲手」</p><p>Aimee坦言返工時會掛念子女：「但同時間我太熱愛同enjoy工作，覺得係一個成功挑戰。」問到兩公婆會否再合體演出？陳豪說：「電視未係時候，時間太長，一拍就三至四個月，唔見咗個爹哋都算啦，媽咪都唔見埋，咁點得㗎，電影時間唔需要太長，辛苦嘢等我做啦，暫時唔想太太咁辛苦。之前推咗好多夫妻檔廣告同工作，因為覺得當時未係狀態，𠵱家我of course，多啲嚟密啲手。」<br>陳豪和Aimee有兩子一女幸福家庭，問到是否夠晒數？他笑言：「之前我話多啲嚟密啲手，有人叫我做絕育手術，但一定唔會，生唔生一件事。」Aimee即跟老公耍花槍：「No，for me要做吓嘢先，三個小朋友已經好踢腳，歲數好近。」陳豪有所保留笑笑口：「即使有都唔係𠵱家，遲多幾年先，我哋大家都好鍾意小朋友。」</p><p>薛世恒考慮晒肌</p><p>此外，同場的陳法拉前夫薛世恒透露有很多電影工作聯絡中，希望角色跟現實中的自己相反，問到可否裸露晒肌？他笑說：「心口以上，但暫時冇呢種製作搵我，相對我比較保守，自己都有操開，唔可以太大隻，如果唔係只可以做大隻佬角色， 我鍾意鋼條形slim啲。」並表示不介意跟法拉合作：「主要睇對方，不過有人搵先算啦。」<br>採訪：卓寶花<br>攝影：陳俊強</p></body></html>