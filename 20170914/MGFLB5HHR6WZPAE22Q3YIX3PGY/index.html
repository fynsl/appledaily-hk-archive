<html><header><meta charset="utf-8"><title>求驗客手記：戴偉浚做觀眾貝利又輸</title></header><body><h1>求驗客手記：戴偉浚做觀眾貝利又輸</h1><p>英格蘭甲組足球聯賽，有香港球員戴偉浚效力嘅貝利喺補時階段有球員射失12碼，作客以2:3不敵費列活特。戴偉浚今仗未有被領隊李爾奇勒列入比賽名單，只能做觀眾。費列活特前鋒馬爾富拉喺22同28分鐘梅開二度，替主隊領先2:0。貝利喺31分鐘先由前鋒碧福特建功，加上祖舒羅倫44分鐘士哥，完半場前追成2:2平手。易邊後，費列活特由另一名前鋒艾殊利亨特取得入球，再度領先。眼看又再輸波之際，貝利補時五分鐘獲得一記12碼，可惜碧福特越楣高出，最終輸2:3完場，自季初首戰戴偉浚有份後備上陣、主場1:0擊敗華素爾嘅揭幕戰後，已經喺各項賽事連續七場不勝，當中更輸咗六場。  </p></body></html>