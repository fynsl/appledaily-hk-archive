<html><header><meta charset="utf-8"><title>中環在線：食抗衰老藥會瞓得好兼生頭髮？ - 李華華</title></header><body><h1>中環在線：食抗衰老藥會瞓得好兼生頭髮？ - 李華華</h1><p>講開「超人」李嘉誠嘅投資，佢有份食嘅抗衰老藥，有得試喇。噚日超人旗下屈臣氏舉行發佈會，屈臣氏總經理張慧屏話，抗衰老藥「TRU NIAGEN」即日起將會喺全港超過100間屈臣氏發售，首日限量10萬樽，每樽定價388港元。<br>「TRU NIAGEN」所屬公司「ChromaDex」今年4月獲維港投資注資2,500萬美金。據了解，屈臣氏正積極同維港投資傾緊，遲下仲有機會賣埋其他超人有份投資嘅產品，包括抗衰老化妝水「豊麗水(Nanoegg)」。<br>張慧屏仲話，自己食緊呢隻「TRU NIAGEN」一個月左右，覺得瞓得好咗，頭髮同指甲都生得快咗㖭。唔知食多排會唔會好似超人咁精靈呢？<br><br>李華華</p></body></html>