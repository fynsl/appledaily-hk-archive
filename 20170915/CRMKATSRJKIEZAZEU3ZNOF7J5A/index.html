<html><header><meta charset="utf-8"><title>【任食四粒鐘】$72火鍋半放題有乜食？ 大路配料足兼有半份揀</title></header><body><h1>【任食四粒鐘】$72火鍋半放題有乜食？ 大路配料足兼有半份揀</h1><p>不少餐廳都推出宵夜時段優惠吸客，近日「小肥牛火鍋活魚專門店」就推出宵夜半放題，最便宜$72就有交易，到底有甚麼吃呢？記者就實試一下。</p><p>記者到訪時是平日晚上，火鍋店並沒有人排隊，可以直接入內。宵夜半放題由晚上9時至凌晨1點，只限尖沙嘴、灣仔及大埔三間分店，半放題包指定肉類一碟及任食60款配料，指定肉類有六款選擺，由$72至$168不等。 記者選了當中四款，分別是豬腩肉（$72）、肥牛（$82）、安格斯牛肉（$128）及海鮮盤（$148），每款肉有8片，大小算適中，而海鮮盤就有兩隻蝦、一隻鮑魚和兩片魚塊。火鍋免收醬料費，醬料有9款選擇，想點撈就點撈。四人或以上惠顧更送雞煲，不過雞煲是冬蔭功味，記者覺得味道麻麻，有點偏鹹且不夠惹味，不過免費一試無妨。</p><p>吃完雞煲便開始吃火鍋，大路配料如鮮墨魚丸、蝦丸、雲吞、水餃等有齊，而且有半份選擇，不會浪費。試食過後，記者認為丸類非常足料，蝦丸內多蝦粒，墨魚丸亦有墨魚粒。另外，雖然指定肉類只得一碟，但可以任吃羊肉、鴕鳥肉和雞肉，食肉獸來到都不怕沒東西吃。總括而言，這個宵夜半放題完全對得住價錢，唯一要挑剔的是不包飲品而且不能任食牛肉，每壺竹蔗水$28、汽水每罐$9，記者每人約花了$20在飲品上，喜歡邊烚邊飲的人及牛魔王，似乎要考慮一下。<br><br>小肥牛火鍋活魚專門店<br>地址：尖沙嘴亞士厘道24-38號天星大廈地庫A舖<br><br>記者：陳傲紫<br>攝影：周芝瑩<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>