<html><header><meta charset="utf-8"><title>女團ALBS成軍柔美跟譚順生學唱歌</title></header><body><h1>女團ALBS成軍<br>柔美跟譚順生學唱歌</h1><p>9歲的譚芷昀在美國節目《全美一叮》一夜成名，雖然最終未能打入十強，但她已成為不少同齡小朋友的偶像。最近有一隊由8至10歲的小女孩組成7人女團A Little Bit Shy（ALBS），其中一位10歲成員柔美（Yumi）更是跟Celine爸爸譚順生學過唱歌，Yumi表示早已認識Celine，她說：「我係真係識Celine，我以前跟佢爹哋上唱歌堂，4年之前，學咗一年，喺家燕姐姐度認識，之後私人跟佢學，佢教得好好，我可以慢慢學識唱歌，之後因為太忙，冇時間參加唱歌堂。」</p><p>而今年9歲的香港精英隊運動員蜜棗棗（Starry）則說：「我好鍾意體操，一個禮拜做15個鐘，藝術體操令我學會永不放棄。」年紀小小，練到一身肌肉，腳還可以放在頭上：「我冇特別care我嘅shape，我媽咪覺得我健康就得喇！」<br>採訪：楊潔雯<br>攝影：陳俊強</p></body></html>