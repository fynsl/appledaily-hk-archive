<html><header><meta charset="utf-8"><title>知己知彼：iPhone X打救中國市場？ - 風吹知</title></header><body><h1>知己知彼：iPhone X打救中國市場？ - 風吹知</h1><p>近年中國智能手機市場競爭激烈，iPhone開始失寵，蘋果市佔率逐漸被國產手機品牌蠶食，2015年尚守住三甲之位，今年第二季首次跌至第五位，更被小米爬頭。而今次適逢蘋果十周年，iPhone X隆重登場，究竟可唔可以令疲弱嘅大中華市場鹹魚翻生？<br>蘋果曾經係內地市場的寵兒，由2012年起，一直穩佔中國智能手機市場的嘅頭三位，銷售增長強勁，但依家大中華市場的嘅業績就變成「陀衰家」。要翻身首先知自己衰啲乜，正所謂喺邊到跌低就喺邊到企返起身。<br>原因有好多，但喺呢個咩都睇樣嘅世界，蘋果最主要衰在iPhone 6、iPhone 6s、iPhone 7外型太相似。大陸人搶新iPhone係為乜？當然係為炫富，錢唔係問題，越貴越好，但係買左新iPhone冇人睇得出就係問題。<br>傳咗咁耐，千呼萬喚始出來，新鮮出爐嘅iPhone X外型有重大突破，摒棄Home鍵，採全螢幕設計，邊框幼窄，係現時螢幕最大嘅iPhone，令人眼前一亮，仲比iPhone 7甚至iPhone 8更輕更薄。雖然售價分分鐘上萬，香港人可能唔捨得買，但大陸咁多土豪，一萬幾千蚊對佢地嚟只係散紙。正式開賣時，中港兩地勢必掀起新一輪炒iPhone熱潮，到時iPhone X就唔止一萬，炒高幾成仍會有價有市。相信iPhone X可以拉升蘋果大中華地區的銷售，只要出貨量保持平穩，在今年第4季或明年第一季，蘋果有望重返中國智能手機市場的三甲。<br><br>風吹知<br> https://www.facebook.com/windknows/ </p></body></html>