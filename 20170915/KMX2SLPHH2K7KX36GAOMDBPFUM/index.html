<html><header><meta charset="utf-8"><title>秋生早知Celine會輸</title></header><body><h1>秋生早知Celine會輸</h1><p>譚芷昀無緣晉級《全美一叮》總決賽，影帝黃秋生也留意比賽，昨早公佈賽果前他於facebook激讚「小雲妮」Angelica Hale和腹語妹妹Darci Lynne，又預言：「Celine唔會贏，其他兩個都唔係人咁品，係外星人。肥妹仔（小雲妮）把聲好似人工智能，鍾意點就點，自由奔放，美國特色。腹語嗰個仲勁，笑笑口都唱得咁好，外星人！如果Celine係架法拉利，肥妹就係架噴射機。比喜好冇得比，要比速度差幾皮。」</p><p>秋生鼓勵Celine雖敗猶榮：「希望Celine將來可以繼續喺歌唱藝術中進修，唔好浪費咁好天份。」而曾評Celine唱歌冇感情的郭偉亮，昨在尖沙嘴出席活動得悉Celine十強止步時，他認為今次是Celine一個好好經驗，又讚她有天份，前途無可限量，唯一是少了童真。<br>採訪：卓寶花、陳杰</p></body></html>