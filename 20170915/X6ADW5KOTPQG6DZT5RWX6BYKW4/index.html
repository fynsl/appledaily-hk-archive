<html><header><meta charset="utf-8"><title>新片演高智商偵探李光洙學生相曝光</title></header><body><h1>新片演高智商偵探<br>李光洙學生相曝光</h1><p>韓國綜藝節目《Running Man》（RM）嘅男星李光洙，早前孖權相佑及成東日拍攝新片《偵探2》，而電影終於喺日前煞科。<br><br>前日電影方面公開李光洙、權相佑及成東日嘅合照，權相佑：「能夠跟第一集嘅演員一齊再續前緣，真係非常有意義。續集嘅故事更加緊湊，相信會為觀眾帶來不少笑料，希望大家多多關注。」<br><br>李光洙就表示「能跟平時尊敬嘅前輩、咁多優秀嘅演員及工作人員一齊拍攝，真係好開心，希望可以將片場愉快嘅正能量傳遞畀眾多觀眾。」<br><br>新片中，權相佑背住老婆偷偷賣掉漫畫屋，開設偵探事務所，成東日飾演傳奇刑警，今次比上一部作品有更強烈嘅動作戲。而李光洙就飾演高智商組織門薩（Mensa）俱樂部會員，因不幸事故而經營網絡偵探所，新片預計明年上映。<br> <br>而喺光洙有新片推出前，網民就化身偵探，搵返光洙學生時嘅舊照，當中光洙除咗髮型唔同外，外表一直無變，網民更留言大讚光洙「依舊年輕」。</p></body></html>