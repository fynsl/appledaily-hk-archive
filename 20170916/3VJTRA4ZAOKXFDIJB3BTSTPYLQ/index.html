<html><header><meta charset="utf-8"><title>拍MV冧妻　傅穎做伴娘海俊傑擺酒趕造人「最理想一仔一女」</title></header><body><h1>拍MV冧妻　傅穎做伴娘<br>海俊傑擺酒趕造人<br>「最理想一仔一女」</h1><p>海俊傑今年3月在澳洲娶化妝師女友莫家慈，之後再在北京擺酒，昨晚終極在香港設宴30圍，宴請半百圈中人，由彭敬慈及傅穎做伴郎及伴娘，更悉心準備拍MV冧妻。對於愛的宣言，海俊傑表示會愛太太一生一世，希望盡快生B，理想湊夠「好」字。由於新娘曾為劉嘉玲化妝，原本答允來飲宴的她因在美國工作未能現身，不過已送上巨型龍鳳𠼦作賀禮，認真有心。</p><p>現年44歲、94年新秀冠軍出道的海俊傑，今年3月在澳洲墨爾本迎娶拍拖五年、細他十三年的化妝師女友莫家慈（Effie），一對新人昨日在港島海逸君綽酒店補擺喜酒，設宴30多圍，由彭敬慈及傅穎做伴郎及伴娘，陳國坤則擔任兄弟。</p><p>3月墨爾本簽紙</p><p>海俊傑與太太及兄弟姊妹現身給傳媒影大合照，他更當眾應要求下錫太太面珠，之後獨自受訪，並透露早上玩接新娘時，要踩石春及食日本芥末等遊戲，慶幸不太激烈，更笑言給了姊妹團9億開門利是。問到對太太愛的宣言，他表示：「愛太太一生一世，大家一齊都五年時間，一齊走過，今年3月喺墨爾本簽紙，4月8日就喺北京擺酒，因為媽咪好多朋友都喺嗰邊，算係一個小型啲婚宴，今日再返香港搞囉。北京嗰次其實都有好多香港朋友出席，香港就擺30圍。」<br>在婚宴上播出的微電影，由海俊傑悉心準備及找了陳容森作歌，他說：「首歌叫《祝福》，唱畀太太聽，同拍咗MV，MV入面搵咗沙畫大師，配合番首歌，拼出首歌意境。」提到造人大計，他笑言：「梗係想啦，希望天父畀我哋有健康小朋友，最理想一仔一女啦，不過有一個都已經好好㗎喇！」由於他工作忙，婚宴後休息一天，便返上海繼續工作，故未計劃度蜜月。</p><p>作為伴娘的傅穎現在大部份時間留在北京發展，問到有否帶男友前來，她支吾以對，再問到有否衝動結婚，她表示：「暫時未，可能過多兩年。」問到男友是否結婚對象，對方有否向她求婚，她表示：「將來嘅嘢好難講，呢啲隨緣，呢啲我一向唔做主動，追求都未試過做主動。」<br>海俊傑夫婦在圈中廣結人緣，故有半百娛圈藝人現身，由於Effie曾為劉嘉玲化妝，嘉玲原本答應出席婚宴，不過由於她在美國有工作在身，趕不及回來，不過已送上巨型龍鳳𠼦做賀禮。其他出席賓客有姜大偉夫婦、陳浩民夫婦、王書麒和許秋怡及李璨琛等。</p><p>許秋怡爆未註冊</p><p>許秋怡與王書麒現身婚宴，秋怡表示與海俊傑相識多年，故有工作亦要推掉來賀好友，又指與王書麒雖育有14歲兒子，亦有擺酒，但其實未有註冊，王書麒表示：「我哋一齊都十五年，都未註冊，都要快啲。」在旁的許秋怡笑言去美國註冊：「係嗰度結得快離得快，大家一齊相識二十一年，兩個一齊都好哋哋，唔需要做呢樣嘢，反而最大問題年紀開始大，如果入院暈咗做手術，冇人幫我簽紙。」並提議於自己下年生日7月20日去註冊。<br>採訪：張俊銘<br>攝影：陳慧安</p></body></html>