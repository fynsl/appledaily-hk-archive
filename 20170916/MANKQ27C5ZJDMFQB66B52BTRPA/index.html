<html><header><meta charset="utf-8"><title>【iPhone 8預訂】完全無塞車　大金iPhone 8 Plus話訂就訂</title></header><body><h1>【iPhone 8預訂】完全無塞車　大金iPhone 8 Plus話訂就訂</h1><p>影片：http://bit.ly/2f9DKWi<br><br><br>iPhone 8/8 Plus搭正9月15日下午3時01分就正式開始接受預訂，今次又會唔會大塞車？記者準時上Apple網站及Apple Store App預訂金色iPhone 8 Plus 256GB版本，點知完全無任何阻滯，話訂就訂，預計9月22日至9月26日送貨，好耐都未試過在新iPhone接受預訂時有咁嘅情況。20分鐘之後再上網站查看，3款顏色iPhone 8 Plus同iPhone 8仍然都有得訂，細機iPhone 8在推出第一個星期就會派貨，而大機iPhone 8 Plus送貨時間就改為3至4星期。</p><p>今次預訂iPhone 8/8 Plus咁順暢，相信好大程度同iPhone 8/8 Plus新意唔夠，兼且還有一部十周年特別版iPhone X將會在11月3日推出有關。至於10月27日下午3時01分的iPhone X預訂，情況應會比iPhone 8/8 Plus墟冚好多！<br></p><p>記者：司徒港燊、翁怡富、布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>