<html><header><meta charset="utf-8"><title>候選人冷靜期照出席活動唱歌</title></header><body><h1>候選人冷靜期照出席活動唱歌</h1><p>【本報訊】澳門選舉昨進入冷靜期，候選人不得再進行宣傳，但有候選人繼續透過福利活動爭取曝光。雖然今屆選舉氣氛較泠淡，但仍有不少市民表明會投票，有受訪者認為上月風災影響了投票意向，又相信今屆投票率會比上屆高。<br>踏入冷靜期，記者昨在市內巡視，發現各候選人已按照法例要求拆走宣傳海報，包括陳明金超市亦再無宣傳品，街道也沒有義工派傳單。不過，「群力」何潤生名單的第6候選人秦昶繼續曝光，出席街總的慶中秋活動上台唱歌，又與街坊談天。<br>選管會主席唐曉峰昨指，發現3個候選組別違規宣傳。其中一組候選人涉於酒樓非法擺放宣傳單張，亦有宣傳單張連同餐牌遞給顧客。另外兩組候選人則未依照規定刪除社交網站上的宣傳訊息，3宗個案已交由警方處理。唐強調，冷靜期內候選人或選民都不能再進行競選宣傳，包括網上發帖。<br>今屆有逾30萬名選民可以投票，於新葡京任職文員的黃小姐透露，每屆選舉公司均會準備巴士載職員往投票站，亦有舉辦攤位活動。她指今屆市面上競選氣氛較差，連宣傳車都減少，「往年（上屆）多宣傳車，好嘈，今年我見得一、兩部，冇乜宣傳」。她又認為風災絕對影響選情，「政府絕對係無能啦，完全係唔掂囉」，希望議員能為澳門人着想。</p><p>市民：風災只能改變年輕人</p><p>地產中介林先生認為，雖然風災揭示政府管理不當，但難以左右選舉大局，「風災之後政府做得好失敗，係澳門人公認，只不過澳門好多市民為咗當前利益，又或者我一向都係某某社團嘅人，佢可能都會投番佢哋」。林相信風災唯一能改變的是年輕人投票意願，「相信（年輕人）會選一啲新人，絕對係一件好事，但問題係有幾多人咁諗」。<br>《蘋果》記者</p><p>【澳門人心聲】</p><p>居民霍先生：「風災或多或少促使選民投票，多咗人會關心呢個社會嘅問題，所以我諗應該今屆立法會投票嘅人會比以往嘅人數多啲。」</p><p>首投族廖小姐：「想自己揀入去嘅人可以為澳門做嘢，好似呢次風災咁，排洪要做好先，唔好落場雨就水浸得好嚴重，唔好話淨係派錢，可能多啲嘅民生措施。」</p><p>教師黎先生：「我心儀民主派，雖然民主派議席唔過一半，但起碼第一步都保住佢哋啦，希望佢哋可以就房屋問題出聲，呢個係最重要嘅問題。」</p></body></html>