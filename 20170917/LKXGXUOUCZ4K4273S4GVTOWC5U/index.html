<html><header><meta charset="utf-8"><title>嫌樓價貴　建築師花百萬裝修舊居</title></header><body><h1>嫌樓價貴　建築師花百萬裝修舊居</h1><p>【周日專題】<br>「今時今日用100萬去買樓，當然可以搵到樓，但我做呢行一睇圖則，唉……都唔值呢個價錢。」現年30歲的建築師黎雋維（Charles），與父母居於北角和富花園近20年。想改善家居生活環境，但不想高追貴樓，Charles遂將現有物業大翻新。</p><p>講究用料細節</p><p>單位客廳主要以白色為主，但其中一幅牆竟大膽採用深灰色。Charles指，「香港人覺得髹晒白色先有空間感，其實係誤解。」凡事無絕對，一如歐洲當代室內設計風格，個別一兩幅牆巧妙用上深色，空間的層次即時更鮮明。如果用純黑色太Heavy，在灰色中溝少少綠色或紅色，就望得舒服。<br>大廳的灰色牆身與房間的顏色互相呼應，想空間更有型有層次？最重要學識「連貫性」三個字，「呢間屋我唔會用一間房去做一個單位，每一個空間入面，都會見到另一間房嘅顏色，整個空間有個連貫性。」格調即時提升。<br>20年過去，Charles已不再是搬入時的小男孩，人大了，對私人空間的要求自然更高。單位原則是三房一套，他趁今次大裝修，將單位房間位置重新分配，變成三房兩套，客廁變成自己房間的套廁，居家更自在。<br>改則、重鋪電線、水喉、木工、家具一次過更換，Charles花上百萬元，有人會覺得貴，但只要走入單位，就知錢用得其所，因為他講究的是用料細節，「最貴花咗一啲可以掂到嘅嘢，譬如門嘅手抽、門柄，用一啲比較好嘅實木去做。正如你着衫都可能會有少少名牌，其他會平嘅，咁你就會襯到成個感覺出嚟。」<br>香港樓價雖貴，但手持100萬元，要上車其實非難事；談到將來成家立室，他指料會與父母同住一段時間，才再考慮會否買樓。「但我哋呢行一睇圖則都知唔值呢個價錢，所以我會選擇算囉，不如錢花喺其他地方，做番好個室內設計。」<br><br>記者：倪敏慧</p></body></html>