<html><header><meta charset="utf-8"><title>紅館開騷獻第一次G.E.M.收108支玫瑰　獲神秘男求婚</title></header><body><h1>紅館開騷獻第一次<br>G.E.M.收108支玫瑰　獲神秘男求婚</h1><p>有「宇宙巨G.E.M.」之稱的鄧紫棋，前晚起一連三晚在紅館舉行「G.E.M. Queen of Hearts世界巡迴演唱會香港站」，頭場有張栢芝帶着囝囝和張文慈等捧場，G.E.M.整晚演唱會的至勁技能，就是每一首歌都必定有位喪嗌。</p><p>拍拖付出冇回報</p><p>G.E.M.回想11年時，19歲的她首次踏上紅館，轉眼7年，她表示人長大了，發現最偉大的事是做甚麼都帶着愛。這次演唱會主題Queen of Hearts，G.E.M.大談海枯石爛的愛情只是假象：「開始拍拖嘅時候就知道愛情唔係咁，每個人都試過傷心，試過付出但係得唔到回報。」G.E.M.又提公公喪偶後，仍掂記着婆婆對他的愛，講到這裏，她都眼泛淚光。<br>G.E.M.不忘提醒觀眾向身邊人送抱抱表達愛意，竟然有戴上工作證的男子上前向G.E.M.送上108支紅白玫瑰和一條紅色連身短裙示愛兼求婚，G.E.M.即大嗌：「唔係呀嘛？認真㗎？死啦我𠵱家有少少精神失常。」台下觀眾拍手起哄，G.E.M.對那男生說：「多謝你，你嘅提議我今晚去考慮吓再答覆你。」她送走示愛男後再說：「我人生第一次係俾人求婚嘅經歷，我叫人表達愛意，點知真係表達咗。」</p><p>「多謝傷害我嘅人」</p><p>安歌時，G.E.M.唱完《All About You》和《Where Did You Go》後說：「我喺呢度擁有過好多美好時光，曾經多謝過好多歌迷、同事、家人，甚至係愛過或傷害過我嘅人，但有一個人我一定要多謝，好想現場一萬人陪我見證，多謝佢令睡公主成長，呢位係我King of Heart，我嘅上帝。」之後再唱出最後一首歌《睡公主》。<br>採訪：曹家誠<br>攝影：沈健程</p></body></html>