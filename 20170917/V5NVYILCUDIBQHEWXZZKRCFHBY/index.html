<html><header><meta charset="utf-8"><title>松岡怕恐襲取消飛倫敦洗米華攬啜Mandy</title></header><body><h1>松岡怕恐襲取消飛倫敦<br>洗米華攬啜Mandy</h1><p>【爆相爆片】澳門賭業猛人周焯華（洗米華）與老婆陳慧玲（洗米嫂）及家人剛送完女兒周梓潼去英國讀書後，就返澳門。但洗米華最近又再現身英國，上周四即英國受恐襲的前一日，約下午5時許，有讀者黎小姐透過《蘋果》的「爆相爆片」，直擊在倫敦Harrods百貨逛街時，撞見洗米華和女友Mandy Lieu在扶手電梯熱情擁吻，旁若無人。</p><p>警戒性好高</p><p>據黎小姐在倫敦逛Harrods百貨時的描述，洗米華與Mandy猶如熱戀中的情侶：「嗰陣我見到佢哋啱啱睇完女裝，跟住搭電梯去咗睇童裝，不過個男人喺嗰兩程電梯好熱情，好主動擰轉後面錫咗Mandy四、五次。行到去童裝部，佢哋男仔女仔嘅衫都有睇吓！」黎小姐表示：「其實男嘅警戒性都好高，見佢周圍望，佢都有懷疑我影佢，係咁望住我哋，不過喺現場都有一批香港人見到佢哋，有唔少人對佢哋指指點點，但係佢哋都冇乜點理！」<br>提到英國受恐襲一事，目前仍在倫敦的黎小姐，被問到倫敦受襲後的市面情況，她表示：「我都有睇到新聞，不過因為我近<br>St. James's park，同事發地點都有半個鐘車程，啲人淨係叫唔好去嗰邊，佢哋又唔係好驚喎，雖然佢哋咁講，但係我都唔係好敢去嗰邊！」</p><p>松岡陪父母</p><p>一直有傳洗米華會趁松岡李那去英國睇時裝騷時會面，但上周發生恐襲事件，再加上北韓試射導彈後，計劃前晚由日本飛倫敦的松岡，最終決定取消行程，其經理人王友良前晚回覆《蘋果》：「其實今朝北韓發射導彈（飛越北海道上空），佢已經冇乜心情，𠵱家倫敦又發生恐襲，兩件事令到佢決定取消倫敦行程，留番喺日本陪佢父母。」<br>採訪：唐琛悠、魯吉</p></body></html>