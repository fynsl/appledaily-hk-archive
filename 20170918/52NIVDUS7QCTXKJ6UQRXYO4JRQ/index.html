<html><header><meta charset="utf-8"><title>【跨性別Jaco之死】前女友：內疚冇好好了解佢　前僱主：好遺憾</title></header><body><h1>【跨性別Jaco之死】前女友：內疚冇好好了解佢　前僱主：好遺憾</h1><p>「呢個世界唔係男就女㗎啦！」這句話好像無可挑剔，但其實性別從來多元，男與女之外，還有雙性人。不認同與生俱來的性別，醫學上稱為「性別認同障礙」，這些人被稱為「跨性別人士」。而兩個多月前，25歲、有性別認同障礙的Jaco在港鐵大圍站內跳橋輕生。</p><p>根據醫管局資料，性別認同障礙成因未明，先天基因、成長背景等都可能有關。他們容易出現抑鬱症狀。Jaco朋友提及她出事前有明顯的情緒波動，也曾在facebook提及想過自殺。「佢覺得唔做女仔，喺呢個世界生存冇意義。」Jaco前度女友Kippy憶述。二人高中辦聯校學生會活動認識，分手後有一段時間沒聯絡，再見時是2013年，Jaco已束了長髮，打扮中性，往後更以女性姿態示人。「一開始我唔知佢想變成女仔，佢講完，我完全接受唔到，甚至問佢以前一切係咪真，我唔明佢點解會對自己嘅性別有疑問。」男身女心的Jaco，又可曾明白怎麼天生不是女人？Kippy眼中的Jaco是個出色男朋友，也完全符合社會對男性的既定印象，「佢一直好努力滿足他人嘅想法。」<br></p><p>Kippy是基督徒，Jaco也已決志。Kippy曾用宗教角度嘗試說服Jaco。「我哋生來就係男或者女，應該做好自己嘅角色，我又同佢講做手術好痛苦，不停勸佢唔好傷害自己。依家諗番好內疚當時冇好好了解佢，反而想改變佢。」Kippy後來不斷借故相約Jaco，希望理解她的想法，半年後她已完全接受這位好姊妹。「原來有啲人真係會有呢個問號，佢細個已經想做女仔，咁係咪代表佢有錯，佢唔值得被愛，甚至唔值得上帝愛呢？我有呢啲疑問。」Jaco朋友、家人都尊重她的決定，可是這些支持仍不夠支撐她缺失的靈魂，而那些缺失根本無從補遺。她心知即使動了手術，身份證的性別轉成她所認同的，但女性本來有的器官、感覺，她仍然不能擁有。面對性別認同障礙人士，身邊人必須以同理心，嘗試理解這種根本痛苦，與對方同行。<br><br>跨性別人士在職場上容易受到歧視，Jaco卻遇上欣賞她能力的僱主阿龍。Jaco未能考上心儀的中大建築系，唸工程的她後來輟學，到旺角的「咖啡綠茶」cafe斷斷續續工作逾兩年，這裏好像她的第二個家。阿龍坦言最初看到穿女裝的她前來應徵，的確有所疑慮，但傾談過後，他覺得非請不可。「傾完就知佢同普通人根本冇分別，對答好得體，笑容同態度都非常好，請人都係睇工作能力，我比較着重佢內在，多於佢嘅打扮。」Jaco在阿龍眼中是不可多得的員工，有責任感，記性也好，一枱十人點菜下單他不用紙筆抄下，竟然全沒出錯。她也運用美感為cafe繪餐牌及佈置。<br><br>可是cafe總有口沒遮攔的客人，阿龍憶起仍然咬牙切齒。「佢哋一班人討論佢係男定女，話：『男來㗎，有喉核。』佢哋以為自己好細聲，但其實好大聲。佢哋竟然：『小姐？先生？』咁樣叫Jaco，非常冇禮貌。如果嗰班人依家睇到我講嘅嘢，我希望佢哋以後會控制呢啲無知愚蠢行為。」有色眼鏡一副都嫌多，不加思索的侮辱話，都可能傷害別人一生。對於Jaco出事，把她當成朋友的阿龍相當自責。「佢出事前一兩個星期，情緒好低落。佢平日都係唔撩唔肯講嘢，唔想人擔心。對於呢方面，我嘅知識真係太少，想搵心理醫生幫佢，先發現自己唔識搵，尋求協助好難，幫唔到佢，令我好遺憾。」<br><br>了解始於認識，想多認識跨性別朋友，可瀏覽以下網站：<br>跨性別資源中心<br> http://tgr.org.hk <br>認識性別認知障礙（醫管局資料）<br> http://www21.ha.org.hk/smartpatient/SPW/MediaLibraries/SPW/SPWMedia/2017-GID-Pamphlet-edited.pdf?ext=.pdf <br><br>記者：葉青霞<br>攝影：劉永發<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>