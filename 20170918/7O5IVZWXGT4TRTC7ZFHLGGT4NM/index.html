<html><header><meta charset="utf-8"><title>經濟客艙：不想買貴又買錯 - Captain Cool</title></header><body><h1>經濟客艙：<br>不想買貴又買錯 - Captain Cool</h1><p>買嘢，最怕買貴又買錯。投資道路也很怕買貴，就算公司質素再好，也可能有虧蝕風險。跟買樓同樣，千算萬算後也講時機。<br>日常生活都有好例子，可以引發大家更多聯想同投資策略。想分清楚短炒同價值投資，可以由買一件恤衫說起。用1,000蚊買件名牌恤衫，有人話好貴，亦有人話覺得係抵。假如翌日見到件恤衫減價到800蚊，最多呻吓「心急買貴咗」，唔會因為買貴咗，或者件衫價值下跌而掉咗件恤衫。另邊廂去睇，呢個牌子嘅恤衫可能係你鍾意，質地又好着，所以更加應該趁平咗，入多幾件貨啦。投資就係起初保守，見嘢應掃貨毫無保留，咁先可以避開不被震走。<br>儲局即將公佈縮減資負債表，最近睇到彭博統計分析，美股照樣創新高，隻股票越升得多，成交越旺場。標普500指數500隻成份股中，單計9月錄得超過335隻股票上升，與上年同期332隻股票上升數量相若。不過，相比兩年前同期只得191股票上升多超過一半。<br>投資名宿Laszlo Birinyi話美股牛市未完，其實並非盲目唱好。儲局縮表向市場抽調資金，但儲局縮表並非立刻把市場資金抽乾，亦如大師所言，市場資金流仍充裕。接連破頂嘅美股，回調吓有利後市健康喎。其次，儲局今次係被動式縮表，持有國債同MBS到期後，所得回籠資金唔會再投資，殺傷力應該相對主動沽出債券嘅影響為低。莫講美國加息步伐放慢，縮表亦急唔嚟，整個過程拖長三、五、七年亦不足為奇。其實有數可以計計，現時儲局揸得最多嘅國債係未來1年到5年到期，規模超過1萬億美金，第二批大持倉嘅國債將於未來10年到期。若儲局維持被動式縮表，拖慢去做先最着數。<br> https://www.facebook.com/seeforcaptain/ </p></body></html>