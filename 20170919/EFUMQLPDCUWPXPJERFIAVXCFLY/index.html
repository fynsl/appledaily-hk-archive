<html><header><meta charset="utf-8"><title>中環在線：陳啟宗兄弟齊獲頒院士　下月飛美國 - 李華華</title></header><body><h1>中環在線：<br>陳啟宗兄弟齊獲頒院士　下月飛美國 - 李華華</h1><p>恒隆地產（101）主席陳啟宗早前巧威威，獲俄羅斯總統普京邀請佢，去海參崴參加俄羅斯第三屆東方經濟論壇做主持。陳啟宗嘅大仔陳文博噚日爆料，話佢爸爸與阿叔陳樂宗齊齊獲American Academy of Arts and Science頒授院士，又有得威。<br>American Academy of Arts and Science早於1780年成立，係有237年歷史嘅獨立政策研究中心，透過研究、刊物去了解世界各方面嘅重大議題，陳啟宗自香港回歸後，一直擔任「一國兩制研究中心」主席，最近先至讓位，佢細佬陳樂宗就係晨光創投創辦人。<br>據陳文博所講，佢爸爸同阿叔應該第二對兄弟齊獲American Academy of Arts and Science頒授院士。<br>下月初一家人就會飛去美國參與儀式，佢順便當係放假咁話。</p></body></html>