<html><header><meta charset="utf-8"><title>婚宴捐金飾擺設抽獎朱咪咪娶新抱訓示抱孫</title></header><body><h1>婚宴捐金飾擺設抽獎<br>朱咪咪娶新抱訓示抱孫</h1><p>現年62歲的朱咪咪前日榮升新奶奶，她的長子馬健庭與馬來西亞女友Jeanette前日在黃埔博藝會擺酒結婚，筵開十多席，出席藝人除咪咪姐叔仔馬德鐘外，還有姜皓文、譚炳文、黃一山（細龜)、王俊棠、尹揚明、方伊琪和李麗霞（黑妹）等。</p><p>自己做埋司儀</p><p>昨日咪咪姐在微博貼上多張婚宴照片，並留言：「馬生＆咪咪姐榮升新老爺新奶奶之喜，看着他囝囝『堅挺』長大，現在成家立室了，真替他們高興。恭祝一對新人百年好合永結同心、三年抱兩、滿堂吉慶。席間還遇到好多老友㖭，這個不一樣的新奶奶，職業病冇計喇，好搞笑，自己做埋司儀㖭。」<br></p><p>好友畀面出席</p><p>咪咪姐在兒子婚宴上滿場飛，昨日記者致電咪咪姐時，她聲線極疲累。問咪咪姐前晚是否兼任司儀時，她說：「我冇做埋司儀，佢哋有司儀嘅。好多朋友都好畀面嚟飲，啲金飾擺設都有二十幾份，我哋攞晒出嚟抽獎。」<br>問到可有高歌助興？咪咪姐說：「咪同大仔、二仔一齊唱咗首《海濶天空》囉！」咪咪姐前日送了龍鳳鐲同金豬頸鏈給新抱，而稍後亦將分別在新加坡和大馬擺酒宴親朋。此外，有份飲喜酒的馬德鐘昨日謂：「我恭喜一對新人連生貴子，最鍾意人生多啲BB出嚟，呢個社會多啲新生命力同多啲新景象。」<br>採訪：魯吉、陳杰</p></body></html>