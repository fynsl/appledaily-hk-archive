<html><header><meta charset="utf-8"><title>智取大市：縮表前後大搶攻 - 晉佳</title></header><body><h1>智取大市：縮表前後大搶攻 - 晉佳</h1><p>恒指預計調整過後，短線喺美國宣佈縮表前後，會再度發力，理由喺前兩期提過，麻煩閣下Click番舊文了。大家見識過、感受過星期一大升市嘅威力，相信只要港股重拾升勢，威力可能再增強，唔講得笑。而喺類似噚日嘅跌市，最適宜就係執倉，以保持一定進攻力。<br><br>今年強勢板塊內房、科網先後進入瘋狂狀態，汽車股就略轉風向，要有新能源概念加身先炒得起，之所以比亞迪（1211）開晒turbo，睇怕仲未完。之後唔爭在商品股吧，洛鉬（3993）守得穩10天線的話，留意會否出現可觀升浪。其次留意行業龍頭股，燃氣股之中，中燃氣（384）連日喺22蚊阻力頂住，但呈上升三角形，以目前咁嘅市況，呢啲阻力又點會阻到龍頭股呢？應該遲早輪到開車。工業股仲有龍工（3339）準備上升旗形突破，周一升市未炒到佢，但噚日逆市升，買需強勁。<br>橫跨幾個sector後，原來仲有醫藥股蠢蠢欲動，三生製藥（1530）旗形突破後挑戰13蚊，似乎一樣有計。<br>講咗咁耐二三線，講番大嘢，都仲可以留意番滙控（005），今年同騰訊（700）輪流成為升市火車頭，近期開始集氣再升，大市爆上點會少得佢一份。夠啦。</p><p>晉佳<br> http://www.fb.com/advanceguy1 <br>本欄逢周一、三、五刊出</p></body></html>