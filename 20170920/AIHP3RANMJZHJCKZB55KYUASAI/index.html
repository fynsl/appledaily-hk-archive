<html><header><meta charset="utf-8"><title>【馮仁昭四圍超】at17不醉無歸賀加場</title></header><body><h1>【馮仁昭四圍超】at17不醉無歸賀加場</h1><p>at17噚日拎香檳到商台，宣傳12月伊館演唱會，又宣佈加開22號一場，盧凱彤（Ellen 右）笑住話：「以前唔夠歲數飲，𠵱家可以不醉無歸。」重組後佢哋發覺第一個問題係冇默契：「我哋夾唔到好齊講我哋係at17，同埋以前鬧交會拗到好激氣，𠵱家睇化咗，會接受對方嘅堅持，同埋明白點用自己方式收對方皮。」<br>撰文：馮仁昭</p></body></html>