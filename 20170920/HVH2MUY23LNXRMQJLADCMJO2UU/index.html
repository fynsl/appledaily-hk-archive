<html><header><meta charset="utf-8"><title>中環在線：7,800萬巨鑽有幾巨？ - 李華華</title></header><body><h1>中環在線：7,800萬巨鑽有幾巨？ - 李華華</h1><p>噚日俄羅斯採鑽商ALROSA向傳媒展示由179卡原石切割打磨而成嘅鑽石，當中最大嘅圓形巨鑽重51.38卡，並名為《王朝》，目測有3分1隻手咁大，其餘4粒介乎1.39卡至16.67卡，在場女士雙眼即刻發晒光。<br>ALROSA代表Evgeniy Tsybukov透露，5粒鑽石將於11月公司線上平台拍賣，估計最具收藏價值嘅《王朝》，底價至少1,000萬美金（即係7,800萬港元）。</p><p>佢指，之前做展覽時已經有好多來自不同國家嘅買家有興趣，唔知ALROSA作為周大福（1929）供應商之一，周大福會唔會繼投得粉紅鑽「粉紅之星（The Pink Star）」後，再有興趣競投呢粒巨鑽呢？<br>Evgeniy Tsybukov補充話，除咗珠寶商，名人亦感興趣，不過以前啲人買鑽石十分隨意，單純係「愛的象徵（Symbol of love）」，時代不同，家陣啲後生仔就算有錢都寧願買iPhone，皆因蘋果市場策略做得好，鑽石都比唔上，珠寶商都要向蘋果學習咁話。<br><br>李華華</p></body></html>