<html><header><meta charset="utf-8"><title>前妻黎燕珊數冇供仔留學劉永呻窮「我都想搵專機送佢」</title></header><body><h1>前妻黎燕珊數冇供仔留學<br>劉永呻窮「我都想搵專機送佢」</h1><p>黎燕珊最近在一個訪問中透露要按樓供兒子到英國升學，指前夫劉永只是封利是，卻未有分擔學費，似乎是暗示劉永未有盡父親責任，照顧子女。<br>67歲的劉永前晚現身《Mrs K》於銅鑼灣的首映，他透露最近在港拍戲，其餘大部份時間在內地，對於前妻黎燕珊指他多年未有盡責，兒子到英國留學，都是給予一封利是，他解釋：「我𠵱家係綠葉，我都想畀封大利是佢，以我能力幾十年仲喺度，自己都盡量做，好多內地人唔知我係邊個，第二啲我唔識做，淨係識得做演員，我當然希望有能力畀封大利是佢，搵專機送佢去英國，買埋別墅畀佢啦！」</p><p>用長者優惠</p><p>被前妻黎燕珊數落，會否不開心？劉永說：「唔會，自己咪勤奮啲囉！都係爸爸冇用，如果我有錢，女朋友都有大把，我𠵱家都係坐緊長者優惠搭港鐵。」<br>同場的惠英紅談到電影《Mrs K》是最後一部武打片，她說：「我睇咗，睇完之後都唔捨得，因為唔會再拍。」任達華大讚紅姐騷在骨子裏，大可轉型做性感雛妓，紅姐笑說：「要拍咁我要三點不露，自己露冇所謂，不過要畀半年我，有最佳狀態。」被問到對票房可有期望？她說：「我自己唔諗，見好就收，唔想越拍越差，咁嘅年紀，拍完呢部好威，留個好印象畀大家。」<br>採訪：張俊銘<br>攝影：陳俊強</p></body></html>