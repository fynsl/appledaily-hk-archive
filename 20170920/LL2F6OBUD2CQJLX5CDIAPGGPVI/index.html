<html><header><meta charset="utf-8"><title>職場慧眼：行頭窄之過？ - 張慧敏</title></header><body><h1>職場慧眼：行頭窄之過？ - 張慧敏</h1><p>「Son姐，我睇咗你個專欄好耐，好佩服你！好想好似你咁有份量做人做事直接，我覺得自己好冇用！我份工真係好受氣，人工其實幾OK，老闆上晒岸公司運作佢根本唔理，交晒比佢個親戚即係我上司，佢真係小人中嘅極品！當我哋班員工好似係佢隻狗咁點，明明係佢要咁樣做，我哋知道衰硬佢係要，大大聲聲講出咗事佢孭，但係結果就同老闆講係我哋嘅錯，搞到老闆懲罰我哋花紅都冇咗一半。除咗心灰我哋都好嬲，但係我哋行頭好窄要去搵過第二份工好難，好想知有乜嘢方法應付，教吓我哋得唔得？」<br>多謝你讚賞！不過凡事總不能只看表面，我為我的直率敢言快人快語付出的代價，只能講句不足為外人道！<br>用人唯親的老闆多得很，你老闆雖然上了岸，但公司仍然繼續營運，業務要靠一個他以為信得過的親信亦很正常。很明顯你們與老闆之間根本沒有溝通，究竟是沒有渠道，還是他從來不願意和你們直接溝通？還是你們怕得罪上司不敢僭越怕秋後算賬？被屈食死貓被cut走一半花紅，理應群情洶湧才是，你們竟然忍氣吞聲接受？<br>你們的沉默啞忍，不會令上司收斂收手，只會縱容他的囂張繼續肆無忌憚。你們肯逆來順受，上司才有條件機會敢如此放肆公然欺壓。如果這份工作還要做下去，應該毫不猶豫直接找老闆據理力爭問清楚。如果認為或者確實知道講甚麼老闆都不會聽，只會信你上司講的話，就該死心辭職早走早着。<br>今時今日搵工難還是請人難？還要行頭窄？公司要請人說甚麼都肯定比你們搵工難。又如果你們堅信行頭窄搵工難，更加應該早走早着轉行去，死忍死守死胡同，會死出生路嗎？<br><br>張慧敏</p></body></html>