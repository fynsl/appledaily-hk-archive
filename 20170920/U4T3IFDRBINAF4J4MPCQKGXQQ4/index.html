<html><header><meta charset="utf-8"><title>中環在線：Sisram上市　郭廣昌被靚女集郵 - 李華華</title></header><body><h1>中環在線：Sisram上市　郭廣昌被靚女集郵 - 李華華</h1><p>由復星醫藥（2196）分拆出嚟嘅以色列醫學美容儀器生產公司Sisram（1696）噚日掛牌，旗下公司上市咁高興，復星集團董事長郭廣昌當然現身撐場，心情仲唔錯，拎住香檳滿場走，更成為賓客嘅集郵對象。<br>現年50歲嘅郭總，笑起上嚟親和力十足，自然吸引靚女埋身，要求合照喇。咁郭總都好識做，影完相同靚女仲好好傾，多謝大家出席上市儀式咁話。<br>不過，之後郭廣昌淨係同管理層一齊上台祝酒，鑼都冇敲，就速離現場，或者佢唔想搶走Sisram風頭喇。<br>講到股價，郭總親自加持都冇用，Sisram噚日跟大市向下，潛足一日，收市報8.12元，較上市價8.88元跌逾8%，每手賬面蝕304元。<br><br>李華華</p></body></html>