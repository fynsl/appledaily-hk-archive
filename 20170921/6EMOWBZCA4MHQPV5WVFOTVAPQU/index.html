<html><header><meta charset="utf-8"><title>趣趣地：浚仔踢足救唔番貝利</title></header><body><h1>趣趣地：浚仔踢足救唔番貝利</h1><p>效力貝利嘅香港足球小將戴偉浚，喺周二晚場英錦標分組賽北部C組首輪正選上陣兼踢足全場，可惜最終慘吞另一英甲球隊羅奇代爾四蛋。今場貝利領隊李爾奇勒派戴偉浚同幾名青訓踢正選，對比上場聯賽，今場正選11個全部換晒。場波雖然輸0:4，而《貝利時報》亦評浚仔今場表現得五分，論分數雖然只屬中規中矩，但已經係隊中第二高。</p></body></html>