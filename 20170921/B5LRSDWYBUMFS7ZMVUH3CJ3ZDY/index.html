<html><header><meta charset="utf-8"><title>中環在線：中銀百周年有優惠息 - 李華華</title></header><body><h1>中環在線：中銀百周年有優惠息 - 李華華</h1><p>中銀香港為慶祝行慶100周年，呢排頻頻搞活動，除咗將會發百年鈔之外，原來做100日港元定存都有優惠，但就似乎唔夠百年鈔吸引。<br>中銀香港100日港元定存年息有0.7厘，雖然限制唔多，最少存10萬蚊新資金就可以，但其他中資行做3個月定存都有呢個息率啦。又當華華真係存10萬蚊咁計，100日後，計埋原來都只係得191蚊息，似乎唔夠慶賀100周年喎!<br>至於百年鈔，之前就有錢幣專家估過，因為有唔少內地客、禮品公司支持，所以今次如果單張發售價400蚊咁計，「冧把」正正常常無4、7字，首日應該已經可以升到500幾600蚊，等於做百日定存啦！<br><br>李華華</p></body></html>