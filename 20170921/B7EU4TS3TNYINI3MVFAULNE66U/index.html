<html><header><meta charset="utf-8"><title>一路一帶：買堆填區新盤輸在起跑線 - 斯郎</title></header><body><h1>一路一帶：買堆填區新盤輸在起跑線 - 斯郎</h1><p>新地（016）位於將軍澳康城的晉海日前終於開價，最平折實只係萬二多點，朋友圈之間紛紛留言說抵買，上車之選！其實筆者一直堅持，整個康城地區非正常人居住，比悲情城市天水圍更差，除非政府主動在康城周邊建立一個龐大社區，否則只會繼續淪為裝修客暫住的居所，港漂大陸人短租之處。<br>有朋友指出，作為上車盤，600萬元兩房其實買得過，又有人話，康城將來會興建一個大型購物商場，加上將軍澳往藍田隧道即將啟用，樓價有大發展潛力。綜合各個睇好康城區的意見，其實大部份人都已經置業，但無一個買康城區的單位，認真諷刺。相信不用舉成交價例子，睇開樓盤的讀者都知道，康城區近年升值肯定低過將軍澳核心區。<br>大家可以說，朋友有錢，唔使買康城。但其實冇錢，就更加唔應該買康城，更唔好充大頭鬼，夾硬用發展商按揭，去賭未來兩年的樓市。先不論晉海或其他康城區單位是否抵買，賭康城日後有升值潛力，趁低吸納的睇法已經有邏輯問題。康城並非市區，而且是將軍澳更偏遠地區，將康城與大西北概念的元朗及屯門區比較，康城並無任何優勢，況且康城升值，將軍澳核心區的升值空間肯定大得多，即使以同一發展商比較，晉海升值空間無可能會比將軍澳站的天晉多。<br>近年發展商按揭推出後，新盤越賣越旺，即使金管局已收緊政策，不少未儲夠首期的買家仍然可以靠發展商財仔夾硬上車；正常700萬元或以下自住物業按揭為六成，首期大約280萬，但發展商財仔卻可以借足85%，即約595萬元，首期只需105萬便可上車，令不少買家能夠買起高達七球的單位。發展商財仔頭3年會以低息借款，但3年後卻會加息，上述單位原本月供2.9萬會大幅加至月供3.8萬，買家焗住轉按銀行，但要補回首期差額，以及通過壓力測試。<br>其實夾硬上車，某程度上是幫某些有固定工作及還款能力的買家上車，但前題是要計掂數，最近新盤不停出現撻訂情況，便是買家落完訂後發現計唔掂數，連發展商按揭用埋都唔夠錢上車，最終賠了夫人又折兵。晉海自住，可免則免，投資計掂數有足夠回報便不妨買吓。<br><br>斯郎<br> https://fb.com/oneroadonebelt/ </p></body></html>