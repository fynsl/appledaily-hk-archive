<html><header><meta charset="utf-8"><title>Celine同司徒瑞祈撞樣網民：好似兩父女</title></header><body><h1>Celine同司徒瑞祈撞樣<br>網民：好似兩父女</h1><p>美國《全美一叮》喺今日會宣佈新一季嘅冠軍人馬，雖然香港代表9歲譚芷昀(Celine)十強止步，AGT夢碎，不過嚟緊就有傳Celine老竇同經理人蕭定一，會幫佢接唔少project，嚟緊11月18日，國寶級音樂大師劉詩昆就請咗Celine出席慈善晚會，到時Celine就終於可以喺香港一展佢嘅海豚音。<br> <br>講番Celine每次遠征比賽，老竇譚順生都會陪伴左右，不過有網民就話兩父女嘅樣唔太似，而之前杜汶澤喺自己fb扮Celine妹妹拉票個浮誇肉緊樣，形態同語氣似，爭咁個樣唔似。<br> <br>有網民就開心大發現，發現鼻尖尖、唇厚厚嘅Celine，其實同一個過氣藝人好似樣，呢個人就係喺大台做過兒童節目嘅司徒瑞祈。望番佢哋啲相，無論嘟嘴、伸脷同口擘擘大笑，都十足餅印咁樣樣，十足十失散父女咁樣。</p></body></html>