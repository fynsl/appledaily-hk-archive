<html><header><meta charset="utf-8"><title>隔牆有耳：爭取BNO變英籍？肥彭話同上議院傾傾 - 李八方</title></header><body><h1>隔牆有耳：爭取BNO變英籍？<br>肥彭話同上議院傾傾 - 李八方</h1><p>肥彭連日安排午餐會見各界人士，香港政界對肥彭亦相當捧場，場場座無虛席，好似噚日民主政制促進聯委會為肥彭搞嘅午餐會，民主黨創黨主席李柱銘、民主黨前主席劉慧卿都有到場，馬丁見到肥彭，讚肥彭瘦咗好多，亦比佢上一次來港精神得多，馬丁又自嘲自己腰圍50年不變！肥彭就講想自己腰圍同馬丁一樣，不過肥彭咁為食，怕且都好難！<br>至於卿姐見到肥彭，就不忘為香港人發聲，卿姐噚日話同肥彭講，叫佢要為持英國海外公民護照（BNO）嘅3萬個港人發聲，向英國政府爭取番英國國籍！肥彭好客氣，笑言可在上議院提出，但大家都知上議院權力有限。</p></body></html>