<html><header><meta charset="utf-8"><title>趣趣地：巴塞着迪比利T打氣</title></header><body><h1>趣趣地：巴塞着迪比利T打氣</h1><p>西甲巴塞隆拿喺前鋒奧士文尼迪比利缺陣下，仍憑美斯連轟四粒，周三主場大炒伊巴6:1。巴塞眾將賽前就好有心咁，着上印有「Courage Ousmane」（勇氣，奧士文尼、圖）字句嘅T恤為迪比利打氣，不過其實佢都係傷幾個月，咁搞法係咪有啲濫情？有球迷亦都喺twitter留言討論件事，仲好幽默咁話「乜佢（迪比利）𠵱家過咗身喇咩？」</p></body></html>