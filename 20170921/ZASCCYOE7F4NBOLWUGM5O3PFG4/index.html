<html><header><meta charset="utf-8"><title>智取大市：牛市終極亢奮期 - 晉佳</title></header><body><h1>智取大市：牛市終極亢奮期 - 晉佳</h1><p>縮表消息當前，各位喺賭桌面前已買定離手，小弟估計搶攻潮仲會繼續，而噚日強勢股升勢唔比星期一弱幾多，一而再地唔係跌市就係喪炒，就證明市況進入真亢奮期，係升浪末段徵兆，亦係升浪最Juicy嘅時間。冇人有水晶球知道升到幾時，記住莫估頂，等龍頭股紛紛轉弱之時，先至收手。<br>汽車股、內房股都追唔落手，點算？除咗上一期一口氣推介幾隻股之外，仲可以留意剛完成調整、股價再起動嘅強勢股。玖紙（2689）身披人民幣升值加上復蘇概念，噚日股價反彈，已收復調整浪黃金比率0.618倍，等如確認升浪未見頂，重拾固有中線升勢機會偏高。玖紙早前已發盈喜，盈利數字大概有個底，市況好到咁，業績前追入應該都冇乜問題。<br>根據盈喜公告，玖紙全年撇除滙兌虧損及衍生工具虧損之後嘅溢利增長不低於60%，照計按半年溢利升幅達到26%，盈喜之後股價爆升四成，但預測2017年市盈率13.9倍，喺呢個市況下都算合理價，有種就博埋佢。<br><br>晉佳</p></body></html>