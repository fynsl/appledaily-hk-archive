<html><header><meta charset="utf-8"><title>at17 fb Live心嗰句Ellen結婚　二汶：我係籮底橙</title></header><body><h1>at17 fb Live心嗰句<br>Ellen結婚　二汶：我係籮底橙</h1><p>【今日ENT】識了17年、拆夥7年的at17，將於12月重組假伊館開騷，前晚盧凱彤（Ellen）和林二汶合體現身《蘋果》facebook live「今日ENT」，網友起哄點唱《始終一天》和《The Best is Yet to Come》，還問兩人會否在演唱會上勁歌熱舞？Ellen笑言會勁歌和少舞，更會表演吞劍和噴火；二汶就透露會請女新人做嘉賓，希望可以共享舞台，承接演唱會《Girls Girls Girls》主題。</p><p>長期食藥</p><p>問到兩人重聚最想做甚麼？Ellen笑說：「食飯囉，想食啲貴嘢囉。」二汶解釋：「好珍惜大家一齊食嘢時間，以前你係唔會畀自己食嘢，如果你同我一齊，你咪有得食囉，我應承大家，一定會整到佢肥番。」<br>Ellen於3年前患了情緒病，網友留言關心她的情況，Ellen坦言：「我嘅躁鬱症呢，𠵱家情況係穩定嘅，我想話畀大家聽，躁鬱症係一個症，要長期食藥，每一日都有要面對嘅困難，我嘅解決方法，係有身邊愛我嘅人陪伴，我哋只需要有傾訴對象，令我哋知道並不孤單，同埋藥物真係幫助到，食藥平衡番分泌。」</p><p>暗戀對方</p><p>問到兩人有否曾鍾意對方？Ellen笑說：「我哋到𠵱家都係互相暗戀對方，無奈我已經結咗婚。」二汶反白眼笑說：「係囉！反咗十次眼，我𠵱家係籮底橙，你又結咗婚，咁點呢！」Ellen大笑：「哈哈！惟有將呢種愛擺喺心入面，你繼續捱啦。」<br>採訪：余燕儀、懷鈺<br>攝影：陳慧安<br>化妝：Micky Choy@such a good...（二汶）<br>Vanessa Wong（Ellen）<br>髮型：Derrick Ng@M R K Duty（二汶）<br>Cyrus Sit @Salon Amarone（Ellen）<br>服裝提供：Sport b.<br>場地提供：All-in Burger &amp; Bar</p></body></html>