<html><header><meta charset="utf-8"><title>冷血馬後砲 - 邁克</title></header><body><h1>冷血馬後砲 - 邁克</h1><p>好了，才不過三五七日，話題焦點已經由民主牆上恭喜高官之子跳樓，進展到「殺無赦」 的冇腰骨狡辯，不但各階層的舐共奴才紛紛捨「涼薄」而去，連鄰居馮君後花園自命才高八斗的舐馮小丑，也轉移方向表演畫蛇添足了，且讓我兜回去原始的「冷血」，點燃一發馬後砲吧。人家家裏有白事，你手舞足蹈上前道賀，當然非常冇家教，但這種不負責任的暴力語言，在網絡時代簡直司空見慣，就以前天那單中國留學生陳屍美國喬治亞寓所的新聞為例，留言板上的欺凌就惡毒十倍，「綠卡未呃到，唔好死住呀，你一家人等移民去美國㗎」，「又係蝗雞食洋腸，見到鬼佬流晒口水，賤蝗雞去到邊都係災禍」，「食洋腸鯁死咗哈哈哈」，我直頭以為自己睇緊B級喪屍片，逼人而來的恐怖感罄竹難書。<br>又如鄧先生陳先生九月九日高調擺男男結婚酒（冇請我，嗚嗚嗚），這一個寫「基佬聯婚，洞房爆菊夜」，那一個答「成床屎」，鼓吹縮頭烏龜主義的「有權生活自由，不過可以的話唔好講出嚟畀人知，自己私下搞咪算囉」已經算很溫和，最躁的甚至遷怒信差，「蘋果記者食屎啦，X你老母，報X夠未？你條仆街冚家剷同佢哋一齊3P啦」，縱使恐同懼基早就見怪不怪，仍然不能禁止自己打冷震。隔了數天新郎哥之一好心好意公開養生之道，多謝沒有人講一聲，臭口組又再傾巢而出：「呢個死基佬又想點呀，知你晚晚含X爆菊喇」，「畀人X得屎忽多」，「精蟲入腸基因突變所以腸癌」……你話嘞，冇人性的「恭喜某某喪子」，對比之下是否有點小兒科？</p></body></html>