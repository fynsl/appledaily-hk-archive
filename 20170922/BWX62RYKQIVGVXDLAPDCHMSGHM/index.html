<html><header><meta charset="utf-8"><title>Feel到戰意味飄埋嚟！愛白麥菲文　係時候要染紅？</title></header><body><h1>Feel到戰意味飄埋嚟！<br>愛白麥菲文　係時候要染紅？</h1><p>經過昨晚（20日）谷草八場賽事後，告東尼喺尾場爆隻大冷門「華美之友」，成功敲響季勝鼓，導致現時未開齋嘅馬房只得兩個，為一中一外的李易達及麥菲文。<br><br>其實麥菲文昨晚都差少少憑七歲灰馬「有智者」夥拍雷神贏到馬，可惜最終以不足一馬位之差飲恨，只屬冇運搏輸，睇嚟呢個馬房想贏嘅戰意開始湧現。<br><br>今朝早（21日），鏡頭仲好罕有咁見到，身穿藍衫的麥菲文聯同副練余詠詩，與今仗騎師靜英英咁有所交流，呢位騎師就係第五場「銀豐神駒」鞍上人史卓豐。<br><br>其實「銀豐神駒」之前一朝（20日）都由豐豐操過，《蘋果》晨操專家積奇仲話「銀豐神駒」直路自動加速，走來唔急躁，勁勢明顯增強，熱身後大有進展。<br><br>另外，「銀豐神駒」係吳定強馬房散倉後嘅遺物，呢啲寶藏係今季已經贏過幾次，例如「銘記心中」等。<br><br>之前「銀豐神駒」在吳廐都有贏過，相信麥菲文點都會為此駒馬主余國賢盡力建功交代，藉此保衛軍心。</p></body></html>