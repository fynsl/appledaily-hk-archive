<html><header><meta charset="utf-8"><title>G-1格鬥搶攻輸得快Chili膝頭喊痛入院</title></header><body><h1>G-1格鬥搶攻輸得快<br>Chili膝頭喊痛入院</h1><p>【東京直擊】擁有36G的「偽AV女」麥紫莉（Chili）與麥家琪、曾跟球星陳肇麒爆房舊愛張可義（Emily）和私人健身教練余智嘉（Chika）等應邀到日本參與ViuTV節目《G-1格鬥會II》，四女昨分兩場對戰。Chili敗陣投降兼傷腳，卻成功搶鏡。</p><p>即場冰敷</p><p>賽前曾接受MMA訓練的Chili，昨日上擂台對戰Chika，完全強弱懸殊。學過MMA和泰拳的Chika於首回合已主動進攻，將Chili摔落地再鎖實，Chili奮力堅持，直到首回合結束。第二回合開始，Chika再度搶攻，不足20秒已經將Chili打倒兼用Arm Bar鎖實，令她動彈不得，惟有拍地投降，但左腳膝蓋已經受傷，Chili喊叫：「我起唔到身，好痛，膝頭好痛！」教練即替她冰敷左膝，並由評判宣佈賽事結束。其後攝製隊將Chili移至後台治理。ViuTV方面昨回應： 「Chili於今日拍攝《G-1 II》比賽期間受傷，ViuTV為安全起見，已立即送佢到就近醫院接受檢查。」</p><p>表現收貨</p><p>另一場比賽是42歲的人母麥家琪比拼27歲的Emily，比賽三回合，每回合限時兩分鐘。Emily連續兩回合成功將麥家琪摔落地，直到第三回合，麥家琪才成功摔低對手，最終由Emily勝出。麥家琪賽後說：「對方冇鎖實我條頸，其實係大家鬥大力，但佢真係發揮得好好。」她對自己表現已收貨，但大腿現瘀痕。<br>麥家琪表示比賽完畢可鬆一口氣：「返到去，仔女知道我輸就會話我渣囉。」但老公卻會放心，她說：「佢都叫我唔好打，但知道我唔聽，今次都算成功挑戰自己。」Emily則說：「今日平常心去打，家琪都發揮得好好，佢參賽都要好大勇氣。」<br>採訪、攝影：曹家誠</p></body></html>