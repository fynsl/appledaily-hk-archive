<html><header><meta charset="utf-8"><title>【知Jargon】乜嘢係「QE」？知啲唔知啲 Oppa話你知</title></header><body><h1>【知Jargon】乜嘢係「QE」？<br>知啲唔知啲 Oppa話你知</h1><p>一般香港人，聽到「QE」，都會解係「伊利莎伯醫院」。不過對於財金人，一聽就會講係「量化寬鬆」。<br> <br>聯儲局今晚揭盎「縮表」派彩，想知咩係「縮表」，首先要知咩係QE！QE英文係Quantitative Easing，即係量化寬鬆，係各國中央銀行嘅吊命手段。<br> <br>「量化」即指創造指定金額既貨幣，而「寬鬆」則指減低銀行的資金壓力。簡單講，即係印銀紙。運作原理係點？大家去食Buffet，開開心心行去搶生蠔，唔知邊個偷聽到侍應講，生蠔就快冇晒啦！<br> <br>於是大家就恐慌，人生只有一個目標，係唔係都搶咗生蠔先！老闆見唔對路，係咁推啲生蠔出黎，高調公佈：「各位放心，生蠔源源不絕供應」。於是大家就唔再驚冇生蠔搶，安心返埋位食嘢。<br> <br>美國聯儲局就係Buffet老闆，08年金融海嘯後，就開始放水，真金白銀買債注錢入銀行體系<br>銀行體系自己多咗錢，即係多咗生蠔。<br> <br>大家就唔恐慌性要Cash儲埋，市場流動性大咗，甚至多到水浸，咁銀行就可以借錢出去畀實體經濟，炒旺市道。至於QE後遺症，就好似生蠔咁，多咗唔興香，美金貶值，同佢掛勾既港紙就跟貶，錢銀唔值錢，咪去晒磚頭度囉。<br> <br>講返「縮表」，意思係「縮減資產負債表」，簡單來講，即係同QE掉轉做。</p></body></html>