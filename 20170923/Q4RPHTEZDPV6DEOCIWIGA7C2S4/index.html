<html><header><meta charset="utf-8"><title>經一事愛多次溫碧霞首談復合：呢個男人可陪我到尾</title></header><body><h1>經一事愛多次<br>溫碧霞首談復合：呢個男人可陪我到尾</h1><p>【《蘋果》專訪】<br>現年51歲的溫碧霞與富商老公何祖光結婚17年，今年7月中傳出已婚變四個月，原因是二人聚少離多而感情轉淡，但到她今年7月30日生日突然決定復合，發展充滿戲劇性。<br>溫碧霞昨日在尖沙嘴接受本報專訪，首度開腔提及當日婚變危機，她表示兩人近半年各有各忙，令感情變淡：「可能我個人追求激情，但我有時又會諗，我想過番自己嘅生活，因為結咗婚之後，唔係一個人生活。因為結婚之前自由自在，不過為咗對婚姻負責任，你都要care番對方嘅感受，但有時真係好想過番做女嘅生活。」<br></p><p>分開初期好Free
</p><p>溫碧霞表示曾經有段時間因二人生活太穩定，婚姻生活變成習慣，坐在家中冇話題，工作外出返家只掛住7歲兒子Xavier，便知雙方出了問題。女方考慮分開，最後二人冷靜過後搵到出口：「經歷過呢件事之後，我真係覺得呢個男人係可以陪我走到尾，呢個人對我非常honest，非常愛我。」與老公分開頭一個月，溫碧霞表示好開心、好free：「可以同朋友去邊度都得，但耐咗又會覺得冇咗個人喺身邊係好唔慣。」<br>分居期間，何祖光依然傳短訊關心溫碧霞，更對她講了一番感動的說話：「『其實變嗰個係你，我一直以嚟都冇變過，一直好想好好同你喺埋一齊。』我覺得佢真係對我好好，覺得好感動，覺得係應該要同佢一齊番。」<br></p><p>或重演潘金蓮
</p><p>現在雨過天晴，溫碧霞表示囝囝開心番，變得更乖，她笑言保鮮愛情是需要間中分開才會有重新拍拖的感覺，亦體會感情與工作有平衡。談到工作，溫碧霞最近在泰國的「第二屆文化交流與經貿合作頒獎禮」奪傑出貢獻獎，憑經典電視劇《火玫瑰》在北京贏得「最佳經典影視劇女演員獎」，她表示好大鼓勵：「喺TVB唔係拍過好多劇同角色，好似海潮、妲己同潘金蓮，不過全部都係好經典，更有人聯絡我翻拍潘金蓮，對方同我講，原著入面嘅潘金蓮，同我當年拍嘅潘金蓮差好遠，所以自己都考慮緊，如果成事就下年開。」<br>採訪：盧妹<br>髮型：Ken Ng of Queens Private i<br>化妝：Khaki yan<br>場地提供：富豪九龍酒店</p></body></html>