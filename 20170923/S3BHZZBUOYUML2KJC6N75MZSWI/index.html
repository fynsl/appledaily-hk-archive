<html><header><meta charset="utf-8"><title>【解拆iPhone】iPhone 8電池電量　竟然少過iPhone 7？</title></header><body><h1>【解拆iPhone】iPhone 8電池電量　竟然少過iPhone 7？</h1><p>其實唔止香港交投淡靜，連世界其他地方開賣iPhone 8/8 Plus情況都大如前，最大原因應是iPhone 8/8 Plus在外形設計上跟iPhone 7/7 Plus分別唔明顯。</p><p>但至於機身內部設計又有冇分別？網站iFixit已第一時間拎到iPhone 8實機進行解拆，發現機身內部線路及元件佈局大致都同iPhone 7時相若，當然有新加入的無線充電模組，並配備一塊由中國新普科技代工製造的1,821mAh電量的電池。翻查一下紀錄，原來iPhone 8電池的電量竟然比iPhone 7時的1,960mAh電池為少，亦遠遠落後Samsung Galaxy Note 8的3,300mAh。不過有趣的是每代iPhone在維持相若操作時間的大前提下，電池電量有可加可減基制，如iPhone 6升級到iPhone 6s後，內置電池容量亦跟今次情況一樣有所下調。<br></p><p>iPhone電池電量<br>iPhone 6：1,810mAh<br>iPhone 6s：1,715mAh<br>iPhone 7：1,960mAh<br>iPhone 8：1,821mAh<br><br>資料來源：iFixit<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>