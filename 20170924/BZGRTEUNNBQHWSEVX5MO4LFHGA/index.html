<html><header><meta charset="utf-8"><title>阿徐做阿四湊Eason</title></header><body><h1>阿徐做阿四湊Eason</h1><p>徐濠縈、林心兒、林恬兒及老公何正德等，昨晚現身灣仔君悅酒店的Tatler Ball，阿徐透露中秋可以與老公陳奕迅（Eason）團圓：「老公返嚟，可以同個女慶祝生日，今年中秋係囡囡正日生日，希望一家人一齊賞月，嚟緊Eason喺內地有迷你tour，為節目下個禮拜上去，飛到佢都唔知喺邊度。」</p><p>早前，Eason在台灣身體不適要提早返港，阿徐表示兩父女輪流病：「老公睇完到個女，我頂住頭家，可能我有做運動。」記者笑言她要在家中做阿四，阿徐表示：「都係湊佢哋睇醫生，叫佢食藥，個女唔聽話，可能學爹哋捱夜，夜瞓易病，可能運動唔夠。」<br>採訪：羅慧敏<br>攝影：仇志德</p></body></html>