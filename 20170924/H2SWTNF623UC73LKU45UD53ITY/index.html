<html><header><meta charset="utf-8"><title>志偉黨受針對頓變雙失金剛無綫坐冷板凳　離巢做監製</title></header><body><h1>志偉黨受針對頓變雙失<br>金剛無綫坐冷板凳　離巢做監製</h1><p>【《蘋果》專訪】現年36歲的金剛由台灣來港發展，加入無綫主持綜藝節目曾經風光，有指因他是「曾志偉黨」故被秋後算賬，最慘試過一年工作，就只有一個騷。工作不如意，去年又跟女朋友陳蕊蕊分手，頓變雙失。近日他加入王祖藍的公司，但求東山再起，最希望可以監製到一個陽光與海灘、比堅尼女郎與猛男的節目。</p><p>半鹹不淡的廣東話，已成為金剛的標記。原名李信樵的金剛來港十年，廣東話仍然不濟，他日前在尖沙嘴接受本報專訪時解釋說：「你話我扮嘢同唔扮都好啦，係自己character。其實傾偈冇問題嘅，但做節目就差啲，一部機隊住你，因為有啲字要用普通話諗一次再轉廣東話，所以講得唔正，但觀眾接受都好surprise。」</p><p>「唔知乜事嗌交」</p><p>金剛於07年毅然由台灣來港發展，他自言當時心口掛勇字，因為人工較台灣少了三分之二，要靠即食麵及麵包度日，他說：「初初嚟好有挫敗感，以前做司儀係可以自己發揮，但嚟到香港乜都要照稿讀，又冇friend，得部遊戲機陪我。喺台灣時，我人工有4萬蚊港紙，嚟到香港得1萬2千蚊，但冇諗過返台灣，因為既然豁出去就想試吓。」<br>後來金剛由TVB8轉到收費台拍劇，更獲曾志偉賞識做《獎門人》主持，令更多人認識他。不過，一直有傳志偉與余詠珊不和，早前志偉更不留情面狂插由余詠珊做統籌總經理的《香港小姐》選舉變質，並用「慘不忍睹」來形容。身為「志偉黨」的金剛直言工作量突然少了很多，曾經試過一年只接到一個騷，整個月沒有工作：「係少咗啲……但老實講，內部鬥爭唔關我事，我小朋友，點知乜事嗌交啫？你叫我做就做，我走前半年有個《街坊廚神》，唔知係咪為咗留我喇，但我做咗獎門人（曾志偉）都冇嬲我。總之我當佢係師傅，冇佢就冇香港嘅金剛，對我有恩，無論做乜都撐佢。」</p><p>事業到樽頸位</p><p>今年6月，金剛決定離開無綫往外闖，因自覺得到了樽頸位，他說：「其實我又唔鍾意人管我啦，哈哈！唔鍾意做自己唔想做嘅嘢囉，例如有啲好正經嘅節目，唔啱我做嘅，但我好想做嘅港姐司儀又永遠做唔到，可能我衰樣啩，太醒目。」<br>已簽為王祖藍旗下藝人的金剛，現主力返內地發展，他表示最希望可以監製一個陽光與海灘、比堅尼女郎與猛男的節目。金剛經常指要找一名身材好的女朋友，跟陳蕊蕊分手近一年的他，會否趁機認識一個？他說：「好難，以前年輕瀟灑，𠵱家36歲都變阿叔啦。」現在的擇偶條件，除了身材，他透露還有其他：「都要睇性格，但有埋身材就更好啦。媽咪冇催婚，佢條件都好嚴格。」對於之前傳過的十多名女友，他沒有正面回答，只說：「哈哈，都係一般般啦，可以更好。」<br>採訪：嵐山<br>攝影：沈健程<br>場地提供：隆堡麗景酒店</p></body></html>