<html><header><meta charset="utf-8"><title>【又換人喇】蘇偉賢鎮倉寶將用史卓豐跑大賽！</title></header><body><h1>【又換人喇】蘇偉賢鎮倉寶<br>將用史卓豐跑大賽！</h1><p>沙田馬場草地跑道的晨課安排，通常只周一、周四才開放給馬匹操練(不計試閘)，但今日(23日)是周末，草地跑道亦特別供使用，讓稍後跑級際賽的馬可在1800米起步點快跳。<br><br>不過，全朝結果只有一駒在草地快跳，就是蘇偉賢馬房的「發盈喜」，獨霸成條跑道，由年輕騎師史卓豐首次過檔，快跳800米，前半程按慢，後半程加速衝刺，走來身輕有勁，狀態提升。而蘇偉賢亦特意走到欄邊用望遠鏡，碌大隻眼專心觀看，非常認真及緊張。<br><br>「發盈喜」上季狀態較反覆只曾4戰，如今已無礙，上仗復出配潘明輝跑特首盃得季軍，表現不俗，可見進度已重返正軌。估計此駒將以10月1日1000米三級賽國慶盃或10月22日二級賽1200米精英碗為目標。史卓豐頂班座騎不多，難得可接手這匹蘇偉賢全倉最高分馬，一定鬥志如虹。</p></body></html>