<html><header><meta charset="utf-8"><title>擺脫白淨主播形象余浩宗肌男轉行</title></header><body><h1>擺脫白淨主播形象<br>余浩宗肌男轉行</h1><p>余浩宗（Cyrus）去年10月向無綫請辭新聞主播，當時因轉了新髮型而被上司責罵，淚灑直播室的他，於電視螢幕上消失近一年，但不時在社交網分享近況。<br>Cyrus目前在一間國際公司任職人事顧問，並由昔日的白淨男搖身一變成為肌肉男，練就一身「朱古力」腹肌，更因而多了一個「嫩版吳岱融」稱呼。他說：「我以前身體好差，人瘦肚腩大，又冇運動，身邊玩開健身嘅朋友話咁樣唔得，健康好重要，就係咁樣跟咗佢哋做。」他又指不覺得自己和吳岱融的樣貌相似，但笑說身邊朋友總是這樣說。</p><p>享受目前工作</p><p>曾在社交網指摘前僱主的Cyrus，怨氣早已消退，回復依舊的圓滑，他表示現在生活簡單，如一般打工仔：「主播崗位令到自己好多嘢都唔敢喺公眾場合做，只係同朋友飲兩杯都會驚俾人影，𠵱家開心啲，冇咁多掣肘，但其實我以前返TVB都開心嘅，只係臨尾有啲小插曲啫！」問到會否再考慮重操故業？他說：「將來嘅嘢冇人知，𠵱家好享受自己嘅工作。」<br>採訪：小米<br>攝影：林德雄</p></body></html>