<html><header><meta charset="utf-8"><title>【飲食籽】兼職送外賣賺錢去交流　女大學生：我都做到粗重嘢</title></header><body><h1>【飲食籽】兼職送外賣賺錢去交流　女大學生：我都做到粗重嘢</h1><p>【飲食籽：識飲惜食】朱珮儀（Kelly）是浸會大學三年級學生，因為想賺多點錢去外國exchange做交流生，平日會在課餘後part-time做售貨員，星期六日就會去做「步兵」（Walker）送外賣。</p><p>Kelly身高約150多厘米，體重不足100磅，有時需同時送6個粉麵套餐，承受保溫袋重量確令人體力透支。她試過於大熱天時下送外賣而中暑，所以曾被家人反對，「其實我媽媽都唔鍾意我送外賣，覺得女仔人家又要攞重嘢又熱，又要行來行去，點解唔做份企定定嘅舒服工。」問到Kelly為何不像坊間的女仔般幫人補習，時薪不俗，可高達近百元，她就反駁說：「我覺得現在讀緊書唔應該教人，而係出去打工學嘢。」比較兩份工作，她反而更喜歡送外賣，雖然日曬雨淋比較辛苦，卻較自由。</p><p>女仔送外賣受白眼　要用證件證明</p><p>問到Kelly送外賣時，有沒有那些較深刻的經歷？她指最惡劣一次是送外賣到一間酒店房間，但客人不小心說錯了房號，令她站立在錯的房門外等了良久，最後聯絡上客人，卻被罵遲到，那時候的她覺得有點委屈，不過她指被遷怒的次數不多，完成工作後就沒事了。<br>很多人會好奇為何女仔會走去送外賣，所以令她常在工作上受到質疑。Kelly分享，「因為見我細細粒又係女仔，有時我送外賣都會被人懷疑係咪真係做呢份工，試過叫我用證件證明。」有餐廳店員會很愕然，擔心她拿不動，叫她先坐一會兒。她說：「雖然我們公司做送外賣都係南亞裔人士或者年紀大她少少嘅男人，但我覺得冇限定話女仔就做唔到，我想同佢哋講唔係男仔先做到粗重嘢。」刻板印象下，當女性做男性工作時常遭受白眼，彷彿成異類。Kelly說：「望住我拿很多東西都會望一望你，冇所謂啦！咁我真係一個外賣妹，不會認為特別cheap。」</p><p>記者：吳業紅<br>攝影：鄭明川、劉永發、王國輝<br>編輯：施明慧</p></body></html>