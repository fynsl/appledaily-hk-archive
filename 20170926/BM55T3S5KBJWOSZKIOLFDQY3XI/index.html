<html><header><meta charset="utf-8"><title>中環在線：sell鈔我至靚 - 李華華</title></header><body><h1>中環在線：sell鈔我至靚 - 李華華</h1><p>中銀香港（2388）開業百周年，重頭戲當然係推出紀念鈔喇！噚日中銀仲搵來4位靚女同事，拎住紀念鈔影model照。不過細心睇，除咗女同事靚之外，其實張紀念鈔都內藏唔少玄機㗎!</p><p>話說，設計係出自阿爺旗下「中國印鈔造幣公司」手筆，紀念鈔正面玩「樓中樓」，係新中銀大廈入面內藏舊中銀大廈。至於背面就有「票中票」，將1994年中銀首次發行嘅港元鈔票設計，藏於新紀念鈔入面。<br>至於背面中間嘅中銀標誌亦同平日唔同，源起中銀集團於2001年曾經重組，將當時12間附屬銀行與機構合併，變成今日嘅中銀香港，所以紀念鈔入面都將以前12家成員行嘅標識，順序放係中銀標誌12點不同位置。<br><br>李華華</p></body></html>