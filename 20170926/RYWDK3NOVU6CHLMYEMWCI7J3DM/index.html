<html><header><meta charset="utf-8"><title>被警毆獲賠　油漆工再入稟要求道歉</title></header><body><h1>被警毆獲賠　油漆工再入稟要求道歉</h1><p>【本報訊】傘運期間多名市民稱遭警方濫捕及毆打，但3年以來，鮮有個案狀告政府。無懼破產也要討回公道的油漆工人梁偉文（圖）是唯一公開獲賠償的個案。梁偉文今年3月再入稟高院，為自己及其他受害者討回警方一句道歉。</p><p>斥警務處長講大話
</p><p>傘運期間梁偉文途經旺角，突被警方拘捕，致手腕骨折及雙眼微絲血管破裂。他一早認定法官只信警察，過堂時已問律師若認罪會如何判刑。其後始得悉有市民拍到當時片段，亦有證人主動到警署錄口供還他清白。他最後獲撤控，並向警方索償。結果雙方庭外和解，他獲賠18.9萬元。<br>去年8月他就警方惡意檢控到警察投訴科錄口供，今年6月獲覆案件已調查完畢，其後再無消息。今年3月他入稟高院，控告一哥濫用職權，「身邊好多人叫我算啦，收咗錢算啦」，索償期間亦受盡冷言冷語，他卻回對方：「咁你𠵱家瞓係地下，攞隻眼畀我插，個18.9萬就係你㗎啦。」<br>他說正因有證有據才被撤控，「仲有幾多呢啲冤案喺度，我自己都不敢想像」。他指現任警隊一哥上任時曾稱若警隊做錯便會認，但至今仍拒致歉，批評對方講大話，「佢哋認錯就算㗎啦，我想佢畀番一個公道我咋嘛」。<br>3年申索期將至，他呼籲有證據的受害者站出來追討公道，以免事件重演，「留喺香港，一係做隻豬，一係做隻狗吠吓你（政府），咁我吠吓你好過喇」。<br>陳惠源是朱經緯案受害人鄭仲恒及now工程人員李小龍代表律師之一，他接受《蘋果》查詢時稱，他接觸的傘運遭濫捕及毆打個案達雙位數，但即使不收律師費，僅極少數願站出來。因一旦敗訴，或需賠償對方律師費，「6位數字都未必解決到」。但陳沒氣餒，他眼看不少人逃避心中是非對錯，將底線一再降低，「『相比梁偉文，呢個算打得輕手啦』，係咪可以咁呢？咁先係最可悲」。他寄語大家，「守住自己條線，如果條線一路拉落嚟，咁同藍絲有咩分別呢？」<br>■記者伍雅謙</p></body></html>