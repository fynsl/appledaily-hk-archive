<html><header><meta charset="utf-8"><title>退休女懲教堅持鳩嗚爭普選</title></header><body><h1>退休女懲教堅持鳩嗚爭普選</h1><p>【本報訊】現時留守旺角街頭的鳩嗚團，過去3年每晚遊行和擺街站表達真普選訴求。幾乎日日駐站的錢寶芬（圖）相信鳩嗚團如火種，讓無法每日鳩嗚的朋友知道仍有同路人在身邊，「堅持係為咗保留抗爭嘅標誌」。<br>旺角佔領區2014年11月底被警方清場，不少市民「響應」時任特首梁振英呼籲，多到旺角佔領區「鳩嗚」（消費的普通話諧音）。3年過去，鳩嗚團不再鳩嗚，但仍每晚駐紮西洋菜街，亦會聲援不同集會遊行。人稱錢姨的人民力量成員錢寶芬幾乎從不缺席，「正係和理非，我哋先堅持到咁耐」。</p><p>讓途人知道仍有同路人
</p><p>她憶述，3年前有份跟大隊去商店拍門要求「購物」、去潮聯小巴違泊位置，「因為覺得被人清場唔忿氣，滿腔怒火，就針對政權刻意製造麻煩」。警方不讓人群在馬路上聚集，他們就走到百老匯戲院對開行人路上，「嗰陣《飢餓遊戲3》上映，喺咁播啲宣傳片，我哋就走晒過去睇電視，仲學套戲舉3隻手指」，自此該處成為鳩嗚團的老地方。<br>錢姨今年57歲，本身任職懲教人員，退休後才關心政治。錢姨表示，傘後不少人為口奔馳，無法每晚鳩嗚，現時駐紮的主要為10多名退休人士，亦有少數人下班後到場，風雨不改，「鳩嗚團就係大家嘅connection（連繫），可能佢哋只係行過，但至少呢度可以畀佢哋感覺到原來同路人仲有好多」。她承認鳩嗚人士越來越少，但不打算放棄，「就好似一個火種咁，等香港人，甚至全世界都知道，我哋冇放棄過」。<br><br>■記者李詠希</p></body></html>