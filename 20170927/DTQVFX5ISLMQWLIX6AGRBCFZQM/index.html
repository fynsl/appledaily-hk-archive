<html><header><meta charset="utf-8"><title>歐錦棠：一鑊泡　沙姐：笑話《睇真D》解剖外星人證造假</title></header><body><h1>歐錦棠：一鑊泡　沙姐：笑話<br>《睇真D》解剖外星人證造假</h1><p>已熄機的亞視，曾經有過風光時候，由林建明和歐錦棠等主持的節目《今日睇真D》，95年時播出「解剖羅玆威爾外星人」片段轟動全城，又派主持去美國做採訪。<br>解剖外星人的黑白片段，其實疑點重重，片中人動作有時不連貫，而且沒現場聲。其後有周刊爆出影片疑似偽造，無綫《城市追擊》更推出「踢爆解剖外星人」專輯反擊，指出影片是電影特技。</p><p>動物內臟製作</p><p>有份製作該影片的電視監製Spyros Melaris最近於倫敦大爆外星人屍體是由特效專家John Humphreys製作，內臟是從肉舖買的羊腦、雞內臟和豬蹄，然後放入凸眼外星模型中。Spyros坦言當年製作純粹搞笑，負責解剖的「政府病理學家」分別是他的兄弟及女友假扮。其實早於06年，特效專家John Humphreys已坦承此片造假，他花四星期用乳膠造凸眼外星模型。</p><p>余詠珊親出馬</p><p>據當年有份參與的亞視幕後人昨透露，該片是由現職無綫副總經理（節目及製作）杜之克買片。當年綜藝科總監余詠珊也親自出馬，特別成立一個由四、五人組成小組負責，成員包括余詠珊、杜之克、監製梁偉雄及一個創作部高層。<br>當年有份主持《睇真D》的歐錦棠昨接受電話訪問時說：「以嗰時科技製作咁嘅道具，呃晒全世界，當時買咗呢條片返嚟好秘密，畀我哋上去睇咗先諗吓點樣出街。我哋睇咗係黑白片，大部份人信以為真，亦有人懷疑。嗰時唔覺係騙局，當然好多觀眾會鬧話係呃人，我哋唔知真定假，搞咁多大龍鳳，原來一鑊泡。」另一主持林建明昨也回應：「如果係咁嘅，咪一大笑話囉，哈哈哈哈。」<br>採訪：魯吉、何永寧、劉敏</p></body></html>