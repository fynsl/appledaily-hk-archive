<html><header><meta charset="utf-8"><title>李家誠娶靚老婆生四件郭晶晶仲有得追</title></header><body><h1>李家誠娶靚老婆生四件<br>郭晶晶仲有得追</h1><p>蔡加讚年紀輕輕，只係得31歲，不過已經娶妻生子，除咗今次帶上郵輪嘅大女Celine，仲有一對孖仔Christian同Kameron，一家五口幾熱鬧。<br> <br>膝下有好多囝囝嘅仲有李澤楷，梁洛施（Isabella）分別喺09年同10年為李澤楷分別生咗3個仔。 Isabella同三個仔喺加拿大生活，有傳媒就報道過，李澤楷會抽時間見下囝囝，而爺爺李嘉誠就落order，每年最少要返香港兩次見下面。<br> <br>恆基兆業創辦人李兆基幼子李家誠，娶到個靚靚老婆徐子淇，兩人9年內生咗兩女兩子，分別係長女晞彤、二女晞兒、三子俊熹同細仔建熹。上年1月為建熹喺中環摩天輪旁開完百日宴，徐子淇就宣佈封肚。<br> <br>霍震霆大仔霍啟剛同郭晶晶喺12年結婚，分別喺13年同今年4月生咗一對仔女中曦同中妍，雖然暫時都只係啱啱湊夠「好」字，不過晶晶都只係35歲，絕對有條件追多幾個仔女㗎。<br> <br>講到多仔女，就要講埋大劉喇，連同前妻寶詠琴、前女友呂麗君同現任劉太甘比，大劉總共有六名兒女。今個月初甘比仲着鬆身衫，肚凸凸咁帶住秀樺同仲學去玩，據知甘比已經陀住4個月肚。唔知大劉大仔劉鳴煒幾時會以老竇為目標，生多幾件俾老竇抱孫呢？</p></body></html>