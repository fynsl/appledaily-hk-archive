<html><header><meta charset="utf-8"><title>殺無赦呃執業後發現的…… - 陳也</title></header><body><h1>殺無赦呃執業後發現的…… - 陳也</h1><p>改編自龍應台「青春迷惘後發現的十三件事」：<br>1 校園裏被叫「支那」，學袁國強口吻：個別字眼，不作評論。別管你是不是讀law，有冇執業。<br>2 有人鬧你「英國走狗」，對方還是榮休教授，別林鄭上身說他有系統地攻擊你，要像警隊一哥，睇吓現場環境：校園咁多強國人，英國人與狗，邊有碇企。<br>3 冒充執業，淪為潮語。<br>4 執業和執業資格是同一樣嘢？考吓菁英同學。<br>5 你開始後悔讀law，建議你去踢足球，學吓搬龍門，好快會發現，條底線跟底褲一樣，唔講冇人知。<br>6 掛殺無赦標語，估吓幾多個校友聯署譴責？<br>7 讀law的人講殺無赦，唔怪得狀元全部讀醫。<br>8 吶喊殺無赦者，是你間大學的校董，恭喜，民主牆好快有賀辭。<br>9 出得嚟行的律師當殺無赦係煞車？精神科教授幫吓佢。<br>10 殺到埋身，大學生迷惘發現，躺着也中槍。<br>11 殺無赦被終極拆解，真正意思是觀世音與佛祖聯乘，剎毛舍！噢，青春大學生更迷惘。</p></body></html>