<html><header><meta charset="utf-8"><title>【仲遲過韋達開齋】上屆騎師榜第三名好漢跑到第八戰終於識贏！</title></header><body><h1>【仲遲過韋達開齋】上屆騎師榜第三名好漢<br>跑到第八戰終於識贏！</h1><p>開齋與爆冷今晚（27日）佔領快活谷，繼練馬師李易達於第四場贏56倍「飛壹般」開齋後，愛爾蘭籍騎師郭能跑到第八個賽日，亦在今晚第五場四班1000米，以蘇偉賢馬房「君子精神」打開新季勝門，從而成為最新一位開齋的外籍騎師；「君子精神」單Win及組合獨贏A2分別派104.5及33元。<br><br>39歲的郭能上季有47場頭馬，在騎師龍虎榜僅次雷神、潘頓排第三，大家都想不到他今季處於捱打局面。結果郭能一直守齋至這晚終有突破，今場騎五歲馬「君子精神」在谷草最短途1000米留前鬥後，直路逢馬過馬，輕勝1.25馬位。此駒累積兩捷都是谷草四班1000米，均由郭能經手。<br><br>蘇偉賢表示「君子精神」利跑新鮮感，是一匹有能力的馬，可惜體格不算強，每一次跑完體重都會跌十多磅，不利勤跑，今仗主要贏在對手不強。<br><br>第五場係大冧巴輕磅馬天下，10號「君子精神」勝出，落飛馬9號「魅力之子」後追第二，12號「自由旺」跑第三，第四名是冷門灰馬「勁飛勁」，四重彩派13萬幾。<br><br>另一方面，新季未贏馬的洋將僅剩杜利萊一人，佢今晚最後一日停賽，國慶日復出參戰。</p></body></html>