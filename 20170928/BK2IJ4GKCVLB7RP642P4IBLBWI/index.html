<html><header><meta charset="utf-8"><title>華仔56歲再做雷洛勝任</title></header><body><h1>華仔56歲再做雷洛勝任</h1><p>【《蘋果》專訪】大前日華仔跟導演關智耀在紅磡一酒店接受本報訪問，為今日上映的電影《追龍》宣傳。講到今次再演雷洛，華仔笑言已準備了26年：「以前係30歲嘅年紀化50歲老妝，會比較吃力啲囉！」他透露今次劇情以「跛豪」為主線，雷洛成為一個時代的平衡者，遊走於黑白間的灰色地帶。</p><p>跟導演15年情</p><p>身旁的導演關智耀亦大嘆：「雷洛呢一個角色，如果唔搵劉德華先生做，究竟搵邊個做好呢？」事實上華仔跟導演都有一段15年「情」，兩人在02年合作過歌曲《練習》的MV。華仔自言今次論勤力的話，不及演跛豪的子丹，至少沒有像子丹一樣學好潮州話。</p><p>想拍獨腳將軍</p><p>另外，華仔透露有一位真實歷史人物想改編，他說：「係一名獨腳將軍，唔記得咗嗰名，當年香港淪陷佢唔肯投降，帶領咗一班英國軍官由香港逃走。最感人嘅反而係班後人，早幾年佢哋透過facebook群組聯絡，行返當年祖先逃亡路線。」華仔坦言曾想過將他的經歷改篇成電影，但因事忙將計劃擱置。<br>華仔所講的，就是抗日名將「獨腳將軍」陳策，他是當時國民政府在港最高級軍官。港府宣佈投降前席，港督楊慕琦明知陳策寧死不降，因此交託他帶一班高級英國軍官逃離香港，以免重要情報落在日軍手上，經過四日四夜的攀山涉水，終於逃到內地惠州繼續抗日。<br>採訪：Sapna、何永寧<br>攝影：仇志德</p></body></html>