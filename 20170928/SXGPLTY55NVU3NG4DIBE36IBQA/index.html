<html><header><meta charset="utf-8"><title>印刷部經理：會堅守落去</title></header><body><h1>印刷部經理：會堅守落去</h1><p>【本報訊】高速滾筒眨眼間已滾動了27年，不曾終斷印着《壹週刊》雜誌。從許冠文為封面的《壹週刊》創刊號，來到易主前最後一期的「壹個時代的終結」，養活了印刷部林貴森一家人。</p><p>「睇住佢大  好唔捨得」</p><p>《壹週刊》過去27年由壹傳媒集團旗下百樂門印刷有限公司負責印刷，現任印刷部副經理林貴森周二下午3時開機印刷易主前最後一期雜誌，封面中間大字「壹個時代的終結」，並印上圓形金色蓋章「27年傳奇」，與密密麻麻的經典封面。<br>森哥說，《壹週刊》創刊時他擔任二手（副手），「嗰陣都未結婚」，現升遷至副經理；他說最風光大約是10多年前，形容是黃金時代，一期書可以印16萬套，一台印刷機需要3名員工，24小時運作，同事只有半小時食飯，「嗰陣印到冇停手」。他對《壹》易手感可惜，「睇住佢大，都好唔捨得，反映雜誌呢行好難做，但自己會堅持落去，唔會離開呢個印刷行業」。<br>擔任機長10多年的蔡先生一直負責印刷《壹週刊》封面，「做咗咁耐，梗係唔捨得啦，最後一定要買番本留念」。<br>記者在印刷廠內碰見一位嬌滴滴女士Angel，原來她是巿場部職員，不時帶客戶參觀廠房，任職百樂門4年多，她細望封面，尋得最令她印像深刻的封面，就是1992年11月一篇揭露九鐵廣告鬧鬼真相的報道，當年壹仔派記者北上尋得廣告中的孩童訪問，證明謠言不實，「我最記得呢期書，印像好深」。<br>■記者蔡朗清</p></body></html>