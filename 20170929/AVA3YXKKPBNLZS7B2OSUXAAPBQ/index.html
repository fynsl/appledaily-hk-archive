<html><header><meta charset="utf-8"><title>低胸蘇麗珊令小方後悔</title></header><body><h1>低胸蘇麗珊令小方後悔</h1><p>蘇麗珊、高海寧、方力申前晚於奧海城出席《愛情奴隸獸》首映禮，蘇麗珊罕有地性感，穿上低胸透視裙，她笑說：「好健康呀，件衫自己揀。男友有畀佢睇過，唔係好性感啫。」在旁的方力申忍不住說：「會唔會行多啲呢啲健康路線，可以行遠啲行長啲喎！」方力申和蘇麗珊在新戲有親熱戲，小方說：「好少，始終我大佢唔少，大佢一個圈，費事畀網友鬧啦，本來冇乜後悔，𠵱家有啲後悔。」蘇麗珊即賣口乖說：「你唔講，唔覺得大家年齡有好大差距。」<br>高海寧則露出小蠻腰，講到新戲被方力申打了一記耳光：「我摑佢嗰19巴就借位拍，佢摑我嗰一巴就好堅、好響，自己都係第一次畀男仔打，印象好深，摑完塊面腫咗，仲不停標眼淚。」<br>採訪：馬建華<br>攝影：陳慧安</p></body></html>