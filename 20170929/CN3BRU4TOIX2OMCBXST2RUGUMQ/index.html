<html><header><meta charset="utf-8"><title>失貴價Cream開Post捉賊麻利商台遇竊：唔係第一次</title></header><body><h1>失貴價Cream開Post捉賊<br>麻利商台遇竊：唔係第一次</h1><p>曾被狂迷騷擾的商台DJ麻利，日前在facebook貼文驚爆在電台被偷竊，一盒價值逾2千元的La Mer護膚品不翼而飛，麻利爆seed寫道：「其實我已經唔係第一次俾人偷嘢。呢盒嘢，放響（喺）我個位，我只係諗住星期日要返工，星期日先搬走，返到去個包裝好似冇打開過，但裏邊最貴嘅一盒La Mer唔見咗。」<br>麻利用心形圈出原本面霜位置，現空空如也：「我星期五係見過裏面有乜，我好清楚。個賊偷完盒La Mer綁個蝴蝶就當冇打開過。但你偷盒嘢唔偷埋張卡片？我畀時間你放返低盒cream畀我，如果唔係我報警。」</p><p>小儀感驚訝</p><p>對於商台疑有內賊，阮小儀都驚訝留言：「吓？咁crazy？」麻利激氣答：「唔係第一次呀吓，仲有另一個苦主呀吓！」小儀：「條友識嘢兼係女呀吓。」麻利：「總之關心皮膚嘅！」記者致電麻利了解，她卻想低調處理：「唔好啦搞到咁大！唔好跟進啦，小人物小事件。」小儀則以忙工作忙開會避答；至於商台就回應：「跟麻利溝通了，我們沒有補充。」</p><p>森美擺錯位</p><p>森美被問到有否試過在商台失竊，他在電話說：「我試過以為畀人偷咗嘢，後來發現原來擺錯地方。同埋喺公司唔見嘢，呢啲小心啲囉，貴重嘢通常好少擺喺度，好多時候啲客戶會送啲嘢過嚟，咁啱客戶啲嘢係貴重嘅，會有啲咁嘅情況出現都唔定，耐唔時都會有嘅，有時原來係擺錯另外同事個位都有囉。」<br>採訪：皓騫</p></body></html>