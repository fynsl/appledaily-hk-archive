<html><header><meta charset="utf-8"><title>一剔牌高科技有得嘟NBA新波衫9.29開售</title></header><body><h1>一剔牌高科技有得嘟<br>NBA新波衫9.29開售</h1><p>早前NBA同Nike喺LA有個新波衫發佈會，呢件新波衫個tag有晶片，用手機開NFC一嘟，就可以知道晒相關球員嘅比賽精華、鍾意聽咩歌同球隊嘅最新消息。<br><br>周五香港有得買新波衫啦，首先到貨係Swingman版賣599港元。勇士孖寶咖喱仔同K湯遜、火箭的夏登同馬刺嘅尼納特都會率先登場。留意返，今次swingman版，整體感覺都係相對細件少少，而火箭件波衫亦擺脫以往嘅闊膊，幾有新鮮感㗎。<br><br>今年就只係得黃蜂唔係著一剔牌，而係飛人牌，皆因佢哋嘅班主係波神MJ囉!<br><br>Nike swingman波衫詳情<br>價錢:$599<br>開賣日期:：29/09<br>款式：<br>林書豪（網隊）作客<br>史堤芬居里（勇士）作客<br>K湯遜（勇士）作客<br>夏登（火箭）作客<br>安東尼戴維斯（塘鵝）作客<br>普辛基斯（紐約人）作客<br>尼納特（馬刺）作客<br><br>邊度有得賣(nike專門店)<br>銅鑼灣軒尼詩道482號地下<br>銅鑼灣希慎廣場4樓405-407號鋪<br>九龍尖沙咀加連威老道20-22號GF<br>九龍旺角花園街17號2/F<br>九龍塘又一城1樓03號鋪<br>新界上水上水廣場3樓308-311號鋪</p></body></html>