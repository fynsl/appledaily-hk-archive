<html><header><meta charset="utf-8"><title>【iPhone X解謎】13歲以下唔建議用Face ID 　雙胞胎點分辨？</title></header><body><h1>【iPhone X解謎】13歲以下唔建議用Face ID 　雙胞胎點分辨？</h1><p>Face ID聽起來技術相當先進，亦有不少措施應付各項操作性和安全性問題，不過又唔代表Face ID全無死角。其中一項就是唔建議13歲以下的細路仔用Face ID，原因是13歲細路仍處於發育和成長階段，臉容特徵細節常有改變，或會影響Face ID的準確性。不過計我話，13歲以下細路仔，根本就唔應該用到近萬蚊部的頂級手機吧。</p><p>另外，發佈會上亦提及過Touch ID被撞中相同的機會率是1：50,000，相對來說Face ID就更難撞中，機會率是1：1,000,000，而臉容特徵亦比指紋更難複製假冒。不過雙胞胎又點分辨呢？官方只係話誤認機率會相對較高，但實際情況會點就未有正面回答。但記者個人就覺得，雖說雙胞胎外貌相似，但要完全一樣少之又少，加上雙胞胎本身就已經唔多，一般人毋需太擔心。<br></p><p>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>