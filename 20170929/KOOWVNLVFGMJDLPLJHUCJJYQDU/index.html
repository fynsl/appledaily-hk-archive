<html><header><meta charset="utf-8"><title>【有着數】優惠app免費用　十間餐廳買一送一</title></header><body><h1>【有着數】優惠app免費用　十間餐廳買一送一</h1><p>在優惠券通街派的香港，如果叫你用錢去買「優惠」，或者你會覺得有點吊詭，但其實這種文化在世界不少地方都相當流行。唔好講咁遠，就講港人最愛的日本，賣優專券、折扣券的小舖便開到成行成市，原因很簡單，雖然優專券、折扣券要錢，但只要用得其所，所得優惠，慳到的錢，隨時可以是成本的好幾倍。</p><p>香港雖然就冇這類賣優專券、折扣券的小舖，但其實就有個類似的app叫「ENTERTAINER」，4年前就已登陸香港，但一直唔算多人知，或者就係因為咁，近日「Entertainer」就推出大優惠，免費下載後，毋須俾任何錢，就已可享受10間餐廳，包括DK Cuppa Tea, Oolaa, Emack &amp; Bolio's, 酒鍋等，的買一送一優惠。<br><br></p><p>另外，如果你想用到更多優惠，由即日起至10月31日，亦可用$195換到原價$475的完整版，超過1,700個香港商戶優惠，其中特別抵用的就有阿甘蝦餐廳、米芝蓮一星級川菜館「呇」、agnès b.咖啡店、SHORE西餐廳、以及著名的Castelo Concepts飲食集團所屬餐廳的主菜買一送一優惠，更有艾美酒店PROMPT享用自助餐買一送一，講真，真係食一餐就已經有賺！<br></p><p>App還提供柴灣室內兒童攀石場JC Square、海洋公園、歷奇王國等買一送一優惠，而優專期間購買「Entertainer」還可免費獲得 「Entertainer Hotel Worldwide」 app，能享用超過500間酒店的「訂一晚，送一晚」住宿優惠，聽落真係幾抵，加上現時免費都有10間餐廳優惠，愛着數的不妨試用下！<br><br>Entertainer<br>免費下載<br>優惠價至2017年10月31日<br>iOS, Android<br><br>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>