<html><header><meta charset="utf-8"><title>【iPhone X解謎】Face ID詳細運作曝光　自動認人更新你個樣</title></header><body><h1>【iPhone X解謎】Face ID詳細運作曝光　自動認人更新你個樣</h1><p>iPhone X發佈，由外形到多項新功能都被受注目，不過當中最多人討論的就必定是有關Face ID的種種操作及安全性問題。或者Apple都意識到大家都Face ID這新技術的疑惑，早前就特意再辦了一個小型記者簡介會，進一步拆解Face ID種種細節。</p><p>Face ID靠認樣解鎖，雖然發佈會上已輕輕解釋過，唔會因為你留咗鬍鬚，又或者戴上眼鏡而認唔到你，但詳細又是如何操作呢？其實Face ID是靠TrueDepth相機投影超過30,000個隱形點，來分析人面。同時因為用的是紅外線技術，所以即使全黑環境，又或是戴上眼鏡，甚至太陽眼鏡都唔會影響到Face ID運作。官方亦強調，就算戴帽、圍巾、隱形眼鏡等都唔會有影響，不過戴口罩遮咗鼻同嘴就唔work喇。<br></p><p>至於留鬚又或者其他比較大的臉容特徵改變，Face ID亦當然有方法應付。當Face ID探測到你的臉容有較大改變時，便會自動要你輸入密碼才能解鎖，如密碼正確成功解鎖，Face ID就會自動記錄和更新臉容。或者你又會問，如有其他人用密碼解鎖，會唔會自動記錄咗其他人個樣？答案當然係「唔會」喇，Face ID這自動更新臉容程序緊密，只會在探測到原本Face ID主人同樣但又有較大的臉容特徵改變時，才會啟用，如果探測到完全係另一個人就唔會啟用，所以大可放心。<br><br>記者：韓繼聰<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>