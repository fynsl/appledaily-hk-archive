<html><header><meta charset="utf-8"><title>識於微時默契啲少爺占拍拖17年秘婚娶老婆</title></header><body><h1>識於微時默契啲<br>少爺占拍拖17年秘婚娶老婆</h1><p>好多人尋尋覓覓，經歷過好多次情傷先搵到真愛，張達倫上年同青梅竹馬兼同學Kimmy結婚，仲造人成功，好快有仔抱。<br><br>要講到識得最耐最耐嘅，一定係DJ少爺占（甄子康），佢同太太Tina係幼稚園同學，兩人喺中學時重遇，拍咗17年拖，秘密喺06年情人節結婚，呢件事低調到原來商台同朋友都唔知，兩人愛情結晶品喺14年出世，之後一家三口時不時出街都俾人見到，幾溫馨㗎。<br><br>吳尊同樣都選擇咗秘婚，喺09年同高中同學林麗瑩結婚，11年被踢爆唔認數，直到13年先承認老婆身份，o依家育有一子一女。最近吳尊仲帶埋阿仔Max同阿女Neinei拍大陸節目《爸爸去哪兒5》。<br><br>吳雨霏15年宣佈同初戀男友洪立熙喺美國註冊婚婚，兩人識於微時，曾經三離三合，最後都可以拉埋天窗。今年初結婚2周年，Kary發表愛的宣言，讚老公係「最善良最有愛心最man的男人」。<br><br>早前朱千雪被發現同圈外醫生男友拍拖，佢喺活動上話同男友識咗29年，但最近先有感情發展，兩家人仲熟絡到一齊去旅行。至於係咪封盤喇？佢雖然話唔識答，不過睇個笑容，相信都近喇。</p></body></html>