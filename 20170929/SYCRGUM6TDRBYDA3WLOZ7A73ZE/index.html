<html><header><meta charset="utf-8"><title>莫文蔚幫星爺唱主題曲李亞鵬為王菲伴舞</title></header><body><h1>莫文蔚幫星爺唱主題曲<br>李亞鵬為王菲伴舞</h1><p>一段感情嘅結束往往總會帶往遺憾，而遺憾大多變成隔閡，正所謂「分手唔容易，放低感情更難」，而做再見亦是朋友就更加更加難，不過喺圈中都有唔少成功嘅例子。<br><br>周星馳　莫文蔚<br>星爺電影除咗搞笑之外，每一個時期都會有一位「星女郎」，而莫文蔚正正就係其中一位「星女郎」，仲有傳星爺同莫文蔚拍過拖，不過最後分手收場。不過佢哋最後都做到朋友，莫文蔚仲客串過《少林足球》，而近年星爺仲搵莫文蔚同鄭少秋合唱《美人魚》主題曲o添！<br><br>王菲　李亞鵬<br>當年嘅鵬菲戀，佢哋喺05年結婚13年分開，佢哋仲育有細女李嫣，囡囡出生時患先天性唇齶裂，其後成功接受治療，而佢哋仲成立「嫣然天使基金」。分開多年，日前佢哋出席基金嘅慈善晚宴，王菲似乎飲多咗，仲滿場飛舞后上身，而李亞鵬就為前妻伴舞。<br><br>蕭亞軒　柯震東<br>蕭亞軒同柯震東呢對相差12年嘅姊弟戀，佢哋喺12年拍拖，兩年半後分手，當時蕭亞軒仲話自己沒法成為柯震東要嘅小女人。不過喺柯震東涉毒案發生後，蕭亞軒仲力撐對方o添！<br><br>洪永城　唐詩詠<br>洪永城同唐詩詠拍拖兩年幾喺今年結束戀情，及後唐詩詠被指秘撻周焯華（洗米華）愛將盧啟邦，仲聲淚俱下否認係貪錢嘅女人，而洪永城仲喺社交網貼出關心留言，似乎再見亦是朋友。</p></body></html>