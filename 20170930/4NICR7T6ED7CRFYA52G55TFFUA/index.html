<html><header><meta charset="utf-8"><title>熊黛林自認絕情拒賀城城</title></header><body><h1>熊黛林自認絕情拒賀城城</h1><p>熊黛林（Lynn）前晚在中環出席一珠寶展，戴上足有四十多卡的鑽石頸鏈，她笑言收過最大粒鑽石的禮物，就是老公郭可頌送的求婚戒指。對於前度郭富城近日一索得女弄瓦之喜，Lynn顯得滿不在乎，她笑說：「你哋（指傳媒）祝福佢就夠啦！多一個唔多，少一個唔少。」<br>被問到會否探BB女時，Lynn仍是愛理不理：「我冇乜想唔想睇，我唔好奇。自己嘅嘢都咁多，仲理人哋嘅嘢咩？」她笑言要理都先理自己老公的事，別人的事完全沒有興趣。她不諱言是想取悅老公，Lynn說：「我不嬲都係咁嘅，我都唔止一個ex，個個都係咁，一視同仁，唔係對人。」更暫釘截鐵表示跟郭富城完全沒有聯絡，自言對愛情可以做到很絕：「係呀，睇唔出呢？」重要是不想老公多心。<br>採訪：羅慧敏<br>攝影：陳順禎</p></body></html>