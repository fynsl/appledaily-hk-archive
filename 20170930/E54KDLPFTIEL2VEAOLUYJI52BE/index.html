<html><header><meta charset="utf-8"><title>唐寧包包面30年不變莊錠欣進軍K-Pop</title></header><body><h1>唐寧包包面30年不變<br>莊錠欣進軍K-Pop</h1><p>戴夢夢細細個就加入咗娛樂圈，以童星身份參加過唔少演出，o依家人大咗，換咗個身份繼續投入喺呢個圈子。<br><br>大家千祈唔好睇小女童星，好多人都越大越靚，唔係淨係靠細細過嘅名氣支持。好似唐寧咁，o依家35歲有一仔一女，但仍然keep得住個少女樣，驟眼睇以為佢冇長大過。<br><br>黃美棋小時候同樣都有副包包面，9歲已經同星爺拍過戲，大咗之後繼續喺娛樂圈工作，有時行下騷，早前又為HKTV拍過劇，o依家尖尖面完全係美人胚子。<br><br>李蘊曾經加入過少女組合Cream，出過組合唱片、個人單曲，又拍過電視劇。但之後好低調，幾乎絕跡娛樂圈，16年同拍拖三年嘅生意人羅章冠喺海南補擺喜酒，o依家花好多時間湊女，通常見到李蘊嘅場合，都會見埋佢兩位姊妹G.E.M.同何超蓮。<br><br>近年嘅童星，以莊錠欣就最有前途。呢個女仔喺TVB拍過劇，曾經係家燕媽媽藝術中心嘅成員，上年成功進軍韓國，加入女團Crystal Clear，成為韓星泫雅師妹。</p></body></html>