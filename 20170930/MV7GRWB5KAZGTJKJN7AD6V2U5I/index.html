<html><header><meta charset="utf-8"><title>蒙眼一分鐘 感受失明人士困難大肚甘比鬥紅姑　餵雪糕籌款</title></header><body><h1>蒙眼一分鐘 感受失明人士困難<br>大肚甘比鬥紅姑　餵雪糕籌款</h1><p>劉鑾雄（大劉）太太甘比懷孕約四個月，不過依然大啖大啖食雪糕，找來鍾楚紅（紅姑）一同挑戰「Ice-cream Challenge」，甘比昨日將片段放上網，在片中見到背景在劉家大宅的花園拍攝，清楚見到甘比喜歡的Pingu企鵝巨型擺設。<br>近日網傳一個為導盲犬協會籌款活動，性質似早年的「冰桶挑戰」，由第一個人發起，再提名三名友人接受挑戰，拍片擺上網兼捐錢，而參與方法就是二人戴上眼罩，一分鐘內互餵食雪糕，而兩人一手拎起甜筒，一手放在身後，要感受失明人士困難，及為「導盲．Guide Dog」慈善活動籌款。之前參加的名人有曾俊華及森美，之後是田北俊兄弟，而田大少就提名了甘比接力，甘比昨日就找了鍾楚紅找數。<br></p><p>挑機超蓮靚靚</p><p>在片段中，紅姑認真表示：「我𠵱家先知道，香港有18萬視障人士，但導盲犬就唔多過30隻。」互餵雪糕前，甘比就提名了鍾意食雪糕的林建岳、袁詠儀（靚靚）及賭王三房千金何超蓮接受挑戰，當互餵時，二人就互問手持的雪糕放在哪個位置。<br>紅姑更問陀住四個月大BB的甘比，為何食雪糕食得這麼快，甘比笑住答：「我日日都食雪糕，我𠵱家好似食緊啲紙巾，可唔可以搣一搣啲紙巾先。」二人最終完成，雖食得斯文但都滿口雪糕，紅姑在片尾時有點感慨：「我食晒，真係好大杯，咁𠵱家我真係感受到，原來平時做咁簡單嘅嘢，對視障人士嚟講係……我哋真係要珍惜。」<br>撰文：唐如</p></body></html>