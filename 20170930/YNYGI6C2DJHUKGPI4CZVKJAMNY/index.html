<html><header><meta charset="utf-8"><title>【原宿限定】咕嚕咕嚕魔法陣Cafe　嘆傑保倫大頭特飲</title></header><body><h1>【原宿限定】咕嚕咕嚕魔法陣Cafe　嘆傑保倫大頭特飲</h1><p>「變化難去估，豹變成老虎，你會問何故~~~」如果你知道呢首係乜嘢歌，恭喜你，你應該同記者一樣，唔係三字頭都廿到尾。唔講唔覺，原來今年已是卡通片《咕嚕咕嚕魔法陣》的25周年，所以今年除了有新的動畫推出外，在東京原宿更有期間限定的主題cafe！cafe面積不大，裝修都唔算太特別，但細心的就會留意到樓梯天花上，竟然見到精靈角色「傑保倫」的「裙下春光」，相當抵死！</p><p>食物方面，共四款套餐選擇，亦有散叫的食物和飲品，全都以嚕咕嚕魔法陣作主題，價錢都是1,500日圓左右，味道也相當不錯。不過當中最特別，不可不試的，就是「傑保倫」特飲，用棉花糖做的大頭相當得意，當你把梳打水倒進杯中更會即時融化，夠晒鬼馬。</p><p>紀念品方面就好像比一般主題咖啡店少，但若你是粉絲應該也會有收穫。雖然cafe不算大型，也沒太多特別的拍攝位置，但當是尋找兒時回憶也是不錯的去處，比較可惜的是這主題cafe到10月1日便會完結，惟有期待它會再到香港開業吧！若然去不到，便留在家中看新動畫，提提你現在已經播到第12集了！<br></p><p>咕嚕咕嚕魔法陣cafe<br>東京都渋谷区神宮前4-28-28 Lucessimoビル2F<br>註：限定至10月1日<br><br>製作：Zero<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>