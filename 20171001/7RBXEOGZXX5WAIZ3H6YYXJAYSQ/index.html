<html><header><meta charset="utf-8"><title>老戲骨曾江不言休100歲老人痴呆也要演</title></header><body><h1>老戲骨曾江不言休<br>100歲老人痴呆也要演</h1><p>提起曾江，很多人記得他在鏡頭前被謝賢怒摑，更多人想到他播足30年的染髮電視廣告。作為實力派演員，82歲的曾江尚不言休，工作反而愈接愈遠，他在紐約拍戲期間接受《蘋果》專訪，「喺坐十幾個鐘飛嚟辛苦啲」，但演戲是曾江的最愛，「100歲老人痴呆都可以演，自己最中意做嘅嘢，點解唔去做」。<br>駐紐約記者：鄭柏齡<br><br>曾江1955年入行，於電視電影圈工作超過60年。82歲的他精力仍然旺盛，「退休」、「息影」想法從未在腦海浮現，「有人搵我拍，點解要息影？」曾江笑著說，希望100歲時仍在演戲，「老人痴呆都可以演，自己最中意做嘅嘢，點解唔去做」。專業以外，樂觀心境也是曾江維持體能演戲的動力，「開心，上面對我咁好，可以埋怨啲咩？」<br><br>電影圈多數人尊稱曾江為「Ken哥」，一方面尊重他的江湖地位，亦不會把他叫得太老，「覺得辛苦就唔拍，一日開戲10個鐘，90%時間係度等」，曾江說，導演及劇組皆知道他每日工作不超過10小時的要求，「超過10個鐘，第二日你（導演）肯定見唔到我」。<br><br>華人觀眾對《射鵰英雄傳》內黃藥師印象深刻，西方觀眾則大多看過他在《007》飾演文將軍。經驗老到、演出角色無數的曾江，如何與新演員相處？「我向佢哋學習，連iPad我都唔識用」，在紐約拍攝《唐人街探案2》期間，曾江與33歲的王寶強、19歲劉昊然合作，「佢哋配合唔到我，佢演過幾多戲？但我有經驗可以配合，有責任做潤滑油」，坦白是曾江的性格，亦是影迷喜歡他的原因，「觀眾大部份係後生仔，唔可以脫節，如果我脫節就企唔到圈子60幾年」。<br><br>2年前，曾江憑《竊聽風雲3》叔父輩角色，首次奪得香港電影金像獎最佳男配角，大部份時間在中國演戲的他，認為香港電影圈不能跟大陸相比，「呢部（《唐人街探案2》）使幾多錢？起碼億億聲，香港有咩？」，反觀香港電影圈，投資與回報不成比例，「好似你哋啲????（指記者）做導演，幾百萬，咁我可以開價咩？」<br><br>雖然港產片成本低、片酬少，但曾江透露，他答應明年回港接拍多部低成本電影，「我喺香港電影圈攞咁多嘢，點解唔返去回饋？這是我應該做的，（搵錢）我大陸大把銀紙」，他又不同意「香港再沒有好演員」說法，「黃秋生講一句嘢俾人雪藏，俾人杯葛，咁可以點？房祖明好乖好肯學架，食大麻美國好多州都legalize啦，但娛樂版一寫，咁就一世」。</p></body></html>