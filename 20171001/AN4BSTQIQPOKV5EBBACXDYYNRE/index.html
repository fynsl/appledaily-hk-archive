<html><header><meta charset="utf-8"><title>體壇拾趣：維特爾壞車最尾起步</title></header><body><h1>體壇拾趣：維特爾壞車最尾起步</h1><p>上周六舉行嘅F1馬來西亞站排位賽，法拉利車手維特爾因為戰車出現機件故障，Q1幾乎全程留喺維修站入面，未能造出任何成績導致出局，將排包尾出戰正賽！至於平治「黑帝」咸姆頓喺Q3造出最快圈速1分30秒076，職業生涯第70次搶得頭位。</p><p>值得留意，維特爾喺車手榜暫得235分排第二，落後咸姆頓28分，對佢爭奪總冠軍嘅形勢相當不利。（now670台今日2:00pm直播）</p></body></html>