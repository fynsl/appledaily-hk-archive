<html><header><meta charset="utf-8"><title>fb live唱情歌熱身側田人生三部曲　紅館尋自己</title></header><body><h1>fb live唱情歌熱身<br>側田人生三部曲　紅館尋自己</h1><p>【今日ENT】側田於2011年宣佈暫別香港樂壇，北上發展。側田前晚現身《蘋果》facebook live《今日ENT》大唱情歌，又表示早在五年前已低調回流，今年12月更會在紅館開唱，演唱會將分為三部份，先是天真，再到迷失，最後尋回自己。</p><p>早在五年前，側田已經低調回流，潛藏在香港樂壇，2013年開了兩場演唱會。側田今年12月再戰紅館，舉行兩場「側田Chapter Free 2017演唱會」。側田之前決定去北京發展，一直有傳是因為他跟香港傳媒關係惡劣，所以要北上開路。前日他接受訪問時，再一次被問當年北上一事，他斬釘切鐵說：「我係因為女朋友，同埋我覺得好迷失，想離開搵番自己。」<br>當年高調暫別，側田卻選擇低調回流，可謂神不知鬼不覺，問他返來香港幾耐？他笑說：「我返咗嚟好耐喇！不過我刻意低調啲！」側田幽默地說：「我𠵱家連着啲print（T恤）都會好簡單，花喱花碌嘅唔會着。」側田去年蒙面以「小王子」身份亮相內地歌唱節目《蒙面唱將猜猜猜》，贏得評判和觀眾的掌聲，人氣翻生。</p><p>全新合作夥伴</p><p>側田12月再開騷，是他第7次踏足紅館，他透露今次是全新班底，由排舞老師到音樂總監，都是全新合作夥伴，他說：「演唱會rundown會分三個側田嘅階段，第一階段係啱啱入行嘅我，嗰時我係有啲天真，只係鍾意音樂；然後係第二階段，覺得有啲迷失，加上為咗女朋友，於是選擇去北京，用咗3年時間搵番自己；然後最後一part就係𠵱家嘅我。」人所共知，側田專賣靚聲，他的演唱會嘉賓，少不免都是要有一把靚聲，不過，他卻大賣關子，絕對不肯透露，希望屆時給予聽眾驚喜。</p><p>慘情歌當治療</p><p>出道以來，側田女伴一個接一個，在大家心目中是一個花花公子，不過，年過40的他現跟拍拖兩年的長髮圈外女友感情穩定，中秋節將至側田是否人月兩團圓？他說：「OK啦！不過都係想低調啲。公開始終唔係咁好，好似分咗手又要解釋。」那麼側田可有結婚及生B計劃？他說：「未有諗，生B更加未有想，享受二人世界。」<br>感情生活富足的側田，從不讓人覺得他會感到空虛寂寞，何解他的歌，會以苦情歌居多？他說，這是一種治療：「唔開心時就寫呢啲苦歌，我剛plug一首歌，叫《UPSIDEDOWN》，慘歌係用嚟抒發。」<br>採訪：小米<br>場地提供：Neway</p></body></html>