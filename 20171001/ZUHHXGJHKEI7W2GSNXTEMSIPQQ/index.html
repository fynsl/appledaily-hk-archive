<html><header><meta charset="utf-8"><title>Tim平安夜搞百日宴</title></header><body><h1>Tim平安夜搞百日宴</h1><p>組合Dear Jane成員黃天翱（Tim）前晚出席網絡電影煞科宴，做了新手爸爸的他表示囡囡易湊：「佢淨係食同瞓，唔會扭計，不過就唔瞓得好耐，佢要食奶，中間都要起身一次湊吓，但老婆好好，會爭住湊BB。」提到B女中文名，Tim指父親已提議了三個給他選擇，而百日宴就計劃中：「有提過，未計劃，啱啱100日係平安夜，如果搞party都好有意思。」</p></body></html>