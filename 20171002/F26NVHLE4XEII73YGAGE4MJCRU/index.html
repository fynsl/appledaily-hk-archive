<html><header><meta charset="utf-8"><title>【一周必看】66歲司棋姐開ig　嘴張開晒黑絲</title></header><body><h1>【一周必看】<br>66歲司棋姐開ig　嘴張開晒黑絲</h1><p>【一周必看】如果唔係King Jer，真係唔知……原來66歲嘅司棋姐李司棋，開咗個人ig！<br><br>個ig係9月2號開，雖然個ig入面嘅圖暫時唔多，但佢好有心，各種圖都有，包括食物相、身穿浴衣扮日本妹嘅Look、仲有著see through食薯條selfie，仲留意到細節位，就係——嗰副眼鏡，仲一貼貼三張，小嘴張開輕力咬……脆弱的薯條流出細細碎絲，司棋姐一手揸機自拍一邊斜眼望鏡，色香味俱全。<br><br>黑絲，係司棋姐ig另一個重點。黑絲不是江美儀或蓋鳴暉專美，曾膺「香港公主」的司棋姐亦毫不吝嗇，大貼多張黑絲圖，仲有穿窿款式，短裙展示美腿，caption寫住係「陪下你睇書」。<br><br>網民回應都好正面，例如「三十後嘅女神！」、「CK姐真係好得意！」、「深夜發靚相……讓人失眠」、「姐姐你不要拍得這麼銷魂，我想我不能多看一秒，會噴鼻血的呢！」，陳敏之都有留言：「媽媽靚到飛起！」</p></body></html>