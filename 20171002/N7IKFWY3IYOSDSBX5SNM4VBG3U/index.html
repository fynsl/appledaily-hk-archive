<html><header><meta charset="utf-8"><title>【《蘋果》澳門專訪】過節後出戰國際小姐麥嘉欣食盡榴槤月餅</title></header><body><h1>【《蘋果》澳門專訪】<br>過節後出戰國際小姐<br>麥嘉欣食盡榴槤月餅</h1><p>【中秋。是咁的】現年20歲的中葡混血兒麥嘉欣（Sofia Paiva）以澳門代表身份，將出發往東京參加國際小姐比賽。麥嘉欣樣子生得標致，被網民推舉為「澳門小姐」，大讚靚過應屆香港小姐雷莊𠒇而人氣急升。</p><p>介紹特色地方</p><p>麥嘉欣在澳門土生土長，日前她接受本報專訪，並走訪澳門有中秋特色的地方，她笑言：「其實同香港冇乜嘢分別，哈哈！」麥嘉欣帶記者去大三巴附近的手信街及富殖民地建築色彩的老唐，揀了一些新派月餅應節，她說：「我最鍾意食榴槤，又鍾意食冰皮，所以近年推出嘅榴槤冰皮月餅係我嘅最愛，不過通常我食完都冇人會想同我講嘢。」<br>麥嘉欣透露以往中秋節市面都有不少應節佈置，不過今年澳門因受到颱風「天鴿」的正面吹襲，市面仍需要時間恢復。問到她家中有否過節習俗時，麥嘉欣表示依然愛玩傳統的紙燈籠，她說：「中秋時，所有屋企人都會去auntie屋企食飯gathering，食完飯之後就會上天台，欣賞吓月光同傾吓偈。」問到澳門與香港兩地過中秋有沒有分別？她表示差不多：「大家都係食月餅玩燈籠，唯一分別可能就喺澳門可以放煙花，所以以前都有放過啲細細支嘅煙花。」<br></p><p>家人男友鼓勵</p><p>此外，麥嘉欣本月中就要代表澳門出發去東京參加國際小姐比賽，她表示：「因為要去一個月，同七十幾個國家嘅佳麗一齊參加，自己心情都好緊張，家人同男友全部都好支持同鼓勵我，叫我放鬆心情。」<br>採訪、攝影：曾小嘉</p></body></html>