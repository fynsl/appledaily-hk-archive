<html><header><meta charset="utf-8"><title>嚴禁煲蠟格殺勿論 - 鄧達智</title></header><body><h1>嚴禁煲蠟格殺勿論 - 鄧達智</h1><p>途經公園見康文署噴畫橫額：「中秋慶團圓　煲蠟勿亂試」<br>康樂及文化事務署煲蠟舉報熱線：24145555<br>讀來不禁無名火起；什麼叫「勿亂試」？<br>即是可以試煲蠟？只要不亂煲蠟？<br>口號溫溫吞吞，毫無阻嚇作用。<br>可有估計有幾多巿民會停下讀這類公民教育海報，或標語？<br>正常情況：直行直過，完全不留意。可能瞄到，標準香港人態度「關我七事？」<br>全無阻嚇作用！<br>年年有細路哥並父母因煲蠟燒傷，調番轉頭反智告康文署設立公園並休閒空間，造就巿民煲蠟構成危害身體……隨時獲以千萬計金額賠償。<br>康文署大可效法北韓，格殺勿論；話知你煲蠟定煲水，公眾場所想煲就煲？仲成世界？金氏一族漢人思維粉絲：人之初、性本惡。<br>以惡治惡絕不手軟！<br>猶如先前美國學生旅遊北韓不守當地規矩，拘捕懲罰，放番美國人不似人、鬼不似鬼，聾、啞、盲、癱全齊，不過幾天死埋。<br>特朗普再癲？都未必為同胞報仇、夠膽炸平北韓。<br>香港情況大好祖國化與日俱增，眼見班友仔想作反嘅居多、唔使恨，特區政府都好心出啲嚇破膽殺手鐧，在康文署管轄休閒空間，不用多，樹立一兩個你睇到好運，睇不到命運，硬橋硬馬有型警告牌：「嚴禁煲蠟，違者格殺勿論」！<br>又或者提供免費任拿任取加料勁蠟，鼓勵巿民盡量拎、盡量煲。<br>此蠟逢煲必釀大火，定將煲蠟者淺燒髮膚，重者殺無赦。<br>就試一年，看明年還有人有興趣煲蠟？<br>返屋企煲劇啦，重夠膽？</p></body></html>