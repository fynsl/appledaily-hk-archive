<html><header><meta charset="utf-8"><title>初次拍劇搞人妻陳奕迅Eric打交　掹鬚掹頭髮</title></header><body><h1>初次拍劇搞人妻<br>陳奕迅Eric打交　掹鬚掹頭髮</h1><p>陳奕迅（Eason）、郭偉亮（Eric）、蔡思韵和余香凝等，昨日在尖沙嘴出席ViuTV音樂劇《短暫的婚姻》宣傳，處男拍劇的Eason與余香凝在劇中扮演離婚夫妻，Eric和蔡思韵也是飾演夫妻，Eason更搭上人妻蔡思韵搞婚外情，兩男為爭女在螢幕大打出手。該音樂劇將於下周一到五播出，一共五集。</p><p>發誓不做導演</p><p>大會現場播出劇中片段，Eason講到首次拍劇，他說：「我係第一次拍劇，但感覺同拍電影差唔多。因為佢哋製作都咁樣，曾聽人講拍劇時間較長，好似冇時間休息，但呢套劇唔會。」Eason享受拍劇，卻發誓不會做導演。Eric大爆劇中跟Eason打交一幕：「好珍惜呢個機會，因為現實係唔會，呢幕好難打，唔係真打，要就住，打得好唔到肉，呢場拍咗好耐，要拍好多鏡。」</p><p>就住打好難拍</p><p>Eason活動後未有接受媒體訪問便離開，Eric再講到打交戲：「兩人爭女，一人一拳。」拍這場戲可有受傷？Eric說：「Eason扭親少少，大家就住嚟打，我扯佢頭髮，佢扯我啲鬚，就住打難拍，真打易啲。」Eric笑言補戲效果會更好。Eric亦指角色有參考爹哋而演：「爹哋唔嬲，佢有女人緣，我好多嘢都遺傳咗爹哋，劇中發洩咗出嚟，好彩現實就冇。」</p><p>此外，現場播出的宣傳片中，Eason與婚外情的蔡思韵差點錫到，她大賣關子：「唔劇透啦，我當時入咗戲。唔緊張，未入戲要試位時緊張啲，貼到好近。」她指因為導演要求完美，所以有NG。<br>採訪：王連連<br>攝影：沈健程</p></body></html>