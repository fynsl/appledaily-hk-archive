<html><header><meta charset="utf-8"><title>勁歌連場Camp到出汁 - 鄧達智</title></header><body><h1>勁歌連場Camp到出汁 - 鄧達智</h1><p>單單一首《Go West》台上放送，台下㷫㷫烚烚，觀眾隨歌共唱、坐着都手舞足蹈難止。<br>《沙漠女皇巴士團》舞台版，獻唱超過廿首勁歌，泰半曾經讓不同代人唱、跳通宵；《Don't Leave Me This Way》讓經歷過Disco洗禮觀眾眼泛淚光，曾經DD定YY還是倫敦Heaven's乘歌勁跳，讓眼淚在黑漆漆重重人影中流淨。<br>這代人怎會如此矜持？<br>他們如是說：上網識人、約炮，上床過癮Having Fun之嘛，使唔使喊生喊死啊？<br>尋晚瞓過嗰位定多位？上網查查先，點記得咁多？<br>首先這世代冇金曲、冇勁歌、冇Disco、冇Clubbing，其二冇溫情，一切情緒與手機建立，人、情，不過網絡附屬副產品！<br>I Say A Little Prayer、Venus、True Love、I Will Survive、Thank God（唔係Thank Google）I'm A Country Boy、Girls Just Wanna Have Fun、The Morning After、Always On My Mind……<br>歌一直唱得台上台下打成一片、衫一直換得比一般Fashion Show精彩過癮、舞一直跳得Camp到出汁。難得在港演出，演藝學院歌劇院雖說不細，如何將沙漠女皇的巴士擺上台？<br>頗考功夫！<br>就算擺得上台，女皇們身穿裙尾既長且姣靚裙，裙襬風中飄揚經典場面如何在台上展現？<br>戲服多姿多彩兼換極不完，單這一項已難處理，穿插人物、舞蹈藝員亦多，台下我們舒舒服服欣賞豐富盛典也暗暗細數一番；支出龐大，如何平衡？<br>作為觀眾，覺得真係好抵，極華麗視聽聲色藝全一夜，回味重疊，與朋友們，尤其同代人，當年看過電影版本同道中人，有排講。</p></body></html>