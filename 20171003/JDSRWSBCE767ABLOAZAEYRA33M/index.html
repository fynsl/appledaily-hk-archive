<html><header><meta charset="utf-8"><title>生前提倡閱讀遺孀捐贈延續鄧永鏘千本藏書　小店相傳</title></header><body><h1>生前提倡閱讀遺孀捐贈延續<br>鄧永鏘千本藏書　小店相傳</h1><p>已故慈善家鄧肇堅長孫、服裝品牌「上海灘」創辦人鄧永鏘爵士8月30日在倫敦病逝，終年63歲，趕不及原定計劃，開「最後派對」與好友共度生命中最後時光。鄧永鏘遺孀Lucy（Lady Tang）上月中返港，為亡夫處理後事外，還延續鄧永鏘生前提倡閱讀的精神，將他存放在香港大宅內的藏書，部份捐贈給一間本地小型二手書店FlowBooks（流動的心情書店），相當有意義。</p><p>鄧永鏘爵士學識淵博，被譽為「香港最後貴族」，他於8月30日在倫敦病逝後，其遺孀Lady Tang上月中返港替其整理後事，包括處理鄧永鏘存放在香港大宅內達數千本的藏書。Lady Tang最後將大約千多本書籍，轉贈給一間本地小型二手書店FlowBooks，皆因這間小書店一直努力推廣「可持續推廣文化理念」，與鄧永鏘生前提倡的閱讀精神相符。<br>據知，Lady Tang與書店負責人林森互不相識，有幸成為受惠者，林森稱是因書結緣。日前《蘋果》到位於中環的書店訪問林森，他說：「書本係好神奇，當兩個愛書人一齊，大家嘅藩籬、阻隔即走咗。」</p><p>朋友推薦結緣</p><p>林森透露：「我哋書店有位好鍾意書嘅朋友，佢同Lady Tang有來往，當佢了解咗Lady Tang嘅意願，就推薦我哋畀Lady Tang，最後Lady Tang應承將過千本藏書交畀我哋，係一個好簡單嘅信任，雖然我哋係唔相識，但係佢相信佢朋友嘅眼光、推薦，相信我哋書店，係會用心處理。」<br>林森續謂，他上月中曾到訪鄧永鏘位於半山的大宅，形容鄧永鏘書房佈置相當用心，300多呎闢室滿載維多利亞式情懷，放有古羅馬雕塑、訂製巨大書架，牆身掛滿畫作，書架旁有水晶酒瓶等擺設，置身其中猶如在博物館。<br>至於對Lady Tang感覺，林森大讚她為人親切，又說：「我哋交流書籍，一齊搬啲書，佢好lively、好human，雖然見佢嘅時間係一個好特別時刻，但佢仍然保留一種心平氣和，好有生命力。當然佢有傷感，睇到佢幾攰吓，但都體會到佢嘅character，係Sir David某種reflection，凡事都帶着一種humour、趣味性嘅，唔好咁嚴肅嘅態度去睇。」</p><p>母校舉辦展覽</p><p>收集了鄧永鏘千多本藏書，林森指他已聯絡鄧永鏘的母校喇沙書院，並獲唐煥星校長同意，將會舉行一個展覽，他說：「希望公眾有個機會了解Sir David，甚至邀請對書有心得嘅學者，有興趣嘅話去了解吓，就住呢千幾本書，從側面睇一個喺社會上、金錢世界成功嘅人士、名流界成功人士。」林森表示除了會將部份鄧永鏘藏書發售，又計劃以「Sir David Tang」冠名，實驗書店的Flowbrary（飄流書館）概念，以飄流形式將藏書帶去不同學校。<br>採訪：梁錦雯<br>攝影：郭賢興</p></body></html>