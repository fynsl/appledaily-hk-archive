<html><header><meta charset="utf-8"><title>中環在線：湯復基效力滙豐　研發應用科技 - 李華華</title></header><body><h1>中環在線：<br>湯復基效力滙豐　研發應用科技 - 李華華</h1><p>近年IT人經常被金融機構開刀，而且一裁就過百人以上，不過有人愁之餘，亦有人歡喜，例如應科院前行政總裁湯復基（Frank），俾滙豐挖咗去幫手，擔任「創新科技及策略投資環球」總監。<br>應科院本身係半政府機構，2000年成立時，希望推動科技產業，Frank就喺2014年加入，今年6月約滿離開，期間有同金管局、銀行等合作研發金融科技產品，當然亦有滙豐份喇，結果今年8月仲去埋滙豐，負責研發應用科技，現時在香港返工。<br>Frank早於1987年喺美國哥倫比亞大學取得博士學位，之後入咗IBM做研發工作，亦有擔任唔同科技公司嘅高層職位，閒時喺中文大學教書，喺本港科技界相當活躍㗎。</p></body></html>