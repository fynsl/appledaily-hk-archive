<html><header><meta charset="utf-8"><title>楊洛婷產後影全家福　囡囡裸睡尿床</title></header><body><h1>楊洛婷產後影全家福　囡囡裸睡尿床</h1><p>楊洛婷為樂隊Dear Jane主音黃天翱（Tim）上個月14日順產誕下6磅半女兒Tanya Faith Wong，楊洛婷日前為了家中的第一個小公主，特別聘請了專業攝影師登門造訪，為初生愛女留倩影，還拍下一家四口加愛犬Tyrese的全家福。</p><p>每四個鐘餵奶</p><p>昨日楊洛婷在Instagram貼出初生Tanya的相集，她接受本報訪問時說：「我哋特登安排攝影師上門拍攝，仲就埋囡囡飲奶嘅時間，預咗3、4個鐘影，影咗十個造型，佢好合作，瞓足全程，不過有一個造型因為要唔着衫，佢pee pee咗喺啲道具上面。」<br>楊洛婷做了兩個星期的新手媽媽，雖然每一日都是重複餵奶換片的動作，她似乎非常享受，她說：「暫時湊佢都好容易，因為我校好咗每4個鐘餵奶同換片，如果我哋遲咗5分鐘，佢都會自然地起身喊叫我哋。」</p><p>加國搞百日宴</p><p>懷孕之前，楊洛婷對自己的體態要求很高，一直都怕肥，問她生女後，有否極速收身，她說：「因為餵緊人奶，所以會食好多補品，而且我陪月每日都會炮製好多靚靚嘅菜式畀我食，所以我都未有正式收身。」被問到會否替女兒Tanya舉行百日宴，她說：「阿女100日，就係平安夜，到時個女會飛去外國探親戚，百日宴可能喺加拿大或者美國搞。」<br>採訪：非非</p></body></html>