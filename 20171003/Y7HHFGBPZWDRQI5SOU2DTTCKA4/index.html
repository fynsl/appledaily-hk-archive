<html><header><meta charset="utf-8"><title>體壇拾趣：魏秋月結婚好靚呀</title></header><body><h1>體壇拾趣：魏秋月結婚好靚呀</h1><p>中國女排喺里約奧運奪冠，功臣之一嘅魏秋月周一就同教練團成員袁靈犀喺天津舉行婚禮，現年29歲嘅魏秋月喺朝早仲開直播同粉絲傾偈，問佢哋：「大家覺得我今日靚唔靚呀？」咁班網民就梗係識做，齊齊讚呢位新娘子靚女啦。雖然喺伴娘團中，唔見現役國家隊成員嘅身影，但總教練郎平、惠若琪、張常寧、袁心玥、龔翔宇、曾春蕾等人都有出席婚禮，不過星級主攻手朱婷就缺席。</p></body></html>