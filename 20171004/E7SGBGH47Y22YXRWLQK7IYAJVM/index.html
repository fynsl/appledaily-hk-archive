<html><header><meta charset="utf-8"><title>【再度罷跑】性格巨星落場忠於自己？巴基之星命運聽朝揭盅！</title></header><body><h1>【再度罷跑】性格巨星落場忠於自己？<br>巴基之星命運聽朝揭盅！</h1><p>於上季三級賽精英碟（1800米）出閘後不久，雖被鞍上人莫雷拉打鞭數下，仍不願展步及被拉停的「巴基之星」，今晨（3日）出試田草1600米大閘又故態復萌。<br><br>本來「巴基之星」與鞍上嘅莫雷拉出閘起步順利，但跑咗大約200米左右，就喺上仗同一位置不願展步，兼近1400米處停下並被群駒拋離，最後僅能以慢速完成試閘。<br><br>試閘後，其練馬師告東尼前往機坪接「巴基之星」，莫雷拉也親自向練者匯報呢匹賽駒嘅情況，言談間兩個人嘅神色頗為凝重。<br><br>之後，告東尼吩咐馬伕等「巴基之星」喺機坪慢踱一段時間，先讓此駒返回馬房，告仔表示呢匹性格巨星已經認到當日不願展步嘅位置。<br><br>告東尼無奈地說：「『巴基之星』今次在同一地點（即上季競逐精英碟「罷跑」時的相約位置）不願展步，其實牠當年在拍賣會前的試跑，亦曾在1800米起步點不肯跑，現時我要先返回馬房觀察一下馬兒的情況。」<br><br>關於「巴基之星」今早在沙田馬場第八組試閘的表現，受薪董事將就該駒的行為召見練馬師告東尼及騎師莫雷拉，並安排明天（4日）早上十時在跑馬地馬場研訊室向他們查詢，「巴基之星」的馬主亦獲邀請出席。<br><br>於會見結束後，小組將就「巴基之星」日後的競賽事宜作出決定。</p></body></html>