<html><header><meta charset="utf-8"><title>中環在線：一田又開新店　玩懷舊風 - 李華華</title></header><body><h1>中環在線：一田又開新店　玩懷舊風 - 李華華</h1><p>一田又開新店，今次仲要係第10間分店，仲開到去元朗㖭。<br>繼西環同將軍澳分別玩Hello Kitty同熊本熊概念後，今次元朗就唔係用卡通人物，反而大玩懷舊，開咗個「懷舊昭和馱菓子Corner」，專賣懷舊零食同玩具，全部係日本搵番嚟。除咗有行政總裁黃思麗（Susanna）最愛嘅BiBi糖之外，仲有汽水糖同煙仔糖等，相信係唔少七、八、九十後嘅童年回憶！<br>Susanna話，從搜羅呢啲懷舊玩具同小食，到成間新店嘅裝修行大自然風格，成班同事都出盡力。其實都唔出奇嘅，畢竟Susanna本人事事親力親為，有問必答。<br>數數吓，由佢去年5月接棒至今，短短一年幾已經開咗西環、將軍澳同元朗三間新鋪，仲要間間都有新花款喎。而且佢性格非常豪爽，似乎對於呢個職位已經做得越嚟越得心應手，逐漸形成個人風格。<br><br>李華華</p></body></html>