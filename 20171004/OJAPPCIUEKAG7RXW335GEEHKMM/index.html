<html><header><meta charset="utf-8"><title>經歷血洗賭城前所未有咁驚古巨基親述逃亡六小時</title></header><body><h1>經歷血洗賭城前所未有咁驚<br>古巨基親述逃亡六小時</h1><p>古巨基日前在美國完成三藩市巡唱後，與太太Lorraine到賭城拉斯維加斯補祝結婚3周年紀念。當地時間大前晚約10時發生美國歷來最嚴重槍擊案，事發時基仔正與太太往事發地點方向行去，他昨受訪時形容情況混亂，有人在念經，生死一刻，他在賭枱下抱着嚇到眼濕濕的太太，經歷6小時驚嚇！而早年移居賭城的前港姐楊寶玲第一時間捐錢捐血，發揮互助精神。</p><p>古巨基於14年與經理人兼女朋友Lorraine在美國賭城註冊結婚，今年基仔完成巡迴演唱會三藩市站後，日前到賭城度假兼補祝結婚周年，剛好撞着美國歷來最嚴重的槍擊案，造成59死及500多人傷。<br>事發於當地時間大前晚10時許，槍擊發生時基仔跟太太正往下榻酒店行去，他昨接受電話訪問時說：「事發時我哋喺Bellagio酒店裏面，因為當地嘅酒店係互通，我哋返緊去自己住嘅Cosmo酒店，方向其實係去緊發生槍擊案嘅方向，突然酒店門外好多人衝晒入嚟，所有人好慌亂，一仆一碌，大叫『shooting shooting』，我哋即刻捐喺賭枱嘅枱底，我同太太同兩個朋友匿埋，我哋唔知道發生乜嘢事，唔知係出面定酒店裏面發生事。」</p><p>老婆驚到眼濕濕</p><p>經歷了生死一刻，基仔慶幸與太太在一起，在賭枱底下根本甚麼都不能做：「古太驚到眼濕濕，我喺隔籬攬住佢，唔知可以做乜嘢，見步行步，一種好難以預測感覺，好不安。」<br>混亂一輪後，基仔兩公婆與同行友人匿在後樓梯，在他們附近有一家韓國人，基仔續說：「我哋見韓國家庭嘅爸爸喺度念緊經，我哋所有人都好驚同恐慌，唔知道隔住一道門嘅出面發生乜嘢事。」<br>後來酒店重開電梯，所有住客可以上樓，基仔跟了韓國人上樓在走廊等。基仔表示體驗到守望相助的精神，有一對外國夫婦替基仔等即將沒電的手機充電，又提供被和枕頭。回憶當時心情，基仔表示：「未試過呢種恐慌感，後來所有酒店解封，我哋被安排到一個出口，可以步行返住嘅酒店。喺戶外行15分鐘，個心都係好驚，好緊張。我哋住嘅酒店，相距事發酒店大概3間酒店距離，而且已經過咗5、6小時，我哋見到部份嘅人因為酒店解封，所以街上都有人。」基仔慶幸事發時跟太太一起，可以互相照應。</p><p>楊寶玲捐錢捐血</p><p>另外，早年移居賭城的前港姐楊寶玲昨日接受奇妙娛樂台的電話訪問時，透露事發時在距離10分鐘路程的餐廳跟家人晚膳。她已第一時間捐錢幫忙，本來還想捐血救人，但已有太多熱心市民湧往捐血站輪候，所以她改為網上預約。楊寶玲表示槍擊案雖然令人難過，但亦看到市民互相幫忙的人性光輝。<br>採訪：皓騫</p></body></html>