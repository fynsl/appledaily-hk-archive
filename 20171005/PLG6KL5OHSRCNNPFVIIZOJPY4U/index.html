<html><header><meta charset="utf-8"><title>山神奧燒犯眾憎今季之後真係走梗？</title></header><body><h1>山神奧燒犯眾憎<br>今季之後真係走梗？</h1><p>阿仙奴近排順風順水戰績大有改善，不過球隊兩大主力仲未續約嘅隱憂仲喺度，阿歷斯山齊士同奧斯爾同球會嘅合約到季尾就屆滿，最近到出年1月就可以自由同其他球會傾轉會，簽定合約季後走人。盛傳山神奧燒都唔打算留低，據報佢兩個喺陣中已經犯眾憎，同一班資深球員已經冇偈傾。<br><br>阿仙奴喺上月20號英聯盃1:0小勝唐卡士打晉級，原本所有一隊球員都被要求喺翌日返訓練基地集合出席聚會，但山神同奧燒就稱病冇現身，引起其他球員對佢兩個嘅不滿。山神唔留阿仙奴唔愁冇出路，除咗曼城有興趣之外，日前傳法甲豪門巴黎聖日耳門打算喺1月以1,000萬鎊簽字費，利誘佢加盟。至於奧斯爾，近日就盛傳佢會去曼聯。</p></body></html>