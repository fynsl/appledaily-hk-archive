<html><header><meta charset="utf-8"><title>JM包團巴黎玩</title></header><body><h1>JM包團巴黎玩</h1><p>范冰冰、文詠珊（JM）、韓國女星裴斗娜、奧斯卡女星姬蒂白蘭芝（Cate Blanchett）及米雪威廉斯（Michelle Williams）等，於香港時間昨日凌晨在巴黎出席LV時裝騷，范冰冰與JM鬥變髮，冰冰駁了灰白長髮尾示人，而JM就剪了一頭短髮。<br></p><p>JM透露為了時裝騷剪了入行以來最短頭髮的一次：「今次嚟個突破，之前都考慮過剪短髮，但一直唔捨得，頭髮長度多年嚟都係近腰位置。今次真係十幾年來最短一次，剪咗4吋，感覺好爽！」JM今次更慰勞工作團隊，留在巴黎玩一星期，吃喝玩樂全包。<br>另外，G-DRAGON（GD）、白百何、Vanessa Paradis及朴信惠等就去Chanel騷，香港代表有袁澧林及倪晨曦，倪晨曦謂遇到袁澧林好開心：「到外地工作，遇到同樣喺香港嚟嘅藝人好開心，呢個新晉女仔下月有新電影上映，到時會自掏腰包支持佢！」<br>撰文：唐如</p></body></html>