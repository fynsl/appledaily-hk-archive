<html><header><meta charset="utf-8"><title>警涉秘撈地產　自己環頭帶客睇樓慫恿僭建天台屋出租</title></header><body><h1>警涉秘撈地產　自己環頭帶客睇樓<br>慫恿僭建天台屋出租</h1><p>【本報訊】《蘋果》接獲匿名舉報，指一名現役衝鋒隊警員在其妻的地產舖從事地產代理工作。記者放蛇調查發現，該警員主力推銷元朗及大埔的一、二手物業，與其駐守的警區相同，睇樓時更公然慫恿客人將村屋天台僭建成劏房出租。警方稱正跟進個案；有立法會議員指，警員在駐守地區做物業代理，或涉利益衝突。<br><br>記者：梁御和</p><p>匿名舉報指，涉事警員姓蕭，洋名Patrick，曾駐守天水圍、八鄉及屯門警署，現為新界北總區衝鋒隊成員，在2012年獲頒長期服務獎章。據悉，蕭除警員正職外，近年同時在元朗八方地產從事地產代理工作，範圍包括元朗、八鄉及大埔等。翻查地監局及車牌紀錄，蕭由2012年開始領有地產代理牌照，登記住址為屯門湖康警察宿舍一單位。<br>八方地產網上專頁顯示，該店曾在今年4月招聘員工，當中寫有蕭的聯絡電話；去年亦有客人留言感謝「蕭先生」替他促成物業交易。查冊顯示，涉事地產舖地址分別有「八方地產投資有限公司」及「八方地產代理有限公司」兩間公司登記，公司股東及董事為張美貞，登記住址同樣是蕭的警察宿舍單位。翻查兩人社交網站，蕭及張疑為夫妻關係，育有一子，曾在地產舖內拍照慶祝生日。</p><p>議員：或涉利益衝突</p><p>記者根據專頁內電話號碼聯絡到蕭，佯稱有意購買村屋，他相約記者到地產舖見面，並偕同另一地產代理到元朗村屋單位睇樓。地產舖內放有蕭的卡片，見面當日他親自向記者派發，睇樓時更不諱言指，「佢連埋天台，如果你有能力喺天台搭多兩間房，有埋廁所，做兩層出租，嘻嘻」。<br>睇樓後，記者隨即詢問蕭有否向警方申報其地產代理工作，蕭得悉記者身份後，只稱「你唔好玩我啦」，不發一言駕車離開。<br>警方發言人指，警員在辦公或公餘時間從事外間工作，須事先申報及獲批，工作內容要符合《公務員事務規例》，否則便違反《警察通例》；發言人指處方正跟進個案，如證實有人違規或違法，將嚴正處理。 <br>退休警司兼香港大學犯罪中心研究員何明新指，警員在未有申報情況下從事兼職不算嚴重過失，一般會遭警告及要求他立即停止兼職；但如有關兼職涉及刑事，則會遭檢控及革職。他又指，警方一般會考慮有關兼職會否影響警員日常工作，及確保不會發生利益衝突等，「好多警察都有兼職做教練或者教書，審批唔係太難」。<br>民主黨立法會議員林卓廷認為事件或涉利益衝突，「喺自己個環頭做代理，會唔會有人透過搵佢租樓買樓提供利益？好令人質疑」。他又指紀律部隊從事兼職有嚴格規定，即使涉事警員向上司申報，獲批機會也甚低，「警察待遇已經幾好，點解仲要做兼職？警員一般都係24小時on call，點樣做兼職呢？廉政公署人員甚至規定係唔可以做兼職」。</p></body></html>