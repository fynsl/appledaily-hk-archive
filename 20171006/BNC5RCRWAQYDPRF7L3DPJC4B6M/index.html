<html><header><meta charset="utf-8"><title>【其實兩個都騎得好】一匹馬不能有兩騎師！葉楚航結果揀咗……</title></header><body><h1>【其實兩個都騎得好】<br>一匹馬不能有兩騎師！葉楚航結果揀咗……</h1><p>一隻馬出賽，當然不可能有兩位騎師啦！<br><br>話說葉楚航馬房的「漸信名駒」前仗由火車潘潘明輝拼入季軍，人馬發揮不錯。上仗9月24日潘明輝停賽，換上巫顯東跑第二，騎得亦佳。但「漸信名駒」周日（8日）再戰，角逐四班1400米，潘明輝已停賽完畢，葉楚航二揀一之下，巫顯東冇得再跑，將換番潘明輝操刀了。<br><br>無論用東東或火車，「漸信名駒」都顯然是機會馬，此駒雖然服役4個馬季只曾1捷，但美國馬其實現時才5歲，踏入今季演出這麼準，很可能如今才真正成熟。<br><br>而且大家要留意，潘明輝季內曾與葉楚航合作3次，得1冠1亞1季全上名佳績，顯然甚得這位廐主信任。<br><br>加上「漸信名駒」官仔身形不算高大，周日升上四班跑兼且見習生減7磅，只需負108磅輕飄飄，毫無疑問可提升戰鬥力。</p></body></html>