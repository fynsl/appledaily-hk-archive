<html><header><meta charset="utf-8"><title>認以往追女首要靚陳冠希講秦舒培：應該係真愛</title></header><body><h1>認以往追女首要靚<br>陳冠希講秦舒培：應該係真愛</h1><p>明日就37歲嘅陳冠希，已有多年冇出新專輯。上個月，佢發行嘅新國語專輯《一隻猴子-第三部曲》面世，日前陳冠希為咗宣傳新碟，接受大陸傳媒訪問，更一次過講晒生命中最重要嘅人——女友秦舒培同囡囡Alaia；最重要嘅一件事─08年閃卡事件。<br><br>以往女友眾多嘅陳冠希，坦言以前識女仔，同一個人喺埋一齊，係因為靚女。遇到秦舒培後，陳冠希自言變咗一個容易滿足嘅人。<br><br>「以前我跟一個人（在一起），覺得這個好像比較好，那個人很美。真正想追求甚麼？不知道。跟她（秦舒培）在一起時我甚麼都沒想，只想怎麼讓她開心，下星期看甚麼電影，下個月去哪裡旅遊。」<br><br>陳冠希認為同秦舒培喺埋一齊，得到一份內心平靜嘅感覺。「真愛的成份，就是我跟秦舒培吧。之前每一個跟我在一起的人，我不知道她們跟我在一起，是因為我是陳冠希還是甚麼。而有次去逛街，舒培看到一件衣服，她說你別給我買，如果你給我買衣服我會打你。<br><br>「有次她問我，你喜歡甚麼？我說北極熊。我小時候看到它們拍的可樂廣告覺得很可愛。然後我生日時，她買了一張機票帶我去北極，看北極熊。」<br><br>陳冠希認為女友以上種種，應該唔會有幾多人為自己做，亦唔覺得對方係因為自己演過咩戲或者唱過乜嘢歌，甚至有幾多錢先去鍾意。「最有趣的地方是，我一首歌，我一部電影她都不知道，我給她看我的電影她會睡着。」<br><br>今年3月，秦舒培為陳冠希生咗囡囡Alaia，令陳冠希終於感受到家嘅感覺。「有時候她拉屎很臭，有時候晚上也會哭鬧。如果是其他人我就罵她了，叫她快點走，但是我寶寶就不會罵，是一個很新鮮、很甜蜜的行為。」</p></body></html>