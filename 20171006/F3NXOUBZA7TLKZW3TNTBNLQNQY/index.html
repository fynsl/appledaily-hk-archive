<html><header><meta charset="utf-8"><title>廣告經綸：優質客戶怎樣煉成 - 文廸晞</title></header><body><h1>廣告經綸：優質客戶怎樣煉成 - 文廸晞</h1><p>中秋節，有位長期客戶G小姐給我短訊：「祝你中秋節快樂──你公司最近好多同事走咩？係唔係我哋太多要求嚇親佢哋？」心諗：同事離職，跟客戶要求太多、workload太重、長期OT任何一樣都不無關係。<br>近年廣告budget明顯手緊了，做的範圍卻放大了，往往聽到客戶說他們沒有錢，但又想做更多。有人乾脆不幹，亦大把人欣然接受。這對4As廣告公司，帶來了長遠及不易磨滅的傷害。當你將貨就價，有時不是單靠一個勇字和「明知不可為而為之」就得，講到製作，是有底價，才有最起碼的質量。如果每次都破底價，只會把長遠質量在溫水煮蛙的模式下唔覺唔覺慢慢拖低。<br>有一次G小姐跟我說：「你的團隊真的很賣力，但不要每單job都做到120分好嗎？當然我不是要求是是旦旦做啦，如果長期每次都如此物超所值，用人用得咁盡，我擔心很難返轉頭。人人都識得用超平價食好嘢，生怕廣告公司很難次次都over deliver，做到人都癲，到時仲邊有人幫你同我做嘢？」聽完稍一定神，還以為迴光返照，不太敢相信自己的耳朵。<br>還有一次，新聞報道了一些有關一位藝人的負面消息，剛巧我們就用了他作為品牌代言人，這很可能會對我們的品牌帶來一些負面的影響。這位G小姐就在短訊安慰我說：「呢排我哋有啲黑仔，但應該ok嘅，不用擔心。」看到這個訊息，真的如得心靈甘露。<br>可能近年因為經濟下滑，做事沒有從前那麼多彈性及buffer，郁一郁可能要抽廣告，或者找來另一位代言人重拍，點可以唔擔心？有時靜下來想到行業的確沒以前易做，但如果人人可以好似這位客戶G小姐，跟廣告公司以長期合作夥伴方式去做事，而不是要榨乾榨淨，動輒得咎，自然可以一起向前走下去。<br><br>文廸晞<br>mailto:heyadmen@gmail.com<br>本欄逢周五刊出</p></body></html>