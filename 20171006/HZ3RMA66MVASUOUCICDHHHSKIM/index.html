<html><header><meta charset="utf-8"><title>床戰英女優珍瑪琪梁家輝憑靚股掀熱潮</title></header><body><h1>床戰英女優珍瑪琪<br>梁家輝憑靚股掀熱潮</h1><p>梁家輝，自從喺80年代由公仔箱跳入大銀幕後，從影至今拍過途逾百部電影，咩種類都有，好似佢套處男作《火燒圓明園》演咸豐皇帝、《表姐，妳好嘢！》中冧鄭大姐（鄭裕玲飾）嘅伍衛國、《92黑玫瑰對黑玫瑰》嘅呂奇、《射鵰英雄傳之東成西就》嘅段皇爺，到近年啲喺《寒戰》中演警務處副處長（行動）李文彬，真係咩種類嘅角色都有，亦難佢唔到。<br><br>但講到梁家輝最令人留下深刻印象嘅電影角色，必數佢1992年嗰套法國片《情人》（The Lover）。<br><br>當年，梁家輝為電影犧牲色相——露股演出，加上同飾演15歲半女主角嘅英國女演員珍瑪琪（Jane March）有情慾戲，成為當年熱話，轟動影壇。<br><br>更甚者，梁家輝更人憑「股」貴，成功進軍國際影壇，曾有傳喺國際間卻曾引起一股與亞洲男人上床嘅熱潮，係咪屬實雖無從稽考，但佢個靚股的確成為一時佳話。<br><br>《情人》於1992年上映，改編自法國女小說家Marguerite Duras同名小說，由《狼圖騰》導演尚積葵阿諾（Jean-Jacques Annaud）執導。故事背景設定於1929年嘅越南，年僅15歲半嘅女主角（珍瑪琪飾）喺回鄉嘅旅途上，遇見已32歲嘅男主角（梁家輝飾）。其後女主角喺學校見到男主角嘅座駕等候，佢毅然上車，男帶女到賓館翻雲覆雨，事後男方邀約女方一齊食晚飯。<br><br>雖然女主角明知自己要跟家人返巴黎，男主角亦要聽從家人意願與另一女子結婚，但兩人仍保持肉體關係，女方更不惜唔返學校過夜。事件終被學校揭發，女方家人得悉後嬲到爆，但得知男方係個富家子，又默許呢個關係發展落去。雖然劇情安排男方如家人意願與另一女子成婚，女主角亦獲男方資助返巴黎，但喺多年之，女主角圓夢成為作家，之後有一日，男方打電話俾佢，話佢知自己其實多年嚟，對女方嘅愛都冇變過……</p></body></html>