<html><header><meta charset="utf-8"><title>龐景峰讚卓林有勇氣</title></header><body><h1>龐景峰讚卓林有勇氣</h1><p>龐景峰與馬詩慧等昨日現身尖沙嘴出席電影首映活動，景峰被問到好友卓林出櫃一事，他表示：「𠵱家年代係2017年，唔係返去80、90年代，我絕對抗議啲人對同性戀有惡意，我好多朋友係同性戀。」景峰就表示不知卓林性向，亦未見過她的另一半：「佢只得17、18歲，比較tomboy啲，出櫃呢樣嘢都要個人了解自己多啲，先可以話畀人聽，我覺得佢好有勇氣，我真係好撐佢。」<br>此外，馬詩慧的大女王曼喜亦已出櫃，她認為作為家長要包容接納：「無論邊種愛都要接受，唔好有芥蒂，我啱啱知道嗰時都接受唔到，但相處落知佢好開心，𠵱家呢個世界咁亂，搵到一個咁愛自己個女，又咁愛對方，佢又咁開心，好難得。」<br>採訪：卓寶花<br>攝影：陳慧安</p></body></html>