<html><header><meta charset="utf-8"><title>陳瀅生日搵猛男跳脫衣舞</title></header><body><h1>陳瀅生日搵猛男跳脫衣舞</h1><p>陳瀅昨日穿着傳統和服現身元朗，為超市擔任揭幕嘉賓，並以日式食材製作盛丼飯。陳瀅首次穿着真正成人祭和服，她覺得能夠成功吸引到大家欣賞目光，甚至比起着泳衣更多，估不到包到實仍有吸引力。前晚中秋節，問到有沒有約會？她笑說：「好dry，同家人食飯，賞吓月就好早瞓，乜都冇做，冇兵，邊有得約，冰皮月餅就有。」她又呻自己幾慘，外界覺得她有好多人約、好多人追，事實是沒有，惟有等去旅行才識朋友，完成手頭劇集，便放假返加拿大探家人兼識朋友。<br>本月22日是陳瀅28歲生日，她說：「應該係一大班姊妹租間酒店房玩，我都係鍾意同女仔出街多啲，咁當然我一定有男性朋友。」當提議叫姊妹們送肌肉男上房當禮物時，她笑指就叫姊妹送此當禮物，還提議要識跳脫衣舞。<br>採訪：馬建華<br>攝影：葉君海</p></body></html>