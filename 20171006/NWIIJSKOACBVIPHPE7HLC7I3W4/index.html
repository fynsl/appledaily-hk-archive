<html><header><meta charset="utf-8"><title>中環在線：美國前國務卿克里加盟美銀 - 李華華</title></header><body><h1>中環在線：美國前國務卿克里加盟美銀 - 李華華</h1><p>據《金融時報》報道，美國前國務卿克里（John Kerry）即將加入美國銀行，擔任全球顧問理事會主席。呢個理事會係由美銀行政總裁Brian Moynihan於2013年創立，目的係幫美銀發展全球性業務，為全球經濟、政治同商業發展提供諮詢。<br>理事會成員每年都會喺全球唔同地區開最少兩次會，14位成員都係國際知名人物，包括前法國財政部部長Thierry Breton、印度富豪 Mukesh Ambani，仲有香港代表，港鐵（066）主席馬時亨㖭！<br>克里擔任國務卿嗰時，曾經遏止核武擴散，又敦促中國釋放劉曉波，國際間都睇好佢今年有機會拎諾貝爾和平獎。佢離開政府之後，亦先後加入耶魯大學做全球事務研究員，同埋卡內基國際和平基金會。<br><br>李華華</p></body></html>