<html><header><meta charset="utf-8"><title>大S俾人笑發福汪小菲手口並用：老婆的臉好小</title></header><body><h1>大S俾人笑發福<br>汪小菲手口並用：老婆的臉好小</h1><p>台灣藝人徐熙媛（大S）早排着住鬆身橫間衫同黑色鬆身褲，身形好似脹咗一個碼，唔少人都以為佢有咗第三胎。不過大S好快就澄清呢個只係美麗嘅誤會，自己未打算再生BB，但亦有啲啲介意俾人話發福。大S之前就試過發火留言：「女明星有多餓沒人能體會，女明星跟正常人一樣會老去，在巨大壓力下，女明星還得生完孩子立刻瘦成木乃伊！雖然職業是自己選的，但有些沒人性的媒體還是嚴重侮辱了女性！老娘要享受人生，女性們也別鑽牛角尖！反正誰攻擊我，我就詛咒他！X！」<br><br>老婆俾人笑，前晚大S老公汪小菲，就趁中秋節，同老婆面貼面晒煙韌外，仲用手遮住老婆3分面，霸氣留言話：「祝大家中秋快樂，老婆的臉好小啊！」<br><br>有網民留言問汪小菲有咩技巧可以做到「小面術」，佢就留言回覆網民：「這是和老婆合影的正確姿勢，要不你的臉往前一些，要不就用手摟著老婆的臉都mark 一下啊。」有網友就講笑話：大S此時內心「老公請你不要把我的粉底擦掉」，汪小菲霸氣答「我老婆從來不打粉底。謝謝。」</p></body></html>