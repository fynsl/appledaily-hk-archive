<html><header><meta charset="utf-8"><title>【寵物籽】三年照顧四隻導盲幼犬　寄養家庭：真係唔捨得分離</title></header><body><h1>【寵物籽】三年照顧四隻導盲幼犬　寄養家庭：真係唔捨得分離</h1><p>【寵物籽：寵愛生命】<br>「佢哋要走嘅時候，高高興興咁着晒制服，同啲訓練員一齊踏出我哋個門口，我哋都真係唔捨得。」 李江明說道，手中不忘捉緊狗帶，腳旁的Cha Cha乖巧地趴着。今年62歲的李江明是導盲犬寄養家庭的義工，一家三口至今已經接養過四隻導盲幼犬，最初女兒在導盲犬中心網站上看到申請寄養家庭的資訊，加上一家人本身喜歡小狗，三年前就決定申請成為寄養家庭。</p><p>李生在大陸生活時養過狗，那時的方式是天生天養，與養一隻將要肩負重任的導盲犬截然不同，「要教佢嘢啦，樣樣嘢都要教，初初細細隻乜都唔識，要教佢一啲生活上嘅規矩。」Cha Cha是一隻黃色拉布拉多犬，剛剛才過四個月的生日，是一個徹頭徹尾的小孩子，在家要教牠大小便、不亂咬東西這些不在話下，最重要的是要帶牠融入社區，稱為「社會化訓練」，當小狗穿上制服走到街上的時候，牠便要學習成為一隻工作犬，主人等地鐵、坐巴士、搭電梯、在餐廳坐下吃飯時，牠不能蹦蹦跳跳，只可安靜地趴在腳旁，也要學會服從基本的指令。<br>想養狗的人有很多，有人選擇去寵物店買，有人選擇領養，而李生一家選擇接養那些要成為導盲犬的幼犬，他們並沒有接觸過視障人士，只是覺得這樣做更有意義，「自己冇諗過真係要領養一隻狗仔喎，養導盲犬有個意義喺到，可以照顧到視障人士，等佢哋將來帶啲視障人士出街。」三年以來，有四隻導盲犬在他們家裏長住過，由Coby、Fraser、Almore到Cha Cha，都是普遍的導盲犬品種拉布拉多，兩黑兩黃。李生退了休，由朝到晚都與小狗相伴，「我同佢接觸得最多㗎，要湊佢啦，日日同佢大小便，要餵佢，成日都對住佢，又要帶佢出街啦。」照顧小狗的責任落在李生身上，但他從不嫌辛苦，「鍾意嘅就唔覺得煩，而且佢聽話，我要出去嗰時放佢入籠，佢都會好聽話自己瞓覺。」為了保護幼犬的髖關節，李生每次都會抱起Cha Cha上落樓梯，但他一點也不介意，「值得嘅，為咗佢嘅健康好啲冇乜所謂啦！」<br>快樂的時光一閃即逝，小狗在李家生活到約一、兩歲，由當初的小孩長大成「狗」，便要離家接受專業的訓練，正式成為一隻導盲犬，成為視障人的眼睛。寄養家庭義工不可私下接觸使用者與狗相聚，即使在街碰到也不能接觸牠，免得令導盲犬分心而影響牠的工作表現。經歷過三次分離，不捨得是在所離免，可是也欣慰。「佢哋走咗之後，又未養第二隻嘅時候，我都覺得屋企寧靜咗㗎，有啲唔慣。」可幸的是，偶爾回到中心參與大型活動時，有機會碰上時，不捨已不再，而是滿滿的自豪。</p><p>第一隻服役中　視障主人最忠心朋友</p><p>回想第一隻在李家成長的小狗Coby，感受猶深，「我見到佢服務嘉濠，我都好開心㗎，佢哋行得咁有默契同自信，我都戥佢哋開心。」Coby是一隻黑色的拉布拉多犬，在台灣出生，李家是牠的第二個寄養家庭，「佢真係好聽話，佢去廁所自己識行去門口，佢行過去之後就擰轉面，好似用身體語言講嘢，邊個帶我去廁所呀？」睡覺時會反肚，做些趣怪的表情，打鼻鼾打得特別大聲，微小的舉動依然藏於李生一家人的心坎。Coby兩歲時離開寄養家庭，與使用者黃嘉濠（Alex）一起接受訓練半年後，正式畢業成為一隻導盲犬。畢業禮當天，李生一家出席，沒有合照，但見證着Coby自信地展開其工作生涯，已心滿意足。現在Coby已四歲，陪在嘉濠身邊有一年半的時間，嘉濠說：「Coby係一隻好關心我嘅導盲犬嚟㗎，佢係一個好敏感嘅小朋友。」那時候嘉濠剛使用導盲犬，要由自己最熟悉的工具手杖轉用導盲犬，經歷了一段十分沮喪的時間，「我覺得自己有好多嘢都唔識，所有嘢都做得唔好，記得有一次我好唔開心，甚至喊咗，Coby行咗過嚟，做咗好多嘢想引我笑，又好親近咁挨埋我度。」<br>又有一次，嘉濠腸胃很不舒服，所以由工作地點走往地鐵站的路上走得很辛苦，由原本十分鐘的路程，花了雙倍時間。聰明的Coby感應到嘉濠的不妥後，主動放慢腳步，「我好肯定咁話你知，佢係知你諗緊乜嘢。」Coby是一隻稱職的導盲犬，每天引領嘉濠的生活；回家下班，就做回嘉濠最忠心的朋友，豐富他的生命。導盲犬一出生就注定身負重任，工作八至十年會退休，牠也許會回到寄養家庭度晚年，如果不會，天各一方之時但願人長久。</p><p>查詢： http://seeingeyedog.org.hk  <br><br>記者：鄧天蔚<br>攝影：鄭明川（部份圖片由受訪者提供）<br>編輯：施明慧</p></body></html>