<html><header><meta charset="utf-8"><title>中環在線：水哥同超模跑馬拉松 - 李華華</title></header><body><h1>中環在線：水哥同超模跑馬拉松 - 李華華</h1><p>恒生銀行（011）公關阿頭兼「長跑達人」張樹槐（水哥）嚟緊11月又跑喇，今次係參加紐約馬拉松，係佢人生第65次馬拉松，24歲美國超模Karlie Kloss都會首次參加，唔知有冇機會撞見呢？<br>紐馬係世界六大馬拉松之一，舊年參加人數超過5萬人，沿途圍觀者差唔多100萬，場面都幾墟冚，而參賽嘅港人接近200名。</p><p>水哥話今年參加嘅名人有Karlie Kloss、奧運馬拉松賽事獲銀牌嘅長跑好手Meb Keflezighi，70歲女跑手Kathrine Switzer亦會參賽，佢50年前勇闖只限男跑手參加嘅波士頓馬拉松，好堅。<br>近排美國社會問題多多，賭城槍擊案令人心慌慌，水哥話，太太會做「跟得夫人」照顧佢，多多祈禱咁話，希望水哥一切順利，拎到好成績喇。<br><br>李華華</p></body></html>