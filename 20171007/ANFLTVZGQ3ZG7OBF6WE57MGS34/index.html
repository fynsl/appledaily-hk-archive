<html><header><meta charset="utf-8"><title>喺主流學校永遠係異類擲物狂：X-Men學校改變我</title></header><body><h1>喺主流學校永遠係異類<br>擲物狂：X-Men學校改變我</h1><p>惹事生非、高空擲物，甚至出入警署，曾經是群育學校畢業生麥子朗的寫照。當時他只得小學1年級，已經因成績及行為不理想被學校鎖定為「問題兒童」，無人理解到原來孩子面對家暴威脅，身心均處於崩潰邊緣。今日男孩長大成人，回憶當日只是想以反叛行為來求救：「我做呢啲野係好想你留意我，好想你睇到我。」幸好，有人及時聽到他的呼聲，他在小學4年級轉讀屬於群育學校的東灣莫羅瑞華學校，3年寄宿生活中遇上同伴和良師，每次想起仍覺自豪：「我地群育學校嘅小朋友，比起出面嘅小朋友可能更加精彩。」<br><br>記者：陳麗賢<br>攝影：陳海威、周志堅、朱家駿<br>剪接：魏利民</p><p>家暴傷害　擲物發洩</p><p>從子朗幼稚園開始，爸爸經常酗酒鬧事，並對母子拳打腳踢，小朋友礙於未懂表達情緒，惟有在學校鬧事。父母在子朗K3時選擇離婚，可惜爸爸取得撫養權，由子朗小一開始一起生活。子朗憶述爸爸當日視自己如「眼中釘」，將自己放在簡陋的貨倉改裝屋「自生自滅」，每日只得一個飯盒：「嗰時每朝起身都喊得好犀利。」子朗因被爸爸虐打而身心受損，繼而採用激進行動發洩：「我喪掟嘢落街囉，即係電芯、獎牌、洗衣機蓋啊。」他回想當日的劣行，無非渴望得到大人關心，可以有人拯救自己：「你地啲人所有焦點都放晒係我度，只不過你係鬧我之嘛。」」</p><p>入讀群育　改變一生</p><p>「我爸爸臨走前，發脾氣飲醉酒，踢嗰張麻雀檯，撞到我膀胱嘅位置，令我去廁所嘅時候突然之間流好多血，我知道我一定要走喇。」10年前子朗因為被爸爸嚴重傷害，決定離家出走並報警求助。之後社署安排子朗到位於石壁的東灣莫羅瑞華寄宿學校讀4年級，附近環山面海，最近建築物是石壁監獄，難怪令他十分不安：「入到去大嶼山，竟然係一個好似山區荒地咁樣，點解好似監獄咁。」 原來學校專收有情緒問題的非主流學生，子朗不但要重新學習紀律，更要和一班新同學共處。</p><p>我們都是異能人</p><p>「有啲同學就會可能用眼神去打量你。」子朗認識有特殊學習需要的同學，發現大家只是表達方式不同，只要花心思了解，也能結為好友：「到我慢慢認識，其實佢地全部都係好funny，同正常人真係冇分別㗎。」一班小朋友在充滿大自然氣息的東灣校園齊齊踢足球做運動，漸漸打開心窗。同學們的故事，竟然讓子朗反思自己的不幸，其實沒有與別不同：「就好似X Men 咁樣，你有異能呢，正常社會會覺得你係怪物。但你去到一間咁嘅X Men學校，大家都有異能嘅時候 ，大家就係正常嘅人嚟。」和一班「異類」同學共處，子朗不但第一次找到同伴，更慢慢學會同理心，不經不覺對自己的不幸也釋懷。</p><p>變成主角　尋獲自信</p><p>子朗一直渴望得到關注，終於在學校願望成真：「逢係miss諗到表演，就一定會諗起我。」老師給孩子機會表現自己，令他們建立自信。加上學校鼓勵多元活動，例如田徑、划艇等，發掘了子朗的運動潛能：「係呢啲慢慢令到我自信心一步一步咁樣番嚟。」子朗更在戲劇課程找到終生興趣，令他今天成為一名演員。他相信這個不一樣的童年，令他人生經驗更豐富：「我直情係自豪啊，話畀人聽我喺呢度住過，我係有咁嘅過去。過去搵自己嘅路係比較辛苦，正正因為咁樣締造咗我同大家一個可以show到自己嘅地方，我唔會比你遜色。」<br><br>見證兒子由問題兒童變成一位演藝新力軍，到底子朗媽媽在12年前經歷了甚麼，令她沒有和兒子一起生活？請留意下集動新聞。</p></body></html>