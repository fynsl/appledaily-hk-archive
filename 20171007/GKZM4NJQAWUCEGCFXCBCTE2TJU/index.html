<html><header><meta charset="utf-8"><title>40歲謝安琪停工追女成功陳茵媺三年抱三誕小公主</title></header><body><h1>40歲謝安琪停工追女成功<br>陳茵媺三年抱三誕小公主</h1><p>42歲嘅鄺文珣，育有兩子，分別係9歲嘅Cadence同7歲嘅Casper，今年佢成功再度懷孕，日前為老公應德榮，添一名千金Chesney，成功追女，真係可喜可賀！圈中其實都有好多藝人都有唔少成功例子㗎！<br><br>陳茵媺(Aimee)<br>Aimee同陳豪13年喺巴黎結婚，同年12月宣佈誕下大仔梓燁，15年2月二仔浩鋒亦出世，育有兩子嘅陳豪，就好想追多個女，最後佢哋成功咁三年抱三，小公主Camilla去年4月出世，好多人都戥佢哋高興。<br><br>謝安琪(Kay)<br>40歲嘅Kay上年演唱會之後，宣佈暫別樂壇，計劃同老公張繼聰追多個，兩人喺上年9月宣佈得償所願，喺facebook宣佈陀女，人妻謝安琪(Kay)今年3月生咗細女張靖(Karina)，囡囡同哥哥張瞻相差十歲。日前Kay就抱埋囡囡一齊去賞月，唔知係咪怕人多，嚇到佢扁晒嘴。( 新聞連結： http://bit.ly/2xTnHmC  )<br><br>林盛斌(Bob)<br>今年37歲嘅阿Bob，同老婆Pearl育有3個囡囡，到去年年底Bob嫂再度傳出有喜，而Bob終於打破外父相宿命，兩公婆今胎追仔成功。Bob仲幫囝囝改花名做「大兜仔」，「大兜仔」係8月出世。(新聞連結： http://bit.ly/2w3ZkRs  )<br><br>徐子淇<br>「千億新抱」徐子淇06年嫁予恒基細少李家誠，婚後密密生，三年抱兩誕下大女李晞彤、二女李晞兒，為李家開枝散葉，10年子淇終於再度懷孕，仲要係「慈姑椗」，三仔俊熹11年出世，15年再生四仔建熹，湊成兩個「好」字。</p></body></html>