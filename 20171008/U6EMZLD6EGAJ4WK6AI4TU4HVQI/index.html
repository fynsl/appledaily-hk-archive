<html><header><meta charset="utf-8"><title>【勝鬪士星如】決戰前夕星如獨家試拳　首度開腔講老婆</title></header><body><h1>【勝鬪士星如】<br>決戰前夕星如獨家試拳　首度開腔講老婆</h1><p>「由第一場比賽，太太都一路睇住我打比賽，一直陪住我成長。」<br><br>台下嘅曹星如除咗謙虛之外，仲好怕醜。雖然佢間唔中都會喺社交平台「放閃」，但好多時都只會見到曹太嘅背影或只係隻手。今次專訪問及Rex當年點追求太太，佢一開始都耍手擰頭：「唔好（問）啦！唔好（問）啦！怕醜呀！」好在nice到爆嘅星如最後都願意答：「係朋友介紹嘅。」今次佢仲首度開腔，分享吓佢哋兩口子嘅感情事。<br><br>雖然曹星如喺職業生涯入面未輸過，但每次比賽嘅傷勢都唔輕，好在Rex身邊一直都有曹太照顧：「佢會幫我洗傷口同埋換膠布，有時打瘀咗，佢會幫我敷冰。」見到Rex有時連鼻都打爆埋，就連fans都會覺得心痛，問到曹太見到Rex受傷會唔會好擔心，Rex就話：「之前試過傷到隻眼腫到一條線，佢見到都嚇親。所以每一次訓練要更加做好啲，咁我唔受傷，佢就唔會咁擔心。」只係簡單幾句，已經感受曹星如對太太嘅愛呀！<br><br>除咗大講感情事，Rex今次仲進行咗獨家試拳，想慢動作睇清楚佢每拳嘅威力，就click以下連結：<br><br>睇星如慢動作出拳<br> http://bit.ly/2fQkjOZ <br><br>記者：植詠珊(Cathy)<br>剪接﹑編審﹑導演：Roy Leung@天馬座<br>攝影：廖達燊﹑Kaman</p></body></html>