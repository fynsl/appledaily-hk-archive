<html><header><meta charset="utf-8"><title>中環在線：玲玲出動睇樓　心水係…… - 李華華</title></header><body><h1>中環在線：<br>玲玲出動睇樓　心水係…… - 李華華</h1><p>風水師麥玲玲一向鍾意投資磚頭，近日又去睇示範單位，走咗去香港興業（480）發展嘅沙田九肚山尚珩，睇完覺得單位同間隔用料唔錯，但聽到意向呎價就怕怕，入場費保守估計以千萬計。<br>佢認為，短期幾個新盤都好吸引，包括長實（1113）中環嘉咸街重建項目My Central、新地（016）北角海璇，原來佢細個住嘉咸街附近，對前者有感情，後者就因為有海景喇。<br>不過佢家陣最心急搵寫字樓，皆因做到風生水起、沿用18年嘅德成大廈料會重建，業主唔再續租，佢要快手搵新寫字樓，無奈中西區可買賣嘅商廈屈指可數，賣得嘅都呎價不菲，搞到佢好頭痕。</p></body></html>