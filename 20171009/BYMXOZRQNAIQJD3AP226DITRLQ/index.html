<html><header><meta charset="utf-8"><title>陳志雲撐實至名歸</title></header><body><h1>陳志雲撐實至名歸</h1><p>陳志雲與王喜前晚結伴撐曹星如，對於有人質疑賽果造馬，志雲昨日強調賽果公平公正：「曹星如贏得好漂亮，第二回合時雙方頭部有碰撞而令曹星如左眼腫起上嚟，但佢仍然堅持打落去，嗰個撞擊唔係因為拳擊攞分而造成，而第七個回合前醫生覺得唔可以再打，基於一般賽規要停賽，要計分睇邊一方贏。佢得獎係實至名歸，唔應該質疑，係應該支持同鼓勵。」</p><p>應消化規則</p><p>志雲續說：「曹星如今次贏technical decision，係指拳手因受傷或割傷而未能繼續比賽，而受傷並非嚟自拳擊，比賽就會即時終止，並直接進入分數判定勝出者。大多數比賽都要打到第四回合以後先可以係technical decision，而冠軍賽就要過半數回合先可以。星如第二回合同對手頭撞頭，判定佢唔能夠繼續比賽嘅時候已經過咗第六回合，而佢先前回合分數領先，所以呢次佢贏technical decision。」王喜同樣力撐賽果公平，認為大家應花時間消化拳賽規則，減低質疑心態。</p></body></html>