<html><header><meta charset="utf-8"><title>【馮仁昭四圍超】雷晴雯靠綜援養大</title></header><body><h1>【馮仁昭四圍超】<br>雷晴雯靠綜援養大</h1><p>雷晴雯、黃夏蕙、楊峰前晚喺荃灣參加「同心關愛愛心自助餐」活動，同30多個長者、單親綜援家庭一齊補慶中秋節，楊峰負責埋單請客，雷晴雯就將籌得嘅善款以現金分贈每個家庭。<br>雷晴雯本身都係基層家庭出身，佢話：「我都係靠綜援養大，所以特別明白箇中生活嘅困難同辛酸，細個時嘅艱苦日子，仲歷歷在目，完全感同身受。」<br>撰文：馮仁昭</p></body></html>