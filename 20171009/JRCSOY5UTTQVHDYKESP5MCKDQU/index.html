<html><header><meta charset="utf-8"><title>報稱課餘做功課多過練歌Celine姊妹檔　行騷賺外快</title></header><body><h1>報稱課餘做功課多過練歌<br>Celine姊妹檔　行騷賺外快</h1><p>現年9歲「小巨肺」譚芷昀（Celine妹妹）昨日趁星期日出活動，在銅鑼灣利園為一童裝店做剪綵嘉賓，更與妹妹Dion一齊行騷，兩姊妹由父親譚順生與母親及經理人陪同到場。Celine兩姊妹大擺甫士兼送飛吻，之後由經理人陪同接受訪問，她透露首次行騷，之前更指導妹妹，她說：「佢太細，唔知點行，其實都係就咁擺甫士之嘛，飛吻就爹哋媽咪同我教妹妹。」</p><p>等Celine消息</p><p>Celine妹妹表示行騷與參加比賽都好玩，返港後的她就忙追貼功課，問到想再參加比賽嗎？她說：「都想，但當然返學先啦！」問到放學後有否練歌？她說：「多數做功課。」之前，Celine妹妹的偶像Celine Dion在twitter留言邀請她去賭城拉斯維加斯做演唱會嘉賓，問會否因當地有槍擊而有所影響？Celine妹妹就望一望經理人說：「暫時未知，我哋等緊消息。」<br></p><p>教妹妹唱歌</p><p>有傳《全美一叮》下屆拒絕小朋友參加，Celine妹妹聞言說：「唔會，全部人都可以參加喎，咁咪唔fair，任何age都可以參加。」問到她的三歲半妹妹可否參加？她說：「邊個都得，有天份就得。」再問會否鼓勵妹妹參加？Celine妹妹說：「佢鍾意囉，唔知妹妹驚唔驚，如果佢鍾意唱歌我會教佢，但唔會逼佢。」對於今次出席活動的酬勞，其經理人表示不方便透露：「公司接咗工作，會先問Celine嘅意願，同埋佢係學生，我哋會以佢返學為先。」<br>採訪：黃曉妍<br>攝影：仇志德</p></body></html>