<html><header><meta charset="utf-8"><title>【美少女•多圖】大灰獸蹄下敗將平淡勝出！馬迷卻睇到流鼻血？</title></header><body><h1>【美少女•多圖】<br>大灰獸蹄下敗將平淡勝出！馬迷卻睇到流鼻血？</h1><p><br>外號火車的見習騎師潘明輝，9月27日贏「平天下」後近排靜靜哋，冇咗早排嗰份連勝氣勢。卒之火車今午（8日）在沙田馬場重開，蘇偉賢馬房次熱門「鐵胆王」在潘明輝胯下一放而回，勝出第八場三班田草1200米，該駒單Win及組合獨贏A1分別派29及14.5元。<br><br>「鐵胆王」上賽9月10日跑同班同程1200米，不敵1300磅大灰獸「平湖之星」屈居亞軍，「平湖之星」再出升上二班亦勝，「鐵胆王」可謂非戰之罪。<br><br>「鐵胆王」復課加強操練，9月26日泥地試閘靠放贏一條街返嚟，操得更fit，最重要是這天對手再無「平湖之星」，結果一如試閘，照辦煮碗沿欄領放，就此帶返終點，令對手食塵，大勝兩馬位。賽後一位黑衣美女為「鐵胆王」拉頭馬，上半身密密實實，下半身卻大show美腿兼露趾高跟鞋，吸睛程度更勝「鐵胆王」本身，唔知馬迷會否睇到流鼻血？<br><br>「鐵胆王」錄得本身自上季初由容天鵬轉投蘇偉賢馬房後首捷，而蘇偉賢累積連勝五個賽日，更是氣勢旺盛。<br><br>第八場開出大熱Q，大熱「財高八斗」跑第二，同頭馬「鐵胆王」包辦4.8倍全場最熱一瓣連贏。三、四名分別為「威信」及「英明勇將」，四重彩派3,399元。</p></body></html>