<html><header><meta charset="utf-8"><title>中環在線：小小超搵AIG前掌櫃做獨董 - 李華華</title></header><body><h1>中環在線：小小超搵AIG前掌櫃做獨董 - 李華華</h1><p>電盈（008）主席「小小超」李澤楷除咗搞電訊外，自己私人投資仲有富衛保險，唔知係咪因為呢個緣故，小小超似乎喺保險界識落唔少friend，幫電盈董事會搵到兩位保險猛人坐鎮。<br>電盈噚日宣佈，搵來David Lawrence Herzog做獨立非執董，大家可能對Herzog唔太熟悉，今年57歲嘅佢其實係保險界老行尊，2016退休前擔任AIG執行副總裁同財務總裁7年幾，之前仲做過好多間美資保險公司。Herzog有執業會計師資格之餘，仲係壽險管理協會嘅資深會員。<br>除咗獨董之外，電盈非執董名單上另一位保險界猛人就係謝仕榮。單憑佢服務友邦（1299）同前身AIG近半個世紀，就已經稱得上係保險界元老級人馬。<br><br>李華華</p></body></html>