<html><header><meta charset="utf-8"><title>頻傳分居兩公婆一鋪過解釋陳自瑤指王浩信惹是非</title></header><body><h1>頻傳分居兩公婆一鋪過解釋<br>陳自瑤指王浩信惹是非</h1><p>王浩信和陳自瑤（YoYo）結婚6年，最近不斷傳婚變，傳王浩信暗撻蔡思貝，又指二人已分居，縱使王浩信多次否認，傳聞仍然越炒越熱。昨日兩公婆合體現身，夥拍陳敏之母子出席天水圍一個廣場活動。雖然密斟、蹺手、攬腰做到足，又一唱一和強調夫妻關係不變，惟王浩信全程笑容牽強，YoYo則表示絕對信任老公，指他人紅惹是非。</p><p>王浩信與YoYo最近被傳已分居，昨日二人出席天水圍一個廣場活動，是婚變傳聞後首度合體現身，二人舉手投足皆成為傳媒焦點。王浩信穿上整齊西裝，襯老婆的鮮紅色露肩短裙，上台時，YoYo伸手蹺老公，王浩信一度用手輕托老婆纖腰，YoYo全程面帶笑容，但王浩信笑容明顯牽強。<br>王浩信近年事業起飛，但緋聞不絕於耳，早前傳他暗撻合作拍劇集的蔡思貝，約對方閉門打邊爐，又駕車直闖蔡思貝的香閨。YoYo昨日在老公陪同下，首度開腔回應：「其實好耐之前，佢可能有事嗰次，我已經講過我哋冇事，我哋好好。」對於傳聞未停過，YoYo說：「咁可能佢呢排多劇，即係……呀，人紅自然是非多啦！」王浩信續謂：「主要係我哋好少一齊post，之後就多啲揣測。」</p><p>忙女兒考小學</p><p>YoYo續說：「其實佢一直都好好，我呢排要忙屋企嘅嘢，小朋友今年要考小學，𠵱家係面試高𥧌期，有太多嘢要準備，要睇好多資料、報名，呢段時間我專注咗呢樣嘢。佢話『唔緊要，呢啲新聞等我去回應啦，你唔使煩，可以專心去做自己嘢』。」王浩信則表示：「呢段時間我哋真係忙緊小朋友學業，咁佢係好辛苦，每日大量資料要處理。」<br>有傳王浩信冷落老婆，YoYo即力挺老公說：「佢自己都有話佢冷落我㗎，佢有時間會盡量陪我囉！」王浩信即說為搵食沒辦法。至於會否質問老公緋聞？ YoYo笑笑口說：「唔需要質問，對老公梗係絕對信任啦！」</p><p>想一家去旅行</p><p>王浩信又謂一家三口未試過去旅行，他說：「梗係想，暑期已經想，但我都安排緊，除太太外，我更想同囡囡去旅行，佢咁大個女都未試過一家三口去旅行，但旅行要十日八日，暫時工作上安排唔到，希望完咗今年工作先，佢都明白我係一個事業心較重嘅人。」<br>兩公婆昨日受訪全程一唱一和，YoYo說理解老公工作太忙，王浩信即向太太講thank you，有傳二人出街零交流，王浩信無奈說：「戴咗面罩都見到黑面？其實黑眼圈喺我度呀！噚晚收28、29，其實畀啲空間我哋啦。」<br>YoYo再補充：「我哋有交流，俾人寫到冇箒。」她又澄清不想生仔傳聞：「之前好多新聞話我哋唔想生小朋友，因為關係變差，其實我從來冇講過唔生，每次訪問都係話隨緣，因為佢實在太忙，忙到根本冇時間。」<br>採訪：馬建華<br>攝影：葉君海</p></body></html>