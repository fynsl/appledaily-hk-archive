<html><header><meta charset="utf-8"><title>親生老竇唔認賬吳綺莉為家計努力開工</title></header><body><h1>親生老竇唔認賬<br>吳綺莉為家計努力開工</h1><p>卓林承認出櫃喺ig貼相稱「I'm gay」，另一半係網紅密友Andi。吳綺莉話最重要係心地善良，錫佢個女比任何嘢重要，佢仲多次重複稱「抱孫仲大鑊，要養佢又要養孫」。<br> <br>早幾個月前，曾有報道指卓林同父異母嘅哥哥房祖名，一直都好關心卓林，知道吳綺莉有經濟壓力，出手資助吳綺莉母女於大坑買樓安居。<br> <br>吳綺莉呢幾年確實為咗卓林勞心勞力，早前吳綺莉喺翁靜晶陪同下開記招，澄清冇拎過成龍一毫子，而大坑物業，吳綺莉係動用咗母親遺產，加上出售上海物業後購入。但過程算係幾波折，事關去年11月吳母離世，上海方面凍結吳母遺產，要交60萬解凍資產，翁靜晶仗義借錢給吳綺莉，先順利解決問題。至於祖名方面，當時有台灣傳媒報道，祖名身邊人否認幫助過吳綺莉母女，又謂很少與父親見面，談話內容亦不會提及妹妹，祖名及卓林更加係從未見面。<br> <br>吳綺莉早年曾於DBC數碼電台主持節目，翁靜晶亦介紹過吳綺莉擔任教畫畫工作，現時吳綺莉為奇妙電視主持節目《空間改造王》，有時又會應邀出席商演活動，幫補家計。</p></body></html>