<html><header><meta charset="utf-8"><title>陳啟泰歡迎ViuTV派錢搶攻2018陳慧珊拉老公出鏡</title></header><body><h1>陳啟泰歡迎ViuTV派錢搶攻2018<br>陳慧珊拉老公出鏡</h1><p>【ViuTV】陳慧珊、麥家琪、陳啟泰、陳國邦、王貽興及AV女麥紫莉等昨日出席ViuTV在九展舉行的「2018年節目發佈會」，陳慧珊與丈夫鍾家鴻在節目《婚姻五重奏》中亮相。而會上重點介紹明年推出的派錢節目《Good Night Show》，屆時將送出總值超過1,000萬元的獎金及獎品。除派錢節目外，ViuTV更推出節目《G-1格鬥會II》等。</p><p>開心有話事權</p><p>有份演出《婚姻五重奏》的陳慧珊，與老公鍾家鴻一同演出，陳慧珊說：「初時搵我哋拍真人騷，講婚姻但唔係咁好，最終可以有好大嘅自由度，講自己嘅故事。老公第一次出鏡，好開心自己能夠produce呢件事有話事權，可以控制到節目質素，自己對做幕後都好有興趣。另外𠵱家寫緊一個題材，關於人生選擇，向呢個方向去做，希望能夠貢獻社會，節目製作仍然傾緊。」</p><p>叫AV女減肥</p><p>麥家琪在《G-1格鬥會II》打完一場比賽便功成身退，她說：「拍完之後整親頸舊患，打完之後即走，冇後悔參與，都唔辛苦，我覺得未係發揮得最好，因為比賽都要講經驗，今次輸咗應該冇復活賽制。」對於拒與麥紫莉合照，她解釋：「Group photo影咗，我覺得唔需要再兩個人影。」可覺對方形象欠佳？麥家琪說：「唔係，我哋都有交流，佢係好乖嘅女仔，好純品，佢只係畀朋友害，佢好乖唔出聲，不過如果佢瘦啲會好啲，可以啱做呢行。」陳啟泰以過來人身份透過《有病》節目分享飲食禁忌及心得，對於推出派錢節目，他說：「送錢節目係歷久常新，非常贊成推出。」他稍後為ViuTV拍外判劇演黑社會大佬。<br>採訪：張俊銘<br>攝影：沈健程</p></body></html>