<html><header><meta charset="utf-8"><title>灰變金，一擊男 - 陳也</title></header><body><h1>灰變金，一擊男 - 陳也</h1><p>本周最美，是曹星如的世紀22連勝，這條金腰帶，令本來很灰很灰的香港，現出一絲溫柔金光。好打得，是真的，車大炮，吹水作大的高官領導，唔該借歪啦，動輒笑淫淫幫2.0笠高帽、講開局好順利的茂利擦鞋仔，想抽水？死遠些啦。開局？幾時輪到你們！試吓做沙包先講！<br>贏點數，拳壇君真。政壇呢，大石砸死蟹，一言堂的西九一地兩檢，當官那幾位大言不慚：所有其他方案都係不切實際，無新意，行唔通，無得傾，講完！這是什麼民意啊，擂台未亮燈，政府已經撲出，一拳直揪埋對手的鼻梁，裁判配合主旋律，宣佈拳套都未戴好的市民已被KO，被出局！這樣的拳賽，政府想贏N次金腰帶都得，市民永遠被砌，被扁到爆眼，被一round清袋。民意，血肉模糊。爭取公平作賽，要有坐監心理準備啊。國歌唱抑或噓，誰來判斷？窩在上訴庭的楊法官只聽到一股歪風而對殺無赦撞聾，判辭宣告，走音的你，噓得暴力。自辯嗎？上網睇one-punch man漫畫好過。中譯「一擊男」。若然市民一人一擊，能把灰變金嗎？</p></body></html>