<html><header><meta charset="utf-8"><title>財女手筆：洗脫不孝罪名買滙控？ - Melody</title></header><body><h1>財女手筆：洗脫不孝罪名買滙控？ - Melody</h1><p>大笨象又變身小飛象，話說今個星期四將會除淨嘅滙控（005），昨日創過9年新高，加上又到派息除淨，相信短期仲有得升！<br>小飛象派息穩定，昨日收市價報78.6元，現價都有5厘息，好過唔少投資產品。當然，我都聽過唔少人話，終於擺脫不孝子、不孝女之名，因為滙控上次見逾70蚊，唔少仔女都叫阿爸阿媽入貨，話收息好，當然心底都夢想滙控重返紅底股，咁就財息兼收，可惜滙控一路跌到喊，唔少父母因而覺棺材本血本無歸，仔女背上不孝重罪，不過話時話，比起放銀行，相信投資保守嘅老一輩，至少收咗好多年唔少股息，雖然可能嚇到心臟病!<br>大行現在又睇好小飛象，加上香港息口跟美國，都有上升趨勢，香港業務淨息差相信會更加理想，業務向好，今次又可以繼續叫阿爸阿媽入貨啦？<br><br>Melody</p></body></html>