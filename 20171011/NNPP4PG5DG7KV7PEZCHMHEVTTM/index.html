<html><header><meta charset="utf-8"><title>肺癌又奪命資深動作演員　韓國材病逝</title></header><body><h1>肺癌又奪命<br>資深動作演員　韓國材病逝</h1><p>邵氏動作演員韓國材前日因末期肺癌離世，終年69歲。這也是繼中秋夜化妝大師陳文輝，一周內接連有兩名圈中人因肺癌逝世。韓國材演出過逾百部電影，在多部電影中擔任男主角，武功兼備詼諧。在圈中他人緣極好，跟大哥級人物如劉家良師傅、洪金寶及成龍等合作過。韓國材的後事由其兄長及兒子負責，葬禮定於本月27日在鑽石山火葬場舉行。</p><p>韓國材晚年在老人院療養，早前因不適送院，至前日終不敵肺癌辭世，終年69歲。香港動作特技演員公會秘書長黃家良昨日證實韓國材的死訊，他接受電話訪問時透露由韓國材兄長及兒子通知他：「佢噚日喺醫院離世，韓國材本來住老人院，唔舒服送咗去醫院。係佢阿哥同阿仔通知我哋，我哋會同佢家人保持聯絡，睇佢哋有乜嘢要幫手，暫定本月27日喺鑽石山火葬場火化，應該係一日做晒。」</p><p>邵氏武術訓練班學員出身的韓國材，原本星途平平，後獲導演桂治洪賞識開始在電影中擔正主角。據熟悉他的圈中人表示，因為韓國材在圈中人緣極好，所以能分別遊走劉家良師傅、成龍及洪金寶之間，拍攝他們的電影。稍後韓國材加入佳藝電視，最為人津津樂道的是在經典劇集《神鵰俠侶》中反串，分別飾演裘千尺及孫婆婆。</p><p>馬海倫叫師父仔</p><p>邵氏出身的馬海倫當年曾與韓國材學師，她昨在電話中說：「我喺邵氏學武術班時，佢（韓國材）都有嚟指導，人非常風趣，身手敏捷，尤其翻觔斗，佢好好人，好可惜。」馬海倫表示當年一班同學都叫韓國材為「師父仔」：「就係佢後生，但功夫了得，先叫佢師父仔。近年癌症都帶走多位前輩，其實有癌症有幾多個醫得好，得個捱字。」她也慨嘆說：「盡量食得健康做多啲運動，不過身體細胞組織變壞都冇得防，活得開心。」<br>同樣是邵氏出身的邵音音，曾與韓國材合作過好多次，她大讚對方好人：「我以前有同韓國材合作過笑片，片場內外大家都好開心，佢對人友善。我知佢病咗一段長時間，佢一直喺內地，大家少聯絡，病真係冇辦法。」</p><p>轉投資拍戲損手</p><p>韓國材於80年代中從事投資電影，可惜損手收場，只偶爾客串。在90年代三級片興起，韓國材亦曾演數部三級電影，於《四度誘惑》中，韓國材發揮搞笑本色，扮演鹹濕大軍閥，之後斷斷續續演出不同作品。96年跟任達華合作電影《金榜提名》，對於韓國材離世，任達華感到可惜：「佢係一個特別演員，喺香港搵唔到，佢嘅離世我感覺好可惜。我同佢拍戲時，有傾有講，好唔捨得佢。」<br>03年韓國材拍過杜琪峯執導、劉德華主演的《大隻佬》，11年接拍麥浚龍及鄧麗欣主演的電影《保衛戰隊之出動喇！朋友！》成為他最後的作品。<br>採訪：比華利、李森</p></body></html>