<html><header><meta charset="utf-8"><title>科大拍拖變甜蜜食堂朱晨麗、何廣沛互餵蛋糕</title></header><body><h1>科大拍拖變甜蜜食堂<br>朱晨麗、何廣沛互餵蛋糕</h1><p>【爆相爆片】小鮮肉何廣沛因為拍電視劇《超時空男臣》做小太監彈起，今年29歲的他跟同劇飾演二小姐的朱晨麗傳出緋聞，有指他們日對夜對，加上多場親熱戲催情之下，成功撻着，不過何廣沛因為不想錯失上位機會，怕姊弟戀見光死，只好將近一年的戀情收埋。</p><p>何托頭望女方</p><p>兩個月前，何廣沛生日，朱晨麗網上貼出一張扮咀何廣沛的相，留言道：「生日快樂大個仔啦，生生性性吖！」事後二人被問拍拖一事，男方指想專注事業，沒時間拍拖，女方表示該相是劇照。但是《超時空男臣》播完一段日子，宣傳期已過，何廣沛和朱晨麗又被發現單獨約會撐枱腳，地下情最終曝光。<br>日前下午2時許，讀者黃小姐見到何廣沛和朱晨麗在科技大學飯堂拍拖，黃小姐透過《蘋果》「爆相爆片」指，在科技大學飯堂見到戴着黑超的朱晨麗，和戴着眼鏡和cap帽的何廣沛飲下午茶，黃小姐表示二人坐得好貼近，何廣沛不時托頭凝望女方，恍如一對普通情侶，黃小姐說：「睇得出佢哋好sweet，不時你餵吓我，我餵吓你食枱面件蛋糕，最後佢哋仲影咗張自拍。」</p><p>前言不對後語</p><p>事後朱晨麗回應傳媒，最初她說：「日日拍劇好忙，冇時間約人食嘢！」不過，當她知道被拍到撐枱腳的相，便說：「大家係好朋友，難得嗰日唔使開工，咪約吓食飯見面。」問到有否機會發展，她說：「將來嘅嘢都冇人知，順其自然喇！」<br>採訪：王梓嫚、唐心悠</p></body></html>