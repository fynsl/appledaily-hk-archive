<html><header><meta charset="utf-8"><title>中環在線：藍鼎搵G-Dragon做代言人 - 李華華</title></header><body><h1>中環在線：藍鼎搵G-Dragon做代言人 - 李華華</h1><p>藍鼎國際（582）喺濟州嘅主題樂園上月底正式開幕，呢個佔地250萬平方呎嘅綜合渡假區入面，有一個「朝聖」地方，就係GD Cafe，即係韓星權志龍（G-Dragon）主題咖啡廳，將於今年底前開幕。<br>原來樂園早排搵咗G-Dragon做代言人，雖然無披露代言人金額幾多，但高級副總潘志偉（David）就話，G-Dragon除咗唱歌跳舞勁之外，仲識設計，所以佢有份參與GD Cafe設計㗎。<br>至於呢個200幾平方米嘅Cafe，就會喺「YG娛樂小鎮」入面，園區內有美食店、精品店等，畀粉絲買下G-Dragon嘅周邊產品。<br><br>李華華</p></body></html>