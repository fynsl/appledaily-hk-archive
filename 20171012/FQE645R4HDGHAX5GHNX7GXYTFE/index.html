<html><header><meta charset="utf-8"><title>屢敗屢結　女友年輕30載陳觀泰73歲又再婚</title></header><body><h1>屢敗屢結　女友年輕30載<br>陳觀泰73歲又再婚</h1><p>現年73歲的陳觀泰在10年拍過郭子健跟鄭思傑聯合執導的電影《打擂台》，戲中飾演曾經叱吒風雲的鐵拳拳王，電影口號是「唔打就唔會輸，要打就一定要贏」。事實上自幼習大聖劈掛拳的陳觀泰，早在70年邵氏時代紅極一時，憑着由張徹執導《馬永貞》一片成名，戲中他單挑外籍巨人，贏盡掌聲，更演活馬永貞這個角色。在當年跟當紅的姜大衛、狄龍可以說是齊名。</p><p>婚後內地定居</p><p>陳觀泰在28歲時在事業上成為人生贏家，但情路上並不平坦，先後跟邵氏女星盈盈、無綫藝人黃造時拉上關係，跟台灣女星方怡珍及趙婷婷的兩段婚姻，都是離婚收場。屢敗屢戰的陳觀泰並未氣餒，他在港再入紙申請結婚，昨日記者在金鐘的婚姻註冊處資料發現，陳觀泰上個月申請跟43歲的湯利萍排期註冊，年齡相差30年。申請書上陳觀泰申報為離婚，而湯小姐則為未婚，兩人報住的地址同為內地廣東省中山市。<br>昨日泰哥接受電話訪問時承認再婚，他說：「多謝晒，喺香港註冊，但仲未決定邊日，低調啲啦。到咗咁嘅年紀，有個人照顧吓，拜託你哋唔好同我寫咁多嘢。」問到跟湯小姐的相識經過，陳觀泰以私人事不想透露太多，亦沒有打算大搞擺酒，註冊的原因是想給女方一個交代，他說：「大家識咗四、五年，婚後都會喺內地定居，會返香港同啲最親近嘅朋友食飯，內地都係同啲圈內、最親近嘅人食飯啦。有時啲嘢對我哋公眾人物有壓力，咁嘅年紀唔想承受，希望你哋諒解。」</p><p>友稱拍拖低調</p><p>另外，據跟陳觀泰熟稔的圈中人透露，知道對方有一認識多年感情穩定的女朋友，但不知道結婚，知情人士說：「泰哥有提過有位女朋友，不過好神秘比較低調，大家出嚟食飯都好少見佢帶女朋友一齊。」<br>採訪：黃曉妍、何永寧</p></body></html>