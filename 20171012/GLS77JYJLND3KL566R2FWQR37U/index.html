<html><header><meta charset="utf-8"><title>新劇新緋聞王浩信陳偉琪互稱：唔識對方</title></header><body><h1>新劇新緋聞<br>王浩信陳偉琪互稱：唔識對方</h1><p>人夫王浩信的緋聞停不了，繼被傳跟蔡思貝「開房」打邊爐，結果日前要孖老婆陳自瑤（YoYo）合體出活動，夫妻檔頴銀兼闢謠，以為平息婚變風波，怎知又有雜誌指王浩信拍《溏心風暴3》時，疑與小花陳偉琪過從甚密。昨日王浩信和李佳芯到旺角出席手袋品牌活動，又要為緋聞解畫。</p><p>陪女兒面試</p><p>由於品牌即場送上刻有YoYo名字的手袋給王浩信，問到是否打算送老婆負荊請罪？他承認少時間陪老婆，但老婆卻不太喜歡手袋，他說：「以前都有送手袋畀佢，不過佢覺得唔啱心水，佢鍾意實際，財政上、經濟上多啲support佢就OK。事實老婆喺家庭上付出好多時間，自己都希望能夠做到佢乜都唔使擔心，就係我最大任務，佢只係專注喺屋企，付出時間就OK。」問到YoYo是否慳家型老婆？他笑說：「佢稱自己係智慧女神！」<br>至於跟陳偉琪的緋聞，王浩信即認真澄清：「我唔識呢個女仔，唔好傷害人，我同佢喺《溏心3》係唔同線，冇同場合作機會，不過傳媒寫，如果吸引到觀眾睇套劇都OK，不過真係唔好傷害人，今年特別多桃花，希望轉化做fans力量。」為了撇清婚姻亮紅燈傳聞，王浩信不但事先張揚會陪女兒去小一面試，昨凌晨YoYo在社交網貼自拍照，王浩信更即時給like以示關注。</p><p>私下零接觸</p><p>疑似小三的陳偉琪接受傳媒訪問，也跟王浩信劃清界線：「其實我完全唔識王浩信，大家都冇合作過，私底下完全係零接觸，最多係喺公司走廊撞到點吓頭，我睇完單新聞之後，直頭覺得自己躺着也中槍，真係好無辜，我唔會做第三者，咁樣係好傷害人哋屋企！」<br>採訪：張俊銘<br>攝影：陳俊強</p></body></html>