<html><header><meta charset="utf-8"><title>財經評論：港人有樓萬事足</title></header><body><h1>財經評論：港人有樓萬事足</h1><p>火力全開的林鄭月娥，在施政報告論壇形容首置上車盤「只係希望為各類收入嘅家庭重燃置業希望」、「社會係需要一個期盼」。<br>政策重點就在這。那管首置上車盤供應少要爭餐懵、最快數年之後先賣樓、價錢是個謎、甚至乎數年之後跟「港人港地」及「置安心」一樣無疾而終或者腹死胎中也好，至少有群人這幾年也會抱住置業希望。<br>世界上沒甚麼比希望更加使人着迷。荃灣全．城匯6球內撻定貨得1間，還是有數以百計市民碰運氣。明知一個人生命裏頭中六合彩頭獎機會率近乎零，中秋金多寶馬會照舊排長龍。只要有置業希望，中產工作再苦也會捱住，儲首期才是王道。那怕數年後這群人首置上車盤抽不中，你擔心會無發展商推售大西北納米樓盤、吸盡這些希望落空的中產數年儲下來的血汗錢？<br>當年大學強制選修3個通識課程方可畢業，於是乎隨意挑選了一科有關中國文化的科目。事隔多年，課程內容當然忘得一乾二淨，但四眼教授有番話說得很白，意思大概是這樣：「睇番中國咁多年嘅歷史，有咩情況下會出現起義？就係當佢哋有兩樣嘢俾人搞，塊田同仔女，唔係講咩理想、信念。」<br>古代田地兼具提供食糧同居住，四眼教授口中的兩樣事物，換個時空在2017年的香港，應該是三件事：飯碗、層樓同生育。<br>當昨晚林鄭月娥以順民遍地的新加坡來解釋自置居所比例高好處，「一個社會要穩定，其實能夠擁有自己嘅房屋呢係一個幾好嘅基礎」，四眼教授那番話又從我腦海浮起。<br>記者：陳東陽</p></body></html>