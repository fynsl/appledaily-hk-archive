<html><header><meta charset="utf-8"><title>中環在線：恒大捐錢夠落力 - 李華華</title></header><body><h1>中環在線：恒大捐錢夠落力 - 李華華</h1><p>恒大（3333）主席許家印啱啱做咗胡潤百富榜中國首富，原來佢連捐錢都係第一。企業慈善捐款基金會噚日公佈2016年「香港上市公司捐款排名」，排第一嘅恒大舊年捐咗17.98億，佔集團利潤9.13%。</p><p>基金會數據顯示，2016年一共有881間主版上市公司捐錢，共捐出127.65億元。以地產與銀行企業捐得最多。排名方面，恒大排第一，其他捐錢最多嘅公司，排名先後係滙控（005）捐10.62億、中國神華（1088）捐8.84億、嘉能可（805）捐6.51億同騰訊（700）捐6.37億。<br>基金會聯合創始人葉建剛話，雖然舊年主板公司捐多咗錢，但仲有48%公司冇捐錢。佢希望呢個捐款排名可以畀上市公司參考同行捐款額，做多啲慈善，關注多啲社會企業責任。<br><br>李華華</p></body></html>