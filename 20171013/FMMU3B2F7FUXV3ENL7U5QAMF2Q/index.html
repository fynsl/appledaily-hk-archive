<html><header><meta charset="utf-8"><title>果然有皇帝風采！沿住C欄跑　居然識贏唔識輸</title></header><body><h1>果然有皇帝風采！<br>沿住C欄跑　居然識贏唔識輸</h1><p>禮拜六（14日）沙田七草三泥賽事，草地用C欄作賽，睇番最近9月10日同一移欄賽事，當日雖然有「歐洲巨星」、「七彩」及「平湖之星」擺前贏馬，不過全屬賽力較高之大熱門，反而其餘場次差不多由居中後上馬包辦頭馬，如「津津樂道」、「電訊大炮」及「君臨大地」等，故此靠後勁食糊馬絕對不能輕視。<br><br>今戰列陣馬中，頭場「神電金剛」跑田C欄曾兩勝，亦是全場唯一贏過此移欄之參戰馬，憑較佳場地性能有力食頭糊。第三場「皇帝誥令」兩次跑田C欄都未輸過，有權回復好表現。<br><br>至於三場泥地俱跑1200米，今季五場同程之放頭馬最差都跑第四，證明放頭跑點都着數啲，第四場「勇冠多」、第七場「老友記」及第九場「花月流星」等擅跑泥地之快放馬可優先留意。</p></body></html>