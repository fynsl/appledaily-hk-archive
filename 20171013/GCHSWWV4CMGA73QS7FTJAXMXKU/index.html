<html><header><meta charset="utf-8"><title>琦琦心疼囡囡曬到甩皮</title></header><body><h1>琦琦心疼囡囡曬到甩皮</h1><p>名模琦琦和談善言等昨日在中環出席法國水晶品牌開幕活動，琦琦上月29日生日，她說：「我從來唔慶祝，好忙，成日飛嚟飛去，同老公一齊日日都生日，嗰日只係同屋企人切蛋糕，有個好老公同咁乖嘅女都夠。」<br>琦琦</p><p>琦琦表示早前與囡囡任晴佳（Ella）到墨西哥旅行，因為Ella太愛陽光海灘，所以曬傷皮膚，甩皮兩個月。不過她稍後會趁學校假期再帶Ella到泰國布吉和曼谷，琦琦說：「兩日去海邊，其他日子在巿內，我訂咗Villa，佢同啲同學住一層，呢個假期係鼓勵佢嘅禮物。」同場的談善言特別作女性化打扮到場，問到男友可會投訴，談善言停頓一會才答：「冇，我𠵱家單身，分手幾個月，因了解而分開，暫時工作先，我仲忙搬屋。」<br>採訪、攝影：羅慧敏</p></body></html>