<html><header><meta charset="utf-8"><title>【尋人啟示】新興日馬之王係佢！聯同四駒再顯威風</title></header><body><h1>【尋人啟示】新興日馬之王係佢！<br>聯同四駒再顯威風</h1><p>華人練馬師羅富全俾馬迷叫得做新人王，皆因呢位今季新開倉嘅練馬師似足佢舊波士蔡約翰嘅手法，採取重田輕谷嘅方針，於季內頭六次沙田日賽均見到佢嘅戰馬跑第一。<br><br>雖然今期日馬跑周六（14日）而非周日，但相信都唔會影響呢位今季新人王嘅部署，阻止唔到佢連續第七次日賽行入凱旋門嘅成就。<br><br>唔好睇小羅記呢期只出四匹馬，陣容似乎比較單薄，其實佢今季報名一直都以精兵制出擊，而且呢次亦有唔少實力馬列陣，當中角逐第七場三班泥地1200米的「威風霸皇」正是表表者。<br><br>上仗「威風霸皇」喺柏寶胯下於最後直路俾「魔連奴」嚴重受阻，立即抽返出嚟望空後，都可以造出全場最快末段時間。即使最後跑第5名未能上名，皆因陣上意外影響，並非人馬嘅冇實力。<br><br>今次轉場跑泥地亦都冇問題，上季最後一仗就喺泥地1200米沿途蝕到嘔，都追到一席亞軍，明顯「威風霸皇」泥草皆能嘅馬，今仗補中真係好大機會。</p></body></html>