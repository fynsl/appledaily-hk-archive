<html><header><meta charset="utf-8"><title>隔牆有耳：卿姐回歸立會撐689「德政」 - 李八方</title></header><body><h1>隔牆有耳：卿姐回歸立會撐689「德政」 - 李八方</h1><p>冇做立法會議員後，白鴿黨前主席劉慧卿甚少現身立法會，不過下周二卿姐將罕有「回歸」立會，不過今次就唔係用議員身份，而係以巿民身份喺會議發表意見。原來立會《2017年僱傭（修訂）條例草案》委員會下周二開公聽會，聽市民同相關團體對草案意見，八方記得當年卿姐退出議會時話，佢跟開議題會繼續跟，外傭權益正正係佢長年關注嘅一個議題。<br>卿姐同八方講，呢個條例草案係689任內非常罕有嘅德政，今次係想支持政府，若成功修例，中介公司濫收外傭介紹費嘅最高罰款，將由過去5萬元變成35萬元，仲隨時坐3年監，認為政府嘅修例做得咁辣係因為條例太多漏洞，相信今次修例對無良中介公司有阻嚇作用。卿姐今次仲以巿民身份寫咗份意見書畀立法會秘書處，貫徹佢做議員時一絲不苟嘅作風。</p></body></html>