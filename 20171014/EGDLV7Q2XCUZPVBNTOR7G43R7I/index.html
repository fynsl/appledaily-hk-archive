<html><header><meta charset="utf-8"><title>社運素人盼入獄啟發港人反抗</title></header><body><h1>社運素人盼入獄啟發港人反抗</h1><p>【本報訊】接連有前學生領袖入獄，香港人學懂了「政治犯」3個字，紛紛走上街頭聲援。鎂光燈外，有些被告或許不為人認識，也值得關注記住，當中包括佔旺案中的被告陳寶瑩及關兆宏。他們說無悔為佔旺入獄，慨嘆參與社運代價越來越高，亦擔心港人鴉雀無聲，習以為常，希望他們入獄會引發更多港人站起反抗，「我哋付咗個代價，咁我哋都要對方（政府）畀番個代價我哋」。</p><p>慶幸獲親人女友體諒</p><p>訪問於社民連辦事處進行，陳寶瑩及關兆宏分別是社民連的秘書長及副秘書長，一踏入辦公室便看到白板上寫有社民連各成員的上庭日子，日程排得密密麻麻，當中包括因反東北案而被判囚13個月的黃浩銘。<br>現年59歲、投身社運多年的陳寶瑩坦言，得悉黃被囚逾年時「嚇親」，但性格樂觀的她即自嘲，「東北嗰度對我哋嘅影響就係，死咗條心啦，一定得（入獄）㗎啦，唔使諗」。年僅24歲的關兆宏看到同路人重判，首先想到並非自己，而是社運路，「即刻諗係所有政治案嘅轉捩點，之後全部嘅政治案都唔好有個僥倖嘅心，預咗可能重判」。<br>社運路越來越難行，陳的女兒也是社民連成員，亦有參與佔領運動。她稱女兒十分支持她，就算今次面臨入獄，女兒亦沒將擔心兩字說出口。記者問若是女兒入獄呢？陳即斬釘截鐵指「當然好擔心」，但不會反對女兒繼續走社運路，「佢自己揀到就要承受（代價），我向來唔囉嗦，身教重於言教」。那麼女兒當日佔旺清場在場嗎？陳即發出爽朗笑聲稱：「嗰日佢冇喺度，都唔想損失咁多啦，真係成家冚××咩！」<br>關兆宏是家中獨子，父母任職地盤及保安工作，他指父母和親戚一直是「唔出聲地撐」，「屋企人唔畀好多負面嘅能量你，已經係件好事」。佔旺當日被捕，他沒通知家人，直至翌日父母讀報才得知消息，「佢哋問我點，我話冇乜嘢，不過啲嘢好難食，其實屋企人都幾放心」。那麼女友呢？他指幸好獲從事廣告的女友支持及諒解。<br>兩人面對第一次入獄，感受坦然。陳寶瑩忙於整理思緒，希望寫下心中所想，打算於判刑當日反駁法官判詞，並贈送一句哲學家史賓諾沙的說話予女兒：「不要哭，不要笑，但要理解。」而關兆宏則忙於出席飯局與親友相聚，並稱「今次好似人生嘅另一頁，之後可能都要喺監房又出又入」。<br>關兆宏指入獄後定必想念親友，並希望有更多香港人可為社運出一分力。<br>■記者蘇曉欣</p></body></html>