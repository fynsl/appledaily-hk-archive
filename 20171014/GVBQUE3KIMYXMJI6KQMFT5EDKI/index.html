<html><header><meta charset="utf-8"><title>《港生活·港享受》專出女神？張曦雯麥明詩英文嘞嘞聲</title></header><body><h1>《港生活·港享受》專出女神？<br>張曦雯麥明詩英文嘞嘞聲</h1><p>36歲嘅楊洛婷03年參選香港小姐入行，14年同大台約滿離巢，喺大台十年最廣為人知就係喺兒童節目《問問Master Joe》入面嘅AI Rabee'a，除此之外就應該係明珠台《港生活·港享受》，佢一口流利嘅英文亦係最多人知，其實呢個節目都有唔少英文「嘞嘞聲」嘅靚女。<br> <br>張曦雯<br>27歲嘅張曦雯參加12年嘅華姐入行，曾經移民過美國芝加哥嘅佢一口流利嘅英文，仲成為明珠台《港生活·港享受》主持，除此之外，佢仲喺《東張西望》主持預告明珠台節目嘅《Pearl Tonight》，仲因為呢個環節仲受網民力捧。<br> <br>岑杏賢<br>2012年港姐「最上鏡小姐」29歲嘅岑杏賢，相信唔少人對佢印象就係袁偉豪前女友，港姐出身嘅佢身材當然唔輸蝕，不時喺IG晒長腿，而佢嘅學歷亦都有咁上下，喺26歲時已經係香港理工大學諮商與輔導文學碩士畢業，英文當然難唔到佢。<br> <br>邵珮詩<br>14年港姐冠軍兼「最上鏡小姐」兼「友誼小姐」嘅邵珮詩，雖然有「三料港姐」之名不過星運平平，身為維他奶創辦人嘅後人相信都返啲家底，而佢喺加拿大長，畢業於哥華西門菲莎大學，大台喺15年被安排加入主持《港生活·港享受》。<br> <br>麥明詩<br>英文「嘞嘞聲」嘅又點少得「十優港姐」麥明詩，喺劍橋大學法律系畢業佢一口英式英文當然係贏晒！對佢嚟講主持只係一腳踏腳石，事關冇耐之後就被安排拍劇拍戲。</p></body></html>