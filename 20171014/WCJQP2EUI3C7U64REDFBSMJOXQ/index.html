<html><header><meta charset="utf-8"><title>隔牆有耳：免費學網球　長者變拿度 - 李八方</title></header><body><h1>隔牆有耳：<br>免費學網球　長者變拿度 - 李八方</h1><p>好多老友記退休之後，都想做多啲或者學多種運動，既保持身體健康、又可多樣嗜好，馬會慈善信託基金就捐助香港網球總會，搞咗個「賽馬會樂動網球計劃」，推動網球融入社區，當中嘅Senior Tennis Rocks，就係專針對55至68歲嘅老友記嘅網球訓練課程，費用全免，仲有機會扮吓拿度。<br>呢個計劃除咗有訓練課外，仲會安排睇比賽，前日佢哋安排200名學員去維園睇香港網球公開賽，而其一位學員仲獲特別安排，做中國球手王薔對泰國球手古琴嗰場比賽嘅擲毫儀式嘉賓，呢個機會好難得㗎！班學員仲可以去主場旁邊嘅網球同樂區玩攤位㖭。</p></body></html>