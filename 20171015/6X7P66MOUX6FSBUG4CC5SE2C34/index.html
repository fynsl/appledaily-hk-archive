<html><header><meta charset="utf-8"><title>晉海223伙半日沽清首置盤無期　中產死心　慳家男儲200萬上車</title></header><body><h1>晉海223伙半日沽清<br>首置盤無期　中產死心　慳家男儲200萬上車</h1><p>【本報訊】夾心階層翹首以待的首置上車盤，雷聲大最終卻連雨點小都稱不上，促使大批中產對政府死心，決志硬啃貴價私樓早日置業。日出康城晉海昨發售223伙，惹來大批準買家排隊，未到黃昏就沽清，有80後暖男死慳死抵為買樓結婚、租樓20年市民超出首置資格而焗買私樓，連立法會前議員李華明都變身慈父幫囡囡付部份首期助置業。<br><br>記者：陳東陽</p><p>新地與港鐵合作的將軍澳日出康城晉海至昨進行第5次公開發售，推出223伙，成為林鄭公佈首份施政報告後的樓市探熱針。發展商昨早9時半開始進行登記程序，現場所見，準買家依舊逼滿尖沙嘴環球貿易廣場，長達一個小時的登記時段人龍從未間斷，高峯期估計有約400人排隊等候。至昨午約3時許，市傳223伙全獲認購，惟一切以成交紀錄冊作準。<br>代理指，昨早到場的準買家大部份都符合首置上車盤資格，不過計劃單位少且要等幾年才有樓賣，但其間樓價可能上漲得更快，促使夾心階層情願入市買私樓，「政府個態度喺幫啲買唔起樓嘅人上車，但畀得起嘅人都要捱貴樓」。<br>置業人潮中的80後梁先生，與女朋友愛情長跑11年，「感覺上好似咁耐以嚟都冇自己地方可以結婚」，所以數年前已經開始看遍港九新界樓盤，其間多次抽不同新盤但都敗走，至昨日方得償所願，購入晉海1伙兩房戶，樓價約700萬元。首置上車盤遙遙無期，「呢個唔等喇，既然𠵱家有能力處理到就盡快買樓。因為年紀唔細，想有自己地方建立家庭，都有啲負擔」。<br>他暫時打算承造五成按揭，而首期中有200多萬元靠死慳死抵，「我21歲出嚟做嘢就一直儲錢，同女朋友都係兩年去一次旅行囉，平時就真喺好慳。人哋食50蚊一個餐，我哋就食20蚊。長年累月咁積返嚟」。雖然餘下約100萬首期靠家人協助，但梁先生強調「當問爸爸媽媽借住先，等自己有能力嗰時慢慢還畀佢哋，好過畀銀行賺息」。</p><p>李華明資助女兒入市</p><p>同樣購入晉海兩房戶的沈先生，20年來一直在將軍澳租樓，計掂數後決定入市。沈先生形容首置上車盤「冇得輸」，如果合資格都會等待，可惜自己超出薪金限制。<br>立法會前議員李華明女兒昨亦購入晉海三房戶，樓價約1,000萬元，李華明指難以避免資助部份首期，「一定會幫最親嘅人，佢冇公屋同居屋資格，又冇首期」。<br>另外，藝人樊亦敏以約800萬元購入晉海1伙兩房戶，她對本報表示計劃自用。</p></body></html>