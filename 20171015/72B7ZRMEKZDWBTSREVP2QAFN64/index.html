<html><header><meta charset="utf-8"><title>局住馬鞍山海景單位？咪神黃文意現身解畫</title></header><body><h1>局住馬鞍山海景單位？<br>咪神黃文意現身解畫</h1><p>童星出身25歲嘅黃文意（Mandy），早前喺大台嘅旅遊節目《3日2夜》，大晒36D身材而得到網民嘅注意，仲被封為「新一代咪神」。<br> <br>Mandy只係喺娛樂新聞台做主播，收入唔多，不過呢個咪神來頭認真唔簡單，原來佢爸爸喺內地搞LED燈生意，有「LED燈大王」之稱嘅黃裕發，保守估計身價超過10億港元。<br> <br>不過Mandy為免招人話柄，所以佢好少同人講屋企嘅背景，出入大多數坐地鐵或者巴士代步，甚至喺IG貼圖，亦多數係自拍嘅個人大頭相，又或者係一啲贊助嘅商品相，絕無豪宅大晒冷，點知最後都被起底。<br> <br>昨日凌晨Mandy喺IG貼咗一篇千字文，佢未有否認自己係「億萬千金」嘅身份，佢話自己嘅零用錢係以前做幕前、幫人補習同打工儲返嚟，屋企人同佢都好節儉，希望佢依靠自己嘅能力去追尋夢想！<br> <br>Mandy寫道：「首先，我希望大家會以很中立的角度看待我，問心我從小讀的每間學校，以及我去見的每份工作，都沒有可能是靠關係所得到。我很努力地去建立人生的每一個成就，請求大家不要標籤我是個得來全不費工夫的人。」<br> <br>對於報道指佢身為「億萬千金」，又鍾意海景單位，所以早排一個人搬入月租兩萬幾嘅馬鞍山寓所，仲有司機揸架五百幾萬豪華房車接載，Mandy就話「馬鞍山有很多屋苑，甚至公共屋邨都是海景單位，當初因為我申請不到中大宿舍，而且有很多中大同學租住我身處的屋苑，所以我才搬進去。」</p></body></html>