<html><header><meta charset="utf-8"><title>「媽咪想抱孫」</title></header><body><h1>「媽咪想抱孫」</h1><p>「𠵱家我媽咪都仲係話『你唔要男朋友，其實兩個女仔都可以生小朋友㗎，我好想抱孫。』」<br>諗番起，盧凱彤表示中學時期已經認知自己喜歡同性，但一直沒膽跟父母坦白，直至跟余靜萍拍拖才有勇氣，她說：「我同爸爸媽媽講come out完之後，佢哋係好虔誠嘅基督徒嚟嘅，當時佢哋冇出聲，我媽咪仲同我講遲啲就會搵到個好男仔，佢一路都冇接受。」<br>Ellen續說：「跟住到我結婚，我同父母講我下個月會喺加拿大結婚，問佢哋想唔想出席，爸爸就話要去，媽咪就冇出聲，但佢哋都買咗機票嘅。我最記得出發之前大概三日，媽咪叫我返屋企，問我個婚禮想佢着乜嘢裙，跟住我就喊咗出嚟。我喺揀嗰條裙嘅時候，我覺得佢真係好愛我。」這個時候Ellen都講到眼濕濕。</p><p>小余大男人家庭</p><p>小余的父母是台灣高雄人，他們比Ellen一家更接受不到同性戀，「即係一個好大男人嘅南部家庭，佢哋一定係好反對同性戀嘅一種氛圍嚟㗎，咁我記得我come out後，小余爸爸打咗通電話畀佢，話『你哋咁樣呀，咁我哋使唔使擺番圍酒慶祝你哋？』跟住小余就喊喊喊……」</p></body></html>