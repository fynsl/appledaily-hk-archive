<html><header><meta charset="utf-8"><title>隔牆有耳：中大創追蹤太陽能供電 - 李八方</title></header><body><h1>隔牆有耳：<br>中大創追蹤太陽能供電 - 李八方</h1><p>太陽能發電在港未算普及，但中大已經展開前瞻性嘅智能化太陽能技術，例如電力應用方面，有微電網發電及配電系統，配合全球首創計算用電嘅方法，僅靠過往用電量趨勢，調配日後嘅用電量及最合適嘅電力來源。<br>微電網係一個小型發電及配電系統，小至一座大樓，大至一個社區都可以設置專屬微電網系統可同時採用太陽能等再生能源發電提供電力，但受天氣影響，電力供應量會唔穩定。以往嘅發電調度算法（計算用電嘅方法）係預測用電需求、再提供電量，但太陽能發電營運商難以準確預測電網負荷。<br>中大信息工程學系副教授陳名華就微電網營運創出全球首個名為CHASE嘅理想調度追蹤算法，可以喺冇或極少預測用電量情況下，根據過往用電量趨勢，智能追蹤理想供電調度，亦可計算出太陽能發電或發電廠買電較便宜，全年可慳約20%成本，預計下年尾喺中大和聲學院完成首個太陽能供電試點實驗。</p></body></html>