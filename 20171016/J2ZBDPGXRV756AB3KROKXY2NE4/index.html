<html><header><meta charset="utf-8"><title>澳門立會今開鑼　最年輕議員登場　26歲蘇嘉豪：青年人有力抗爭</title></header><body><h1>澳門立會今開鑼　最年輕議員登場　<br>26歲蘇嘉豪：青年人有力抗爭</h1><p>【本報訊】「小時了了，大未必佳」，反之「小時不佳，大未必壞」，蘇嘉豪正是這樣的人——多嘴、百厭、出身龍蛇混雜的舊區，「小三俾老師摑、小四開始記缺點」。百厭星從小在社區見盡不公，因澳門警察開槍事件而政治覺醒，更帶領兩萬人反離補。現在蘇嘉豪成為澳門回歸後最年輕立會議員，為的是喚醒更多澳門人。</p><p>澳門新一屆立法會今天開鑼。現年26歲的蘇嘉豪，上月手握逾9,000票入局。這個澳門回歸以來首個90後議員，兒時非常百厭，「我係獨生子，屋企冇人同我講嘢，一返學就係咁撩人傾偈，幼稚園手冊印滿『雀仔』，即係好多言，好似雀仔咁嘈」。<br>蘇小四開始被記缺點，更不時被體罰，他認為老師體罰不合理，便偕母親到學校投訴；至高中成績突飛猛進，擔任班長，卻沒有成為一般人眼中的模範生；他因不滿老師，又在班上發起抗議，「特登唔叫『起立』，同學就幫我叫，但我就唔起身，你有道理咪說服我囉」。</p><p>澳門警開槍後　政治覺醒
</p><p>蘇嘉豪的父母皆為勞動基層，自小居於舊區唐樓，曾被壞人誘騙下樓，「唐樓治安唔好，有人特登熄咗我屋企嘅電掣，逼你落樓開番，就喺嗰陣老笠你。又見過好多乞兒，個心會戚戚然。細個唔識，只係覺得奇怪，點解會係咁？」<br>由幼稚園開始就讀教會學校的他，最初對政治一無所知，直至預備升大學選科。當時發生澳門警察五一遊行開槍鎮壓事件不久，促使曾嚮往在豪華賭場打工的他選讀臺大政治系，自此踏上從政路，「我一啲都唔叻，好多嘢都係機緣巧合，好多好人扶持。當理想能夠實踐到，發覺越行得前，幫到嘅人越多，就驅使自己行到呢一步」。<br>由老師的「眼中釘」變成政府的「眼中釘」，蘇在大選前夕雖遭不明來歷人士抹黑和滋擾，卻從不害怕，反而渴望打破沉悶的議會格局，「我仲係一張白紙，無乜包袱，唔會有太多束縛，覺得啱就去做」。一海之隔，香港最年輕的議員羅冠聰先遭DQ，再被關入監獄，其遭遇令蘇明白即使年輕，抗爭力量和決心也可很強大，「我哋都未放棄，香港都冇乜資格放棄」。新一屆立法會即將開鑼，他說已和團隊商討首份議案，「我比任何人都樂觀，如果少數願意站出來嘅人都絕望，又點樣呼喚更多人重拾信心？」</p></body></html>