<html><header><meta charset="utf-8"><title>【馮仁昭四圍超】樂瞳細個冇夜街出</title></header><body><h1>【馮仁昭四圍超】樂瞳細個冇夜街出</h1><p>樂瞳前晚出席懲教署一個晚宴，因為媽咪喺懲教署工作，所以佢被邀請做表演嘉賓助興，佢大爆媽咪自幼管教嚴厲：「唔准出夜街，我細個係灰姑娘，有男仔打電話嚟，佢會問長問短，仲會有竊聽風雲。課外活動同功課要自訂一個時間表。」樂瞳仲話：「呢啲高壓政策，曾令我好反叛㗎，但好感恩冇學壞。」樂瞳前晚歌癮大發，有意年底前推出一首洗腦情歌派台。<br>撰文：馮仁昭</p></body></html>