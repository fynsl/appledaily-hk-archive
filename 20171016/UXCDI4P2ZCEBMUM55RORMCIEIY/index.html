<html><header><meta charset="utf-8"><title>許志安音樂騷公然𥄫女</title></header><body><h1>許志安音樂騷公然𥄫女</h1><p>許志安、江海迦（AGA）、太極、馬詩慧及貝安琪等，前晚在金鐘添馬公園出席「JUXTAPOSED Fashion x Music 2017」時裝音樂騷，現場有不少靚女模，安仔坦言有眼望望：「有，人哋着得咁靚，要尊重人，但我唔會亂郁，我好專業嘅，望都係出於尊重同交流。」<br>安仔和太太鄭秀文都熱愛跑步做運動，不過他最近到北京宣傳電影，卻因吃多了而增磅：「操肌呢樣嘢好奢侈，要好多時間先做到，啱啱去咗北京四日，當地好早食飯，啲餸菜又肥！雖然有跑步盡量keep，但都重咗返嚟。」此外，AGA透露首次行catwalk兼唱歌：「平時好少着呢類裙，台上又大風，所以都有啲擔心。」<br>採訪、攝影：張俊銘</p></body></html>