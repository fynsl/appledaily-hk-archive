<html><header><meta charset="utf-8"><title>公司專訪：殺入流動通訊市場　速爆減價戰香港寬頻：要破除壟斷</title></header><body><h1>公司專訪：<br>殺入流動通訊市場　速爆減價戰<br>香港寬頻：要破除壟斷</h1><p>近月本地流動通訊業務爆發減價戰，追本溯源，似乎是從香港寬頻（1310）一年前以流動虛擬網絡營辦商（MVNO）加入戰場開始。香港寬頻行政總裁楊主光卻急喊冤：「我哋根本唔係帶頭第一個減價，賣的月費計劃都係市場有嘅！」但他強調，香港寬頻的存在意義在於破除壟斷，「原本（流動數據）可以二百零蚊就任用㗎嘞，而且仲可以賺錢喎！」之後再問：「你調轉諗，如果冇咗香港寬頻會點？。」<br>記者：溫婉婷</p><p>如果沒有香港寬頻，本地電訊市場會如何？將時間推前廿多年，如果當日沒有城市電訊（香港寬頻前身）去顛覆國際長途電話服務（IDD）市場，市民或仍要承受高昂的IDD費用；如果十多年前沒有香港寬頻鋪光纖拓展家居寬頻業務，今日大家未必能以100至200多元享受1000MB家居寬頻。</p><p>楊主光揚言冇嘢輸</p><p>市場早有明確「分工」，偏偏香港寬頻每次都要打破這局面，楊主光明言全因「睇唔過眼」：「嚿年開始，有咗我哋做mobile，上個月開始（競爭對手）打七折，削價三成。原來嗰啲嘢係可以二百零蚊就可以任用架嘞，而且仲可以賺錢喎！」他指即使客戶不過檔香港寬頻，他們加入競爭，亦令客戶更有牙力要求原有營運商減價。<br>作為流動通訊市場的新手，楊主光揚言「冇嘢輸」。過去一年，公司已累積25萬名電話客戶，其中17萬名客戶已啟動服務，意味接下來6個月仍有8萬名已確認的潛在增長客戶，尚未計及新吸納客戶，「我啲客簽兩年約，入咗嚟最耐嗰個客先一年到，根本冇客會走，我根本冇嘢擔心。」他指，當中超過九成為78元月費計劃客戶，由於公司近月才開始推售138元6GB數據及218元12GB數據月費計劃，「正常嚟計，未來客數同生意額兼盈利，都較之前好嘅。」<br>對於市場認為香港寬頻帶頭減價一事，他卻急急澄清，「好多人以為我哋218蚊12GB係我哋帶頭做，高用量減價，但呢個絕對係一個錯誤。」他解釋，當時中移動香港（941）已推出198元12GB月費計劃；至於去年推出的108元6GB月費計劃，和記（215）亦有相同月費計劃。</p><p>營運商仍有利可圖</p><p>由於香港寬頻租用數碼通（315）及中移動的網絡，所得利潤定會攤薄。楊主光坦言，流動通訊業務利潤遠遠不及固網，但卻是極具吸引力的新市場：「手提電話最吸引之處就係量大，有800萬用家，你將800萬用家除24個月，每個月講緊30幾萬人到期……做固網反而得200萬個家庭左右，嗰度我已經做咗80至90萬個客，就算再做都唔會太多。」<br>費用低廉，楊主光卻說營運商仍有利可圖。「第一期合約嚟講，要用年零時間彌補返個成本，即一個人同我簽兩年合約，我喺第二年就回本啦，仲有錢賺。」</p></body></html>