<html><header><meta charset="utf-8"><title>開拓村屋寬頻　反擊香港電訊</title></header><body><h1>開拓村屋寬頻　反擊香港電訊</h1><p>【本報訊】楊主光早前揚言要全面攻打香港電訊（6823），只因對方率先出招減價，「你打我一拳，我打返你三拳。咁你砌我mobile我點樣淨係用mobile還手？搵多啲嘢嚟還手囉。」其中一拳正是打破現時村屋寬頻被對手旗下網上行（Nevigator）壟斷的局面，推高上網速度，「唔係6MB、8MB、30MB，係1000MB！」<br>由於村屋寬頻市場存在壟斷情況，就算村屋網速慢、月費卻較市區貴一大截，村民亦別無他選。<br>楊主光指出，現時不少村屋客戶月費最少由200元起跳，但速度只得6MB、8MB、30MB，「仲要唔係上下載同速！」</p><p>相同價錢　網速有1000MB</p><p>他續解釋，由於村屋成本較高昂，費用不能與公屋用戶相提並論，甚至不會比對手便宜，唯有從速度上取勝，「可能都係收返佢（指村屋客）200幾蚊，298元甚至乎338元（月費），但係1000MB！仲有埋家居電話、myTV SUPER咁，對佢嚟講係一定有賺。」<br>目前香港寬頻（1310）主要租借萬匯基建的地方網絡，雙方合作一年多，村屋上客已達3萬多名，「喺村屋或者成本較高嘅地方，我個原則就係，其實唔好令我蝕本我就去㗎啦。」楊主光稱，雙方已協商未來12個月會再多上5萬客，按目前全港村屋約25萬名計算，即最少三成市佔率。<br>值得留意是，特首林鄭月娥日前發表上任後首份施政報告，亦有關注村屋鋪網問題。報告建議，由政府牽頭，以資助形式鼓勵電訊商在鄉村地區鋪網，估計約380條鄉村、接近17萬名村民可以受惠。</p></body></html>