<html><header><meta charset="utf-8"><title>財女手筆：翻炒舊書夠閱文發達 - Melody</title></header><body><h1>財女手筆：翻炒舊書夠閱文發達 - Melody</h1><p>早係十幾年前，就覺得港台小說篇幅太短，唔夠過癮盡興，好彩發現咗廣闊嘅內地小說市場！當年熱門小說最多賣「字」，作者收小說出版費，仍未有電視劇、電影版權出現，由《夢回大清》、《步步驚心》一路睇睇睇，沉醉幾十萬一本嘅字海。當時每套熱門小說要分上中下集，因為「字」先最搵到錢，造就到好多內地作家成名，好似桐華、顧漫、金子等等，不過唔知點解，好多都係身居海外嘅華人作家，哈！<br>當然賣小說，已經發個滿堂紅，因為睇書係低消費活動，學生、貧窮打工仔女，個個都消費得起，加上現時有電視劇、電影扶助，作者發過豬頭。不過騰訊（700）分拆上市的閱文集團，當年其實根本未有份，近年先加入戰團，出錢買起網上小說出版平台。不過，創意好值錢，至少仲有好多舊嘅熱門小說未翻拍做電視，《微微一笑很傾城》、《三生三世十里桃花》其實已經出版近10年，並非新作，所以相信閱文前景都係美好！<br>不過可惜手上無價值45萬嘅騰訊股份，非常睇好就等上市後買一買，對得住十幾年晚晚係被窩煲書嘅青春。<br><br>Melody</p></body></html>