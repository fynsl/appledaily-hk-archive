<html><header><meta charset="utf-8"><title>中環在線：羅嘉瑞又增持　激死羅老太 - 李華華</title></header><body><h1>中環在線：羅嘉瑞又增持　激死羅老太 - 李華華</h1><p>羅家爭產風波未平息，爭吵重點之一，似乎係羅嘉瑞不停增持鷹君（041），俾屋企人質疑另有目的，阿媽羅老太仲話羅嘉瑞係「司馬昭之心」，不過你有你鬧，阿仔佢又增持咗鷹君喇！<br>聯交所權益披露顯示，羅嘉瑞喺上星期五（10月13日）場內掃咗2.9萬股，每股平均作價41.35元，總共用咗120萬元，查實佢今年9月同10月已經6度增持，一共斥資917萬元，真係曳啊。<br>羅老太之前咁激氣，就係因為羅嘉瑞不停增持鷹君之餘，管理家族信託嘅滙豐信託又唔肯聽老太講增持埋一份，先至告上法庭，唔知呢套長篇劇如何發展落去。<br><br>李華華</p></body></html>