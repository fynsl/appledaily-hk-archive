<html><header><meta charset="utf-8"><title>影圈渾噩　視圈迷失胡慧沖：不在其位，不謀其政</title></header><body><h1>影圈渾噩　視圈迷失<br>胡慧沖：不在其位，不謀其政</h1><p>【《蘋果》專訪】旅遊達人胡慧沖（Roger）有「泰國通」之稱，日前在九龍城接受《蘋果》專訪，近年發展順風順水的他，未做旅遊達人之前都遇上不少辛酸。Roger說：「我喺亞視出身，係一個好卑微嘅資料搜集，有時要出埋鏡。試過有次明明同嘉賓拍預告片，最後cut咗我。我問自己係咪真係咁醜樣，所以咪試做另一啲嘢！」結果他經過一間槍舖，見到陳嘉上執導的《飛虎》招募演員，膽粗粗去試鏡，之後接拍過多部電影，包括《賭神3之少年賭神》。不過Roger自嘲演技太差勁，之後沒有人找他拍戲：「人生做過就算，不在其位，不謀其政。」  </p><p>坐喺度唔知做乜</p><p>在影圈混了多年後，突然轉行，他指是自我價值問題：「電影只係玩吓，最大迷失係電視，嗰陣做啲趣料，永遠會遇到突發事被抽起，例如嘉利大廈大火，個個同事出晒去做採訪，得我一個冇嘢做，坐喺度唔知做乜。」為了改變，他嘗試多方面發展，最後成功開展新的一頁，「泰國通」之名也是《蘋果》為他改。</p><p>2千蚊中泰國毒</p><p>至於和泰國的淵源，Roger指是一次平價12天2千多元的泰國團之旅：「一去就愛上，之後好似中咗毒，一放長假就去玩。之後因為多咗機會去泰國做嘢，最後得到一個認同。」泰國帶給他事業，他當然有作出回饋，發生事故都會出手幫忙：「唔想人哋覺得我一有事就龜縮，冇事冇幹就飲飲食食。」<br>採訪：何慧斯<br>攝影：仇志德<br>場地提供：小曼谷泰國美食</p></body></html>