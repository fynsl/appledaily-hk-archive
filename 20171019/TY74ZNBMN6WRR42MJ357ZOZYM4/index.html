<html><header><meta charset="utf-8"><title>胡歌襲港大耍冧招顏卓靈自爆觸電</title></header><body><h1>胡歌襲港大耍冧招<br>顏卓靈自爆觸電</h1><p>內地藝人胡歌、陳慧琳（Kelly）、顏卓靈及林鈺洧等昨日在尖沙嘴出席時裝品牌Emporio Armani秋冬系列酒會。現場一早就有過百名胡歌fans在等待，他到場時表現親民，走近fans揮手、傾偈及簽名。胡歌受訪時不忘打招呼，又透露今次要抽十位fans作近距離接觸，非常傷腦筋。他覺得香港fans很熱情，他很珍惜見面機會。</p><p>冇同前度復合</p><p>對於《瑯琊榜》即將推出第二集，胡歌說：「近期沒有接劇，應該明年吧，不接這部《瑯琊榜2》更加好，第一集的角色印象深刻，如果第二集再以另一角色出現，觀眾會沒法進入。」他透露很多年前看過謝君豪的《南海十三郎》，覺得對方很厲害，希望有機會合作。至於有報道指他跟前度薛佳凝復合，胡歌說：「沒聽說過，傳聞很多，大家慢慢習慣就好。」<br>顏卓靈兩年前曾跟胡歌合作電影《那年夏天，你去了哪裏》，她大讚：「嗰時佢已經好紅，但佢都話去外國進修，好積極好認真。」她表示自己都想去進修，如果男友白只想去亦可同行。至於那一位較靚仔？顏卓靈說：「佢哋兩個都係好認真演員，有內涵。胡歌為人冇架子，香港拍戲時佢唔認識我，都同我傾偈，親民好nice好貪玩，成日攞我哋呢段拍戲關係嚟開玩笑。有觸電但唔係嗰種，好成熟但又有小孩子一面。」湯鎮業的孖仔湯君慈（Bruce）及湯君耀亦有到場，兩人透露已簽約甄子丹的公司，希望可以拍動作片。<br>另外，Kelly透露囝囝近日上網睇卡通片時，按錯解剖節目，幸好囝囝年紀細，見到模特兒裸露覺得核突，所以不擔心兩子上錯鹹網。但囝囝試過因打風不用上學後，就經常問何時再打風。<br>採訪：羅慧敏<br>攝影：沈健程</p></body></html>