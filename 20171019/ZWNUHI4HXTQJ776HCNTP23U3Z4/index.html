<html><header><meta charset="utf-8"><title>鄭啟泰探秘七日冇沖涼</title></header><body><h1>鄭啟泰探秘七日冇沖涼</h1><p>鄭啟泰前晚在觀塘接受網上節目《合則來明星會館》訪問，主題旅遊，他表示早前去了瑞士、德國及奧地利，展開單車之旅。而這次已是他第二度到當地踩單車旅行，認真富貴，啟泰笑說：「有平機票同平酒店㗎嘛，唔貴，有時都要住荒山野嶺。」不過論最難忘的旅遊經歷，他指是多年前到新疆羅布泊為亞視錄影節目：「嗰度好耐之前係中國試爆原子彈嘅地方，我跟科學家去參觀湖下嘅軍用設施，行程每日只係派兩支水，七日冇沖涼，之後返到烏魯木齊，我沖咗3個鐘涼。」<br>此外，他之前請筱靖一起為面包台節目《面包俠》做主持，筱靖最近炮轟收不到車馬費，啟泰說：「可能誤會，面包冇拖過我糧，佢點解咁講，我真係唔識答。」<br>採訪、攝影：黃曉妍</p></body></html>