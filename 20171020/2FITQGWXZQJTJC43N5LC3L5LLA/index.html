<html><header><meta charset="utf-8"><title>鄭秀文唔同華仔爭開騷</title></header><body><h1>鄭秀文唔同華仔爭開騷</h1><p>鄭秀文（Sammi）、韓國女團f(x)成員Krystal等，昨晚在鰂魚涌太古坊出席名錶活動。Krystal下周二便23歲生日，昨晚有近百粉絲撐場，為她唱生日歌預祝。Sammi和Krystal見面後，身為天后的Sammi主動握手，非常親切，令Krystal感到驚訝。</p><p>Sammi表示剛由四川拍戲返港，因為戲中要晒腰，所以她每日堅持做運動，並練得六嚿腹肌，她笑言：「唔會keep，亦好難keep，我11月會到澳門做演唱會，12月要拍戲。」Sammi工作忙碌，老公許志安可有投訴？她說：「佢有話去四川探我，但我冇時間招呼佢，唔贊成佢嚟。」記者取笑他們很癡纏，Sammi答：「一般夫婦係咁，佢嚟我要陪佢食嘢，就練唔到腹肌。」Sammi指劉德華有意明年聖誕開演唱會，她說：「華仔為先，我唔同佢爭。」<br>Krystal為新劇剪短髮，下周生日將跟粉絲一齊度過，她昨日來港有到置地濕平，今日便離開，她說：「我喜歡吃蝦餃和小籠包。」<br>採訪：王連連<br>攝影：沈健程</p></body></html>