<html><header><meta charset="utf-8"><title>八方人物：反圍標戰將　見證港豬唔再豬</title></header><body><h1>八方人物：反圍標戰將　見證港豬唔再豬</h1><p>近年的反圍標運動，令小業主覺醒，把建制派友好把持的法團逐個擊破，令建制派政黨不能如以往大模廝樣作洗樓式選舉宣傳，協助小業主的民主派終突破重門深鎖，其中荃景圍一帶，多個屋苑的建制派法團兵敗如山倒，反圍標大聯盟發言人、工黨趙恩來指此山頭由以往近乎一片紅，如今一半已光復，有利泛民日後區選部署，這位反圍標戰將亦有意再戰荃灣。</p><p>稱光復荃景圍三選區</p><p>論荃灣的政治版圖，在荃灣成長的趙恩來說這區一直是建制派天下：「好似𠵱家喺荃威花園咁，如果我哋3、5年前入屋苑，一班保安已經圍住我哋……電梯大堂都有貼到牆紙咁嘅建制派區議員或者社區幹事嘅宣傳海報，大時大節，中秋過年，大家又會見到建制派立法會議員走嚟搞盆菜宴、中秋晚會、派月餅、派糭等，今時今日，呢樣嘢大家唔會再見到。」<br>由建制派把持的大廈法團逐個敗走，是小業主抬頭的故事。像荃威花園3年前一場大維修，天價維修費令小業主覺醒，合力推翻工程，「之後順勢仲推翻埋一個個建制派法團」。勝仗消息傳千里，荃灣區內，千里台、朗逸峰、麗城花園三期、荃灣中心一期，故事大同小異，小業主眼見荷包將被掏空，起義說不。<br>在多場反圍標戰役均有其身影趙恩來指，不少站出來的業主，以往不問世事，「佢哋喺反圍標抗爭走咗出來，發現個世界真係咁唔公道，嘗試參與社區事務，慢慢協助民主派義工工作，由以往一隻港豬，變成唔再係豬」。<br>他認為近兩年區內屋苑成功反圍標，令不少法團的話事人改頭換面，變成民主派的友好，料有利日後民主派選舉：「以前舊法團唔畀你（民主派）參與法團會議，今時今日大家都可以進入列席會議，或者都會（與法團）多搞咗交流會。」<br>還有兩年便是區議會選舉，民主派已開始協調，上屆在愉景選區敗於田北辰的趙恩來坦言積極考慮擇區再戰，但落腳哪一區尚未有定案，指光復的荃景圍至少涉三選區，冀民主派在此優勢下派人出戰。<br>■記者姚國雄 </p></body></html>