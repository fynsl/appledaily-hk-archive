<html><header><meta charset="utf-8"><title>中環在線：莎莎郭太又晒帽喇 - 李華華</title></header><body><h1>中環在線：莎莎郭太又晒帽喇 - 李華華</h1><p>莎莎（178）一年一度嘅「莎莎婦女銀袋日」下月舉行，每年副主席郭羅桂珍（郭太）都會戴頂由名師設計嘅靚帽，今年亦唔例外。<br>噚日郭太出席記者會時就戴上米白色靚帽，係由愛爾蘭設計師Noeleen Armstrong Kish設計，郭太話，當日銀袋日套衫同靚帽都仲準備中，暫時了解係米白色，同樣係愛爾蘭設計師設計。睇番昔日銀袋日嘅相，郭太近幾年於銀袋日都喜歡着粉色系，甚少着黑色、灰色等，可能顯得Sharp醒啲啩。<br>主席郭少明又透露，除咗籌備緊「雙十一」外，莎莎正計劃喺未來開設由郭太英文名「Eleanor」嘅日本彩妝品牌專門店，郭生話暫定喺九龍開舖，品牌仲係郭太親自設計㖭。<br><br>李華華</p></body></html>