<html><header><meta charset="utf-8"><title>稱江希文涉妨礙司法公正胡漢清湊女傾公事</title></header><body><h1>稱江希文涉妨礙司法公正<br>胡漢清湊女傾公事</h1><p>【爆相爆片】現年66歲資深大律師胡漢清跟46歲舊愛江希文的「江胡恩怨」又起風波！有報道指胡漢清上月到香港仔警署報案，聲稱舊愛江希文涉妨礙司法公正，由港島總區重案組負責調查，暫時未有人被捕，報道指事件疑涉及兩人分手後安排。而胡漢清前日被傳媒影到現身灣仔社會福利署，兩件事不知有否有關連。</p><p>「冇一齊住」</p><p>「江胡恩怨」糾纏五年，12年兩人相識一個月即閃電訂婚，翌年江希文為胡漢清未婚生女，囡囡Natalie現已4歲半，惟三年前「江胡」感情決裂，兩人分手後更反面收場。當時江希文母女仍住在胡家沙宣道大宅，「江胡」為女兒的生活費和撫養權對簿公堂，有傳江希文要求每月20萬元生活費。<br>對於傳被胡漢清報警指控涉妨礙司法公正，本報昨聯絡江希文及警方了解，但未獲回覆，其胞姊江欣燕在電話說：「佢哋啲嘢，我唔答啦。」問會否擔心妹妹？欣欣說：「呢件事唔知真定假，佢哋啲嘢咁複雜，等佢哋自己搞。」問江希文有否透露情況？欣欣說：「冇喎，你搵佢啦，因為我唔係同佢住，佢都冇同媽咪住，佢自己住。」是否已搬離胡家大宅？欣欣說：「佢冇同佢一齊住啦，總之佢OK，佢同個女好開心。」</p><p>親自餵食</p><p>雖然囡囡跟江希文生活，但都有安排父女相處，早前胡漢清帶囡囡到L Hotel跟友人午膳，其間更錫錫囡囡。讀者Kim透過《蘋果》「爆相爆片」分享，讀者昨在電話表示：「嗰日下晝3點幾見到佢哋，佢囡囡好得意，行嚟行去玩，之後認到胡生，佢講嘢比較大聲，同朋友傾工作，胡生見囡囡悶，叫咗朱古力雪糕畀囡囡，仲親自餵囡囡食嘢，好似慈父。我仲聽到囡囡話搵媽媽，胡生話媽媽今日唔得閒，兩父女用英文溝通。」<br>採訪：皓騫</p></body></html>