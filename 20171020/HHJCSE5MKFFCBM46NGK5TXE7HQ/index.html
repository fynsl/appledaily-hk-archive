<html><header><meta charset="utf-8"><title>【煲劇狂迷】港煲劇跑手亞洲排第五　最多人即日睇晒《深夜食堂》</title></header><body><h1>【煲劇狂迷】港煲劇跑手亞洲排第五　最多人即日睇晒《深夜食堂》</h1><p>全新旅遊專頁，即like籽想旅行：https://fb.com/travel.appleseed<br><br><br><br>好多人都愛煲電視劇，好似記者最近就有個朋友常常自豪地告訴身邊人，自己只用了12日便煲完七季《Game of Thrones》，亦有朋友睇完一次《The Big Bang Theory》，現在又從新再煲一次。你以為咁已經夠瘋狂，其實都只是小兒科，Netflix剛剛就發表了一個煲劇統計，更從中發現了一大班他們稱為「煲劇跑手」的真正超級煲劇狂迷！</p><p>Netflix就話，呢班「煲劇跑手」鍾意在一天內極速完成其他人需要幾星期先睇得完的內容，即是要在一日內煲盡全季新劇，爭取在新劇推出後成為首位在24小時內煲完整季劇集。而單計Netflix會員，當中就已經有840萬人屬這類「煲劇跑手」，而且更有繼續飆升的趨勢，從2013年到2016年間於劇集推出即日完成整季劇集的總人數就增長了20倍！而香港人就當然唔會示弱，「煲劇跑手」佔會員的百份比，在亞洲地區中排第五，第一至第四分別是馬來西亞、新加坡、菲律賓和台灣。雖在總排名攞唔到第一，但香港原來是全球最多人即日完成《深夜食堂：東京故事》，可見日劇對港人的確有不一樣的吸引力。另外，香港最多人即日煲全季的劇集，原來是《漫威捍衛者聯盟》（Marvel’s The Defender），唔知有冇你份呢？</p><p>雖然統計結果係幾有趣，不過記者個人都冇乜興趣瘋狂煲劇，亦相信不眠不休地煲劇絕不是個好習慣，影響精神和日常工作就更弊！計我話，睇劇當然冇錯，但就點都應該適可而止，得閒睇下，慢慢在空閒時逐集追，也是追劇的一種樂趣啊。</p><p>記者：韓繼聰</p></body></html>