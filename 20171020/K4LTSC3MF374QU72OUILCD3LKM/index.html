<html><header><meta charset="utf-8"><title>容祖兒早過阿Sa知阿嬌蜜運</title></header><body><h1>容祖兒早過阿Sa知阿嬌蜜運</h1><p>容祖兒、郭晶晶、周汶錡、蔡依林等人昨晚現身中環出席手袋品牌展覽活動，展示有份參與設計的手袋。容祖兒的概念來自媽咪名字「金鳳」，所以有一隻金色的鳳凰，蔡依林設計的則似浮雕。祖兒說：「品牌會送一個畀我，一個放博物館及一個拍賣，底價10萬蚊。」祖兒又謂：「覺得呢件好sweet嘅事，學識久唔久𠱁吓媽咪。」問她會否多設計一個龍字，祖兒即落閘：「呢啲遲啲先講。」提到阿嬌拍拖？祖兒爆自己早過蔡卓妍（阿Sa）知；而男方有不少新聞，祖兒就覺得最重要可以保護到阿嬌，又直言：「佢唔係圈中人，最好沉默是金。」<br>晶晶5年前下嫁霍啟剛後一索得男，誕下現已4歲的囝囝霍中曦，今年4月再誕囡囡霍中妍。忙於照顧出生不久的B女的晶晶說：「她開始𠵱𠵱呀呀說話，但未懂叫爸媽，哥哥都心急和妹妹玩。」會否想多生一個？晶晶坦言都想，仔女都沒有所謂。<br>採訪：馬建華<br>攝影：沈健程</p></body></html>