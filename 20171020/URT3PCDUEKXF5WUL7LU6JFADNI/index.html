<html><header><meta charset="utf-8"><title>梁安琪與賭王嘆蛋糕慶周年</title></header><body><h1>梁安琪與賭王嘆蛋糕慶周年</h1><p>賭王何鴻燊四太梁安琪及囝囝何猷亨昨日也有出席Cova 200周年酒會，猷亨跟母親影完合照後，便急急腳走入會場，拒絕訪問。梁安琪接受訪問時表示撐了這餐廳多年，跟賭王來了不知多少次，她說：「嚟咗好多年，同何生嚟咗N年，周年紀念都會嚟，賭王最鍾意食呢度嘅芒果蛋糕同麥皮蛋糕，不過近年自己都少食，怕肥。」她笑言出席完今晚活動後，未知有否機會成為VVIP。<br>講到昨日股市大跌，梁安琪說：「死啦，都唔知股市乜嘢事，自己都忙緊做預算，不過呢啲都係數字遊戲。夠錢食蛋糕、飲咖啡同找數就得。」被追問到囝囝猷亨近日似乎跟前度陳瀅復合看煙花及孻仔猷君跟少女標本成員袁紫僑（CoCo）分手，梁安琪笑說：「甩拖嘅事你問番佢啦。」<br>採訪：羅慧敏<br>攝影：陳俊強</p></body></html>