<html><header><meta charset="utf-8"><title>過數有真空期　業界少收本票</title></header><body><h1>過數有真空期　業界少收本票</h1><p>【本報訊】名錶黨近日橫行尖沙嘴，多間錶行中招，不過《蘋果》向其他大型錶行了解，發現大行都未有中招，有位於麼地道的錶行憶述，騙徒曾拿本票前來買錶，但遭職員當面拒收後黯然離開。事後警方亦曾到場調查，並取走閉路電視畫面作查看。<br>香港鐘錶業總會顧問朱繼陶指除非使用本票買錶的客人為熟客或名人，否則大錶行很少收支票或本票，「一來過數都有真空期，二來擔心本票造假，所以寧願做唔成生意，都要避開風險。」八天鐘錶珠寶營運總監曾育瑜亦認同，因為一般利潤僅為錶價的百分之五，一旦損失一隻20萬元的名錶，須多做20宗生意才可彌補。</p><p>「簽卡歪少少銀行唔過數」</p><p>該錶行一般只接受現金及信用卡交易，「就算收信用卡都要驚係咪假卡，試過客人簽名歪咗少少，銀行都唔過數。」據她所知，有錶行接受網上付款亦會要求銀行過數後才發貨，交易期需時3日。<br>香港中小企協會創會會長佘繼泉指理論上銀行本票比個人支票較安全，「銀行本票係要先用錢向銀行買，銀行再簽發，之後交易出示本票就等同出示現金」。但大律師陸偉雄以法律觀點指，銀行本票性質與鈔票有別，如行使「假本票」可被控使用虛假文件。<br>■記者龔蕙芝</p></body></html>