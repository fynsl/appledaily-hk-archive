<html><header><meta charset="utf-8"><title>【好邪？】七日內兩匹名人愛駒離世！雷神又做咗黑仔王</title></header><body><h1>【好邪？】<br>七日內兩匹名人愛駒離世！雷神又做咗黑仔王</h1><p>近日馬會似乎黑氣纏身，接連有零售業名人愛駒死亡。<br><br>本月14日沙田賽事，潘頓騎莎莎老闆郭少明愛駒，3.6倍大熱門「美麗皇牌」，最後30米左右仍佔先，睇怕贏梗之際，臨近衝線時隻馬突然跛腳，俯首前跪，潘頓手忙腳亂收慢，「美麗皇牌」仍頂到得亞軍，但賽後因傷勢太重，左前腳受創彎曲了，遭人道毀滅。<br><br>連同日本城老闆劉栢輝愛駒「家品皇者」今晨(20日)在雷神莫雷拉胯下操斷腳傷重不治，是7日內第二匹名人愛駒死亡。<br><br>有網民話雷神固然騎功超凡入聖，但卻十分邪，不時有名氣馬在他胯下出事，本港四歲三冠王「佳龍駒」今年5月跑冠軍一哩賽，比賽中段在雷神胯下急速墮退收停，其後證實盆骨嚴重折裂傷重不治。再前一點今年1月11日快活谷第七場，雷神座騎「索咖啡」跑至中段，踩到前面馬匹「安駒」後蹄，左前腿骨裂收停，結果傷勢太重救唔番人道毀滅。<br><br>又如「巴基之星」先後兩次在雷神胯下出賽及試閘玩罷跑，目前馬兒被禁賽中。</p></body></html>