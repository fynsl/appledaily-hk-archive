<html><header><meta charset="utf-8"><title>何超儀做接線生籌款</title></header><body><h1>何超儀做接線生籌款</h1><p>何超儀為助奧比斯籌款，前日參與彭博交易簿慈善日活動，於中環彭博辦公室接聽客戶電話。超儀全程用死纏爛打方法叫人捐錢，有善長話見唔到佢個樣，佢又叫工作人員幫佢影相放上網，相當落力。<br>事後超儀接受訪問話：「以往只係喺電影入面睇過華爾街嘅交易情況，今次去到彭博，負責做最前線接電話，覺得好有華爾街感覺，又可做善事，感覺好好。」</p></body></html>