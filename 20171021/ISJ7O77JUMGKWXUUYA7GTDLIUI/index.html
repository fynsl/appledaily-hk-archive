<html><header><meta charset="utf-8"><title>【男共女的事】分手遺物點處置？港女話要燒相燒埋部電腦</title></header><body><h1>【男共女的事】<br>分手遺物點處置？港女話要燒相燒埋部電腦</h1><p>分手之後，發覺成間房都係前度嘅野，情侶鞋、情侶公仔、仲有好多sweet爆合照.....俾人飛嗰位見到分手遺物真係心都酸埋，飛人嗰位可能相反，見到都眼冤兼嫌阻地方。如果望住啲愛情遺物會睹物思人，但又唔忍心親手將佢地放入垃圾桶，唔通真係要開個地攤賣畀街坊？</p><p>第三集《男共女的事》，我哋就問吓大家，會唔會收埋前度嘅定情信物。對於答咗會嘅巴絲，我哋問多個問題：係咪你哋嘅另一半都可以keep住前度嘅野先？</p><p>Danny：「睇吓啱唔啱用喇，啱用咪留低囉。」<br>Mary：「我以前有個男朋友同我講番，佢女朋友丟哂我啲嘢，可能係妒忌我！」<br>Marco：「我會丟咗佢，望到會唔開心呀。」<br>Lavin：「我會燒晒啲相！（電腦都燒埋？）燒埋！」<br>Vendela：「keep番囉，回憶嚟㗎嘛。」<br>鄭先生 ：「擺側邊，得閒望吓，當提點吓自己。」<br>阿晞 ：「我收得好好㗎！人人都有一個秘密地方可以收埋嘅。」<br><br>為咗好好埋葬每段愛情嘅回憶，原來唔少受訪者都話自己有個秘密地方，放住前度嘅「遺物」。想知佢地收埋喺邊？快啲去片！<br><br>男共女的事，而家問都未遲。快啲留言話我哋聽仲有咩男女嘅事想知喇！<br><br>採訪：吉吉、RachelBee<br>拍攝：Neo</p></body></html>