<html><header><meta charset="utf-8"><title>王君馨搞生意怕拗撬</title></header><body><h1>王君馨搞生意怕拗撬</h1><p>王君馨（Grace）自家品牌DearestGrace期限店昨日在崇光百貨開幕，好姊妹鄭欣宜和鍾舒漫撐場，是Grace在港首間店舖。Grace未來商界、拍劇兩兼顧，暫時沒計劃和老公投資，Grace說：「呢方面要諗一諗，老公叻管理，我做藝人反而識市場多啲，會以私底下關係行先，啱啱結婚又做生意驚一鑊泡，實有拗撬。」Grace和丈夫各有各忙，她表示現時兩夫妻希望一星期有一日見面、食飯、傾偈已經很開心。<br>欣宜透露有興趣經營加大碼內衣生意，覺得加大碼潮啲靚啲嘅款好難搵，倒不如自己做，並笑言：「唔會做代言人，因為好保守怕醜，係賢良淑德少女。」<br>採訪：卓寶花<br>攝影：陳俊強</p></body></html>