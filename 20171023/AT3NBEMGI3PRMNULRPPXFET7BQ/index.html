<html><header><meta charset="utf-8"><title>C AllStar保鮮紙封鎖感情Sammi摸肌抽水</title></header><body><h1>C AllStar保鮮紙封鎖感情<br>Sammi摸肌抽水</h1><p>組合C AllStar一連兩場紅館演唱會，前晚圓滿落幕，今次是四子休團之前最後一個大型演唱會，各人皆顯得依依不捨。嘉賓鄭秀文（Sammi）在台上笑說：「你哋啲觀眾得十幾歲，我要自我介紹一吓先。」<br>Sammi在台上笑言要抽On仔水，摸完他的腹肌後說：「嘩！好硬，你嗰種硬係非一般嘅硬，好似石頭咁，你操到六粒石好勁，我嗰啲係朱古力。真係好硬，口感好好，有啲澀澀哋，但好滑，好硬。」</p><p>祝福有新開始</p><p>談笑風生後，Sammi再認真謂：「我想知你哋之後休團，乜係休團？休妻同休息我都知道。」釗峰解釋只是暫停團體形式合作。Sammi續說：「一個人走出自己comfort zone，需要好大勇氣。今晚之後你哋四個各自有一個新開始，去睇大世界，我祝福你哋。」Sammi離場後，四子合唱《此刻無價》時一起爆喊，King說：「C AllStar唔知幾時再開演唱會，本來唔想喊嘅！」</p><p>試做獨立歌手</p><p>完騷後接受訪問，King說：「之後會有一段好長時間，唔會一齊做大型演唱會，我要封鎖今晚感情，用保鮮紙包住。」談到之後去向，On仔表示會作曲及繼續唱歌，釗峰打算做獨立歌手。Jase就想出書：「寫吓香港、東南亞嘅飲食，音樂都會做。」<br>採訪：王連連<br>攝影：仇志德</p></body></html>