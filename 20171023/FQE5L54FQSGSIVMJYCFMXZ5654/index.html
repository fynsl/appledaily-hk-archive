<html><header><meta charset="utf-8"><title>【馮仁昭四圍超】鄧兆尊瞓廳避三女友</title></header><body><h1>【馮仁昭四圍超】<br>鄧兆尊瞓廳避三女友</h1><p>鄧兆尊噚日到將軍澳東港城出席「百人手作大聯盟嘉年華」活動，佢為奇妙電視節目《Learning男》已拍完，有機會添食。問佢撇甩三女友單拖現身唔使拍拖？兆尊話：「不嬲都唔拍拖，呢啲叫逃獄，做嘢就係王道，乜都得。」節目拍檔鄺家銘（阿占）剛結婚，兆尊戥對方開心，但表明唔會做老襯，佢仲話自己日日瞓廳，入房好危險。<br>撰文：馮仁昭</p></body></html>