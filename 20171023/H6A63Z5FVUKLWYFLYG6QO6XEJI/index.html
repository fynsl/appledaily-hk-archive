<html><header><meta charset="utf-8"><title>【馮仁昭四圍超】台慶頒獎延期谷《溏心3》</title></header><body><h1>【馮仁昭四圍超】<br>台慶頒獎延期谷《溏心3》</h1><p>有傳無綫有意將12月舉行嘅《萬千星輝頒獎典禮》改喺出年1月中舉行，目的為遷就李司棋同夏雨等主演嘅台慶劇《溏心風暴3》趕及頒獎禮。<br>因《溏心3》劇喺下個月27號先播出，按慣例要等到出年先可以角逐獎項，但呢部劇話晒係劉家豪回巢第一炮，加上無綫對呢部劇好有信心，希望造大個聲勢，令台慶頒獎禮熱鬧啲。<br>撰文：馮仁昭</p></body></html>