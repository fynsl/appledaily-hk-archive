<html><header><meta charset="utf-8"><title>周柏豪開騷傷手指</title></header><body><h1>周柏豪開騷傷手指</h1><p>周柏豪前晚在澳門舉行「周柏豪2017巡迴演唱會—澳門站」，柏豪昨日接受電話訪問，談到澳門之前受到風災影響，發生了傷亡事件，所以特別將自己為「饑饉三十」寫的一首主題曲《天不怕地不怕》，送給澳門居民，他說：「希望將首歌送畀澳門朋友，祝福佢哋可以繼續堅強，開心平安咁去過正面生活。」<br>柏豪表示演出時不慎弄傷手指：「打後空翻時，手指插咗入升降台嘅台板入面，中指𠝹開咗。我膊頭都有啲舊患，之前一直拍劇，我都堅持做演唱會，影響唔到質素，不過有啲攰，又有啲感冒，都係帶病上陣。」柏豪又指完騷後和一班隊友、家人到賭場消遣，不過發不到財，輸了點錢，但一樣玩得開心。<br>撰文：葉綠悠</p></body></html>