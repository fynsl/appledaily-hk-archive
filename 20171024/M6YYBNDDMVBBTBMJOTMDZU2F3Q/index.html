<html><header><meta charset="utf-8"><title>《反黑》好評聲中下架黃依汶追劇　誇陳國坤型</title></header><body><h1>《反黑》好評聲中下架<br>黃依汶追劇　誇陳國坤型</h1><p>由陳國坤、陳小春、李璨琛和張建聲等主演的網劇《反黑》，開播後好評不絕，前晚播出大結局。導演宋本中與一班演員在九展一齊睇結局兼慶功，陳國坤因在橫店開工未暇出席，由老婆黃依汶代撐場。劇集口碑不錯，宋本中表示在內地點擊逾13.8億，香港則有2,800萬點擊。</p><p>工作不捨囝囝</p><p>老闆娘黃依汶代夫出席慶功宴，她說：「追得晒嘅觀眾都應該鍾意結尾，劇組由開始到𠵱家成長咗好多，以前唔覺得老公（陳國坤）咁有型，我都做咗佢fans。」黃依汶大爆老公陳國坤比從前着緊儀容：「老公以前冇打扮，𠵱家會蠟埋頭，着埋西裝先瞓。」陳國坤離港工作會跟囝囝視像通話，她說：「𠵱家佢唔會接長過一個月嘅工作，唔想離開囝囝太耐。」<br>劇中表現突出的張建聲，他開心獲網民支持，他估計《反》劇重新上架都要3、4個月，他說：「身邊好多朋友都話睇唔晒，不過喺商業角度，都要跟規矩做。」<br>《反》劇大結局播出後24小時將會下架，李璨琛說：「好似TVB咁，啲劇播完都冇得再睇。」他坦言拍攝期間都有遇到困難：「要拍番以前做背景，要搵番啲車、咪錶都有啲困難，要預好多時間，同埋budget都好大。」李璨琛承認《反》劇第二、三季的資金已到位，有待琢磨好劇本才開拍。</p><p>再上架會微調</p><p>導演宋本中提到劇集將會下架，他笑說：「係呀！行動代號『東方翡翠』，玉不琢不成器，想再做好啲，執番一個完整啲嘅版本，有啲細節都要執番靚佢。」他透露《反》劇「零負評」，該劇重新上架是否不再免費收看，他指要待官方公佈，再上架內容可會增加？他續說：「會按觀眾意見微調。」<br>採訪：張俊銘<br>攝影：沈健程</p></body></html>