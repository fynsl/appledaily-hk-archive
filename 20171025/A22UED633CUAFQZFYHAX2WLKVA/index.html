<html><header><meta charset="utf-8"><title>《亂世備忘》震驚日本評審陳梓桓抗拒合拍片　嫌扼殺創意</title></header><body><h1>《亂世備忘》震驚日本評審<br>陳梓桓抗拒合拍片　嫌扼殺創意</h1><p>【《蘋果》專訪】導演陳梓桓以手上3,000元的攝影機，紀錄了14年雨傘運動一幕幕場面，輯成紀錄片《亂世備忘》。本月中，陳梓桓在日本山形國際紀錄片影展贏得「小川新芥獎」，同時獲日本片商接洽。對於合拍片，他自言「唔鍾意玩呢個遊戲，呢個唔係創作。」</p><p>攞獎感意外</p><p>獲獎回港後，陳梓桓在黃竹坑的工作室接受訪問：「工作室係同藝發局用優惠價租，今次攞獎都好意外，同評判傾過，佢哋電影節較鼓勵抗爭嘅片。日本年輕人比較政治冷感，參與政治嘅都係50、60歲嘅人。評判見到香港一班20歲年輕人公民抗命、鬥爭，令到佢哋好震驚。」獲獎後已經有日本發行商接觸。他透露《亂》片在台灣已在電視上播放，反而香港仍未有戲院肯上映，他又慨嘆香港仍容不下設立一個紀錄片獎項。<br>訪問中，陳梓桓分享一個有關紀錄片題材的事實，聽來有點諷刺，他說：「內地嘅紀錄片好好，因為隨便攞一部機出嚟拍，已經充滿有趣人物同令人好氣憤嘅社會現象，呢個係內地嘅客觀條件。香港已經向呢個方向行緊，作為一個紀錄片拍攝者，唔知應該開心定唔開心。」</p><p>新片籌經費</p><p>陳梓桓表示下一步計劃拍紀錄片《憂鬱之島》：「想呈現畀觀眾係一個劇情片，一半會有大家認識嘅演員。但係三個人物會係真實，佢哋有關香港歷史回憶，會用劇情拍番出嚟。」拍攝目的是想提醒港人，香港從來都是一個有不同身份、政治看法的人，匯聚的地方，但目前由社會到官方都變得單一，希望藉《憂》片提醒港人，香港是如何一步步走到現在。《亂》片拍了5萬元，《憂》片預計要300萬元成本，目前只籌到約30萬，他說：「其實都定咗自己方向，唔會嘗試拍合拍片，或者寫一個劇本，去內地搵批文呢種模式。未必同政治有關，係自己唔鍾意玩呢個遊戲，不停審查你，呢個唔係創作。」他承認當關掉商業跟合拍片這道門，自己去想辦法敲別的門。<br>採訪：何永寧<br>攝影：林德雄</p></body></html>