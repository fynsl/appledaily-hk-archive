<html><header><meta charset="utf-8"><title>逸峯慘變漏水屋　業主狂轟恒地</title></header><body><h1>逸峯慘變漏水屋　業主狂轟恒地</h1><p>【本報訊】恒地（012）旗下香港小輪（050）發展的粉嶺逸峯入伙三年，殷太去年透過二手市場買入屋苑一個單位，8月份經歷兩次風球（天鴿及帕卡），廚房天花批盪「甩皮」，向管理處投訴不果，批評管理公司無視訴求、不負責任、好過份！<br>殷太去年以逾800萬元買入粉嶺逸峯座高層戶，三房間隔。去年底收樓後花約80萬元裝修，一直安居樂業，但8月就出現問題。她表示，第一個風球來時，廚房近工作平台牆身的天花頂有幾滴水，隔一會兒，已如瀑布，致電管理處求助，職員上門拍照表示跟進。</p><p>天花批盪「冧落來」</p><p>接着第二個風球再打來，今次滴水更犀利，不單止牆身，甚至蔓延開去，再找管理處處理，也只是派員上門拍照而已。沒多久，天花批盪甚至「冧埋落來」，她跟管理員職員表示：「危險喎！原來會冧，壓到都會痛。」<br>她批評管理處不停推搪，在9月投訴後近兩星期也沒回應，追問情況，換來「同公司商量」的答案。她按奈不住，直接致電恒地，找到一名姓林的女職員，並獲回應：「唔關我哋（恒地）事，係風向問題。」訪問時憶述，她已無名火起：「我買屋係為咗遮風避雨，冇理由話買間漏水屋㗎嘛。」<br>她無奈道：「好似被人呃咁，我買屋，梗係想住得舒服，覺得佢哋不負責任。我有交管理費㗎嘛，唔係就咁影張相，問，又話同公司商量，錢我畀咗，但買咗間屋係咁樣。」她續稱：「人人都話呢度ok，又話恒基ok，冇諗過係咁不負責，一拖再拖。目前交管理費近3,000元，唔值！」<br>她坦言：「之前冇買過恒地樓，朋友講話恒基都ok……買咗之後，再話係佢發展都唔會買，因為佢真是唔理……真是唔理！好過份，要反映。」<br>恒地接到本報查詢後，首先了解事件及檢測，於9月底與業主商討後派人搭棚維修及批盪，從業主給予本報照片中顯示，在10月初天花已經修葺完成。</p></body></html>