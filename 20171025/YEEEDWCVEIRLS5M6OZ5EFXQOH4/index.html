<html><header><meta charset="utf-8"><title>財女手筆：書中確有黃金屋 - Melody</title></header><body><h1>財女手筆：書中確有黃金屋 - Melody</h1><p>「書中自有黃金屋」，係騰訊（700）分拆上市的閱文集團（772）身上完全印證到。周四先開始招股的閱文，預留孖展額已經爆升至450億元，係公開超購50倍以上，投資者對眼發晒光！<br>有人以風摩全球嘅《哈利波特》做例子，指Harry Potter改編電影、搞主題公園同其他衍生產品，全球總商業價值逾70億美元，你想笑閱文旗下咁多大陸站，到底有幾多個J.K. Rowling寫得出《哈利波特》？<br>內地發展軟實力多年，例如內地2014年熱爆嘅穿越古裝劇《步步驚心》，就係由晉江文文學城（閱文持股50%）作家所寫，大家迷到要生要死嘅南韓拍劇公司，都買咗《步步驚心》韓文版權，拍咗套韓劇叫《月之戀人》，南韓仲買埋同一個作者的另外兩部作品《大漠謠》、《雲中歌》嘅版權拍韓劇，內地劇賣去外國已非夢想。<br>愛情劇要賣埠容易，唔少小說更係越南、泰國等地翻譯，武俠、科幻小說亦都唔嘢少，閱文有版權嘅內地小說盜墓尋寶《鬼吹燈》，聽講出吓書、電影、電視劇、網絡遊戲等等，總商業價值都超過30億港元（4億美金），當然比起Harry Potter係小事，不過至少係個好開始。<br>Melody<br>fb.com/whichroad</p></body></html>