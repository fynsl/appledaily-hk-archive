<html><header><meta charset="utf-8"><title>李佳芯做過世界盃主持何雁詩代表香港打Golf</title></header><body><h1>李佳芯做過世界盃主持<br>何雁詩代表香港打Golf</h1><p>楊浩兒係杜汶澤搞網台嘅其中一個員工，呢個名太普通唔好記？可以跟阿澤叫佢「Double May」，或者叫番佢英文名Manchester。呢個名咁特別，全因為佢係曼聯（Manchester United）嘅超級粉絲。其實「體育系」女生點止佢。<br><br>李佳芯曾經喺有線擔任節目主持，初初主打嘅範疇，就係體育喇。佢除咗主持過招牌節目《體育王》，仲係10年世界盃做過主持。比起好多港姐當選完就主持奧運等大型節目，經驗贏咗幾條街。<br><br>何雁詩喺《超級巨聲》雖然三甲不入，但成功打入娛樂圈，係巨聲幫嘅中堅份子。同一時間，佢都代表香港參加亞運高爾夫球比賽。</p></body></html>