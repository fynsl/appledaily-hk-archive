<html><header><meta charset="utf-8"><title>【馮仁昭四圍超】JJ升呢做老闆娘</title></header><body><h1>【馮仁昭四圍超】JJ升呢做老闆娘</h1><p>臨盆在即嘅賈曉晨（JJ），自從嫁咗畀「力王」樊少皇之後，嫁雞隨雞將生活重心轉移北上，雖然今年初樊少皇被債主入稟高院追討835萬元，但一啲都冇影響到兩夫婦嘅生活。有報道指JJ同朋友合股，將於年尾喺北京開萬呎親子餐廳，升呢做老闆娘，早前JJ由老公陪返港做產檢，因為鍾意食甜品，搞到血糖高，要食健康雜糧搞番好身體。<br>撰文：馮仁昭</p></body></html>