<html><header><meta charset="utf-8"><title>中環在線：劉央出手呀…… - 李華華</title></header><body><h1>中環在線：劉央出手呀…… - 李華華</h1><p>「中國女股神」西京投資主席劉央，人稱「股海明燈」，都有些少原因。<br>好似殼股Teamway（1239，前稱是金寶寶）咁，舊年1月劉央以每股0.3元入股，成為主要股東之一。不過，獨立股評人David Webb啱啱呢個星期日玩踢爆，話諗住用61億買起AC米蘭嘅中資港商李勇鴻，好有可能係透過Teamway，安排資金完成交易。<br>「股壇長毛」一出，好似嚇到劉央星期一就即刻減持愛股。據聯交所披露權益顯示，劉央以平均每股6.07仙，出售6,196萬股，令持股比例由14.1%，跌至13.54%。以舊年初入股價0.3元計，女股神今次要蝕1,480萬元，不過應該都係濕濕碎。<br><br>李華華</p></body></html>