<html><header><meta charset="utf-8"><title>【馮仁昭四圍超】Fabel出專輯有壓力</title></header><body><h1>【馮仁昭四圍超】Fabel出專輯有壓力</h1><p>組合Fabel噚日到商台宣傳新歌《叫》，成員Jimmy同LoLo表示：「下個月初會推出新唱片，雖然今時今日出唱片好大機會要蝕錢，但都好希望透過呢張專輯紀錄我哋過去四年做過嘅音樂。」成軍至今佢哋直言仍面對緊經濟壓力，Jimmy仲話：「我都內疚做音樂後冇畀過家用，其實自己都驚，但為音樂唔理咁多，到三十歲後再算。」<br>撰文：馮仁昭</p></body></html>