<html><header><meta charset="utf-8"><title>【孖寶偷跑】大陸淘寶比香港早派貨　Switch孖寶$388開賣</title></header><body><h1>【孖寶偷跑】大陸淘寶比香港早派貨　Switch孖寶$388開賣</h1><p>全新旅遊專頁，即like籽想旅行：https://fb.com/travel.appleseed<br></p><p>《Super Mario Odyssey》作為Switch主機上首款《孖寶兄弟》遊戲，受到全城機迷期待。任天堂亦似乎特別着緊，不想讓遊戲在10月27日推出前偷跑曝光。有香港YouTuber因為直播流出水貨版遊戲影片，而被美國任天堂投訴，以致YouTube直播功能被ban三個月之久，另外遊戲店亦收到代理通告，勸告零售店切勿偷跑賣街。<br></p><p>不過有零售店投訴，10月25日深圳和淘寶已經有香港行貨孖寶現貨發售，目前見到網上的淘寶貨都有附送行貨特典護照套，可見大陸賣的都是港版貨。結果大小零售店亦紛紛不顧協議，目前各區大貨都已經偷跑上架，售價約為388港元。對玩家來說，早買早享受，分別不大。不過對遊戲店來說，偷跑又怕被代理懲罰不派貨，聽話守規矩不偷跑又驚出面已賣街輸在起跑線上，莎士比亞話to be or not to be，做game舖都一樣，偷唔偷跑都係永恆的問題，左右做舖難。<br><br>記者：司徒港燊<br></p></body></html>