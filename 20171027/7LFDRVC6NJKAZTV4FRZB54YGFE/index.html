<html><header><meta charset="utf-8"><title>西環集中營：建制憂遭栗戰書整頓 - 季陶</title></header><body><h1>西環集中營：建制憂遭栗戰書整頓 - 季陶</h1><p>北京前日公佈中共中央政治局常委名單，總書記習近平「大內總管」栗戰書將接管港澳事務。有民主派指在習「全面管治」下，誰管港澳事務民主派也要打硬仗，但對建制派而言，栗主管港澳事務就令一些人忐忑不安。除因建制中人與栗無交往外，亦關注新人事新作風下，他會否有更嚴格要求，甚至大刀闊斧整頓建制。</p><p>能力不足或被踢走</p><p>該民主派中人稱，早前與建制中人談論誰掌港澳事務，建制中人直言他們不認識栗，反而與另一盛傳人選汪洋有交往，「對建制派嚟講，梗係汪洋睇港澳事務好過栗戰書」。而且內地盛傳栗處事嚴格，政治過關外亦要看能力，「香港幾多人大、政協得把口愛國、幾多富二代靠拉攏西環上位？如果栗戰書管港澳事務，佢哋擔心會唔會被踢走」。<br>另一政界人士說，過去管港澳事務官員被視為與前總書記江澤民有淵源，「好多愛國人士同佢哋早有關係，有乜要求易傾啲」。但現港澳系統中，除港澳辦主任張曉明外，栗戰書、中聯辦主任王志民均是新人，「嚟緊兩會換屆，會唔會換走佢哋認為冇能力嘅人？」特別是盛傳習訪港時，栗因前特首梁振英提早入習機艙而大發雷霆，「一班好似梁振英咁嘅梁粉，會唔會被踢走，連人大、政協都冇得做？好多人等緊睇栗戰書新官上任，會唔會大刀闊斧整頓建制陣營」。<br><br>周一、三、五刊出<br>季陶</p></body></html>