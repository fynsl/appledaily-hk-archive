<html><header><meta charset="utf-8"><title>30年交易大堂今「收市」紅衫仔話當年　緬懷港股地標</title></header><body><h1>30年交易大堂今「收市」<br>紅衫仔話當年　緬懷港股地標</h1><p>【本報訊】見證本港經濟及股市高低起跌逾30年的中環交易大堂終完成歷史任務，俗稱「紅衫仔」的出市代表今日正式撤離，收市後舉行最後派對，為此地標作一個完美閉幕。本報記者走訪三位證券界老行尊，為大家娓娓道來「大時代」紙醉金迷、莊家講義氣的故事。<br>記者：陳雪蕾　卓茗</p><p>金牌莊家詹培忠：<br>以前搵食講道義</p><p>「鈴鈴鈴，買呀！買呀！」那年代，股市狂升，股民瘋炒，彷彿遍地黃金。俗稱「金魚缸」的交易大堂內外擠滿人，身穿紅背心的出市員跑出跑入，個個盯着黑板上的報價。<br>當年「金牌莊家」詹培忠（圖）也是其中一員，他憶述由「紅衫仔」出市員做到證券行老闆，接過無數上市公司生意，感嘆以前做莊家凡事講道義，「即係唔好食到盡，殺到絕」！<br>1970年，25歲的詹培忠偕寮國華僑太太從金邊回流香港，幫手打理父親與朋友開辦的股票行「永利證券」。當時股市開始活躍，因遠東交易所剛成立不久，打破香港證券交易所（簡稱香港會）一會獨大的壟斷局面，「遠東交易所係一個分水嶺，之前啲股票就係有錢人嘅遊戲，之後嘅股市先有平民參與」。<br> 那年代，交易不是電腦中的一堆數字，而是出市員在黑板寫上報價大聲嗌出，想接貨的人就得衝出去，先到先得。</p><p>「𠵱家全部賊嚟嘅」</p><p>詹培忠指，不少股民會守在金魚缸外，留意經紀的一舉一動。「佢（上市公司或大客）啲御用經紀出嚟買貨或賣貨有一定殺傷力同影響力，唔係普通經紀。」連同行之間，也會盯緊對方行動。「啲大價股，經紀個個碌大對眼睇住佢搵食。」詹培忠舉例指譬如匯控（005）的御用經紀莫應基，「朝頭早7點就要係匯豐門口，等（集團前主席）沈弼返嚟召見。」自然成為眾人關注對象。<br>當時禁止拋空股票，「我哋以前淨係學識炒上，跟我哋搵食嘅，個個多少都搵到食。」反觀現今，「𠵱家全部賊嚟嘅，個個炒跌，因炒上食本，炒跌唔使食本。」看盡股壇風雨，他總結蝕底的永遠是散戶，「股票萬變不離其宗，就係一個字：呃！」大戶早打定如意算盤，吸引散戶「落叠」。<br>面對交易大堂退役在即，詹培忠顯得十分理性，指交易自動化之後，大堂已沒有存在價值，結束不會有太大影響。他只輕嘆電腦交易失去了寫粉筆的那種味道。</p></body></html>