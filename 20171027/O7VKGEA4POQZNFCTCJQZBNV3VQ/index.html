<html><header><meta charset="utf-8"><title>【馮仁昭四圍超】林青霞重遊古鎮被圍</title></header><body><h1>【馮仁昭四圍超】林青霞重遊古鎮被圍</h1><p>大美人林青霞喺下個月3號就63歲生日，前日佢喺中國浙江烏鎮戲劇節現身，即時引起一陣騷動，唔少人爭住同大美人影相。<br>青霞秀氣逼人，當日略施脂粉，梳咗一個公主頭，睇起嚟氣色唔錯，佢仲報以微笑向大家揮手，又有求必應，合照任影，親和力十足。而佢喺13年擔任首屆烏鎮戲劇節藝術委員，仲搭船暢遊過江南古鎮，今次係舊地重遊。<br>撰文：馮仁昭</p></body></html>