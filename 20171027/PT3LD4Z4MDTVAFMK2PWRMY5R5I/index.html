<html><header><meta charset="utf-8"><title>資深經紀張天生：夜總會打躉識客</title></header><body><h1>資深經紀張天生：夜總會打躉識客</h1><p>本港60至80年代經濟騰飛，亦是俗稱紅衫仔的出市代表，紙醉金迷的年代。第一代出市代表、資深經紀張天生（圖）曾被高薪挖角，成當時全行人工最高的出市代表，但亦令他差不多輸身家。他說：「做經紀嘅最大得着，係令我見到好多嘢！」<br>張天生1958年入行，加入香港會旗下證券行做「後生」（Office Boy），半年後開始為客戶買賣股票。1960年代末期，股市暢旺，「嗰陣每日做兩千萬生意，晚晚要開OT。好多人打去香港會買股票係買唔到，因為電話聽唔切。」此時，華資公司對上市集資的需求也越來越大，促使遠東交易所於1969年成立，出市代表亦開始出現。</p><p>當年金融界最高薪</p><p>遠東會員證券行之一、馮景禧創辦的新鴻基證券，以每月2,000元高薪聘請張天生做出市代表，成為當年金融界最高薪的人。當年一個數百呎單位，都只是3萬元。<br>錢易來自然易去，張天生指「當時要識多啲客，就要識應酬。你早放工返屋企，啲客唔會上門搵你吖嘛。我都係喺夜總會識馮景禧。」收市後去跳茶舞、晚上去夜總會、逢周末到台灣旅行便成例牌行程。<br>當年3點半收市，張天生先去灣仔杜老誌飲下午茶、跳茶舞，因此認識已故股壇名人香植球，「之後就每個人帶個小姐去喜萬年（夜總會）跳舞食飯，夜晚11點都唔返屋企，要去避風塘食宵夜，好開心㗎！」更誇張的是，「逢星期五收市，就同成班闊佬去台灣，機場入面個個都識，（經紀）幾乎包機，星期一就搭早機返嚟開市。」<br>張又稱：「試過追（夜總會）小姐，當時要買鐘，嗰日佢冇返工，我都照買起佢50個鐘，佢第二日返工幾有面。」當時夜總會有駐場歌手，他常被邀請上台jam歌，朱咪咪、徐小鳳都曾與他合唱。1973年股災，張天生要出售天后道3個物業還錢。之後他只替客戶買賣賺取佣金，更說：「做呢行，發達嘅人好少，走佬嘅就好多！」</p></body></html>