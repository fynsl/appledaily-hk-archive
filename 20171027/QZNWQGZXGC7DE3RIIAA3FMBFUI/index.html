<html><header><meta charset="utf-8"><title>上商台做訪問自覺被冷嘲阿澤鬧梁泰來契弟　爆三年冤屈</title></header><body><h1>上商台做訪問自覺被冷嘲<br>阿澤鬧梁泰來契弟　爆三年冤屈</h1><p>敢言的杜汶澤自從14年雨傘運動後就被標籤是「黃絲」，遭內地封殺、圈中人冷待，事業亦大受影響，可是未有打沉阿澤意志，繼續追電影夢。近日他四出宣傳下周四上映、自導自演的電影《空手道》，日前接受商台監製梁泰來（Terry）主持的《1圈圈》訪問，遭對方冷嘲熱諷，阿澤積壓3年冤屈氣大爆發，甚至公開鬧爆梁泰來是「契弟」。</p><p>杜汶澤近日忙於宣傳自導自演的電影《空手道》，他日前接受商台錄音訪問，過程中發生了不愉快事件，阿澤前日先在facebook爆seed，昨日更開名鬧爆生日的商台監製梁泰來，阿澤同時大吐過去3年心中谷住的一股冤屈氣。</p><p>不滿提舊事</p><p>阿澤於14年撐雨傘運動後被內地封殺，他默默耕耘做好本份，及至為《空手道》接受商台節目《1圈圈》訪問，卻燃點阿澤的爆點。前日他在fb貼文：「其實你又點會估到，到今時今日，仲會有電台主持人問你，究竟你同劉德華吳君如唔啱，係咪真㗎？我真係睬你都生臭狐啦！你估我杜汶澤今日有戲要上，就乜嘢都要答你喇咩？𠵱家乜嘢年代呀？莫講話你個台家陣少人聽，多人聽我都未驚你呢！商業電台！」阿澤更hashtag「錄咗唔播正契弟」、「雖然你本身都係」，當時阿澤還未開主持人的名字，網友要自己「猜燈謎」。<br>昨日阿澤再貼文狙擊，文尾終於有重點：「正如噚日商台個監製Terry，一開始個錄音訪問嘅時候成條太監咁陰陰嘴笑住咁話『等咗呢個訪問你嘅機會好耐，你知你幾少戲拍㗎啦！』你條契弟講得啱！既然我咁難得有戲上，希望大家多多支持！」<br>被阿澤點名鬧爆的梁泰來昨午2時許準備離開商台外出工作，問到被阿澤點名炮轟一事，梁泰來淡然回答：「冇任何回應。」至於阿澤的訪問將於後天播出。</p><p>養得起老婆</p><p>過去3年，阿澤經歷過好友疏遠、敵人嘲笑，還有工作受影響等連番打擊，他說：「原本一年拍8部戲閒閒地搵千零二千萬，搞到一年搞一部，再唔係就漂洋過海，又或者喺電視台教人焗雞，遲吓連KOL都做埋。」<br>阿澤甚至被屈靠老婆田蕊妮撐起頭家：「層樓我買嘅、食我嘅、着我嘅，連佢揸緊架Benz都係我送嘅，我點樣食軟飯呀X街？」受盡人情冷暖的阿澤說：「嗰啲藍屍unfriend你，好奇咩？黃屍又好好多？嗰啲黃屍同你去玩，都叫你唔好post相！驚影響佢內地啲生意。」<br>阿澤表示封殺前做男主角的電影試過票房收3,000萬，他說：「睇唔起我嗰啲同行，咁嘅成績你哋試過未？如果因為我嘅立場而輸，咁我唔覺得羞恥囉。所以我出親街，都岳到個頭好高。」阿澤自爆這幾年憤怒轉放到道場，結果取得空手道黑帶：「我，係唔會認輸嘅！」<br>採訪：卓寶花<br>攝影：沈健程</p></body></html>