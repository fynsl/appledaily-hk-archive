<html><header><meta charset="utf-8"><title>券商老闆蔡陳葆心：鬥快跑嗌到聲沙</title></header><body><h1>券商老闆蔡陳葆心：鬥快跑嗌到聲沙</h1><p>「街市阿嬸，人人都識去炒股票。」不甘一世做師奶，自言是「曳女仔」的老行尊、中潤證券主席蔡陳葆心（圖），41歲膽粗粗用私己錢買下經紀牌，以老闆身份，親自擔任出市員衝鋒陷陣，後來更成為聯交所首名女性管理層。縱橫股壇數十載，避過3次股災，1987年她清倉兼沽空期指，令旁人刮目相看。<br> 70年代女經紀少，女性出市員更少。蔡陳葆心指，即使有女性經紀，但都多數坐在櫃位聽電話，指示夥記落盤，「我就唔係嘅，我要上埋黑板衝鋒陷陣，所以我成日（撞到）周身瘀黑。」大聲報價嗌到聲沙，她不時要看眼耳鼻喉科。即使在男人堆中，蔡陳葆心亦不輸蝕，出市員鬥快衝出去，她通常跑第三。「第一、第二嗰兩個緊張過頭，做到真係神經衰弱，要入醫院。」</p><p>主婦變聯交所副主席</p><p>股票經紀少不了應酬交換消息，一班男人去跳茶舞、賭錢、食飯，蔡太也照去不誤，「樣樣都有我份㗎，佢哋話我火麒麟。」蔡太原本是家庭主婦，直至遠東交易所成立，「我覺得我做股票啱喎，呢行我鍾意，好似開賭檔咁。」當時買經紀牌的人身家至少要50萬元，到1971年出現金銀證券交易所，門檻較低，只需30萬元，蔡太才儲夠錢買下經紀牌，投身股票業。<br>1987年股災後聯交所改組，旁人游說她加入，90年代更坐上副主席一職，成為聯交所首位女性管理層。蔡太回首昔日，或因愛替別人出頭，惹來非議。「曹操有知己，關公有對頭。成日想幫啲會員唔俾人食，有啲人覺得我阻住個地球轉。」2000年港交所（388）籌組上市，蔡太亦退下火線。<br>蔡太稱，當年經紀每日朝見口晚見面，互相幫忙、有商有量，當時聯交所自設會所，會員經常聚會聯誼，感情深厚。對盤自動化後，交易大堂變得冷清，蔡太認為關閉無可厚非，只嘆港交所過份追求國際化，「𠵱家呢班新嘅（管理層）對你係無感情。」</p></body></html>