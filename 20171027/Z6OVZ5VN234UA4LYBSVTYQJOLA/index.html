<html><header><meta charset="utf-8"><title>【敢言惹火】講笑玩大咗　辣㷫祖兒</title></header><body><h1>【敢言惹火】講笑玩大咗　辣㷫祖兒</h1><p>杜汶澤一向心直口快，亦因為近年娛圈也變得政治化，很多藍絲與黃絲的對立令敢言的阿澤成為一個標誌。</p><p>【容祖兒】14年3月</p><p>阿澤於伍樂城的音樂會棟篤笑：「早兩年問佢老細楊受成，𠱁佢攞錢拍《DIVA華麗之後》，我同佢講部戲一定捧祖兒做影后，結果佢做唔到影后，但我攞咗影帝。」結果辣㷫祖兒，祖兒在fb喪鬧阿澤：「你就是我在娛樂圈中唯一一個討厭的人！」</p><p>【王晶】14年10月</p><p>因為傘運而化身藍絲的王晶（右），當日於微博宣佈與杜汶澤、何韻詩及黃秋生斷交，阿澤事後雖然在fb多謝對方帶挈自己搵到半層樓，但之後受訪仍不忘寸王晶：「又唔見佢講周潤發？佢份人，我好明。」</p><p>【王征】15年1月</p><p>亞洲電視當日已經兩個月未能出糧面臨倒閉危機，當時老闆王征聲言已完成歷史任務，阿澤聞言鬧爆：「乜嘢叫歷史任務？你𠵱家係做生意，𠵱家有人攞支槍指住你，逼你去買電視台咩？冇本事出糧就唔好叫自己做老細。」</p><p>【曾志偉】今年4月</p><p>獲金像獎最佳男配角的曾志偉疑在台上寸姜皓文（黑仔）說：「黑仔！畀心機，我一套撼你二十六套，跟住就係你喇！」結果阿澤為撐黑仔，在fb留言：「最佳男配角個個都應該攞，除咗曾志偉。」</p></body></html>