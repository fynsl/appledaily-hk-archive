<html><header><meta charset="utf-8"><title>阿Yu教女好費神</title></header><body><h1>阿Yu教女好費神</h1><p>趙頌茹（阿Yu）前晚到金鐘出席展覽會，提到教女好費神：「大女二年級，學習仍然未慣，每日都會漏功課，唔知點搞，要花多啲時間，我都有大頸泡，要學習點樣控制自己情緒，講到佢明白為止，𠵱家一樣嘢講幾十次，成日哦佢。」<br>講到不少媽咪與仔女參加真人騷，阿Yu堅決拒接：「真人騷唔會，唔想畀太真實嘅我大家睇到，就算酬勞好都唔想，我唔想個女出完鏡就想做幕前。」</p></body></html>