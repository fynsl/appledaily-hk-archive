<html><header><meta charset="utf-8"><title>世勛襲港　500粉絲瘋狂千語唔恨林峯禮物</title></header><body><h1>世勛襲港　500粉絲瘋狂<br>千語唔恨林峯禮物</h1><p>韓國男團EXO成員世勛、陳慧琳（Kelly）、吳千語、周柏豪和余香凝等，昨晚出席中環ifc舉行的Valentino早春系列開幕酒會，吸引近500粉絲到場。世勛一出場，粉絲即失控大叫及狂推圍欄，而昨日他來港時也有近百名粉絲接機，不過他只顧聽歌，未有停下來打招呼。</p><p>「食餐飯就OK」</p><p>昨晚世勛透過繙譯接受訪問，問到來港心情時說：「跟隊友來過香港多次，知道香港有靚夜景和美味食物，希望多來香港。」更表示明年計劃開世界巡迴，韓國會是第一站，之後會到香港及其他地區。世勛曾與前EXO成員鹿晗關係非比尋常，記者本想問他對鹿晗公開戀情的睇法，但繙譯拒絕繙譯這個問題。<br>昨日是吳千語24歲生日，問男友林峯何時跟她慶祝，千語說：「男朋友未得閒住，喺內地工作，都未知幾時。」希望收到男友甚麼禮物？她表示沒所謂：「我都同佢講唔好嘥錢，我未必會啱，食餐飯就OK㗎喇。」是否送樓較實際？千語笑謂：「咁貴重嘅嘢我唔敢收喎。」記者笑指做林峯太太的話便可以收，但千語卻說：「太遠喇，未係就唔好講啦。」生日願望會否希望男友多陪自己？她說：「其實聽日我都要飛，大家都忙做嘢。」傳林峯約滿英皇之後自組公司，並簽千語將女友私有化，但千語表示未有聽聞。</p><p>蝦餃仔要Cool</p><p>Kelly表示近日因發胖及準備要到日本為新歌拍MV而狂做運動，稍後萬聖節，她透露會扮去年木乃伊造型，又預備了糖果派給小朋友，不過她現年8歲的大仔蝦餃仔已講明不會再扮鬼扮馬，Kelly說：「佢覺得再扮萬聖節嗰啲就好儍，𠵱家唔要得意，要cool。」<br>採訪：卓寶花<br>攝影：陳慧安</p></body></html>