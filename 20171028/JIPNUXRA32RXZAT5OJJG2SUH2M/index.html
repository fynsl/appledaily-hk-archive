<html><header><meta charset="utf-8"><title>賣身3年做諧星林作月使10萬　認厚面皮徵富女友</title></header><body><h1>賣身3年做諧星<br>林作月使10萬　認厚面皮徵富女友</h1><p>現年27歲的前大律師林作年初放棄專業資格闖娛圈，日前賣身三年給范振鋒，林作自知小生條件欠奉，改走諧星路，厚着面皮為觀眾放笑彈。林作自爆每月開支10萬，包括供車、食飯及追女使費，他期望早日覓得富貴女友，更笑指母親有為他做媒。</p><p>麥明詩舊愛林作，今年2月宣佈放棄做大律師，早前低調簽約給范振鋒3年，銳意要在娛樂圈有一番作為。論外型、樣貌，林作自知做偶像或小生機會較微，退而求其次選擇「諧星」路線，他日前孖同門師妹何彥芷（Stella）向世界武術賽冠軍鄭仲恒拜師學武，林作有意做「功夫諧星」。<br>「飛釘look」的林作跟着鄭仲恒指導練武，但他玩騎呢，經不起師傅腳一掃，即馬步不穩變成滾地葫蘆。Stella要求師傅傳授自衞術傍身，林作搞爛gag：「自慰定自衞，攞碌嘢嚟。」林作一邊遞上粗膠棍，一邊多嘴說：「自慰簡稱打XX。」師傅懲罰林作口多多，示意他扮演色狼，並教Stella出招拆林作「祠堂」洩憤。師傅指林作筋骨不柔軟，林作認叻「下身夠硬」，大講有味笑話。</p><p>恨一次戰10女</p><p>林作為做「功夫諧星」學武，心底卻恨做「床戲專家」：「希望可以喺部戲裏一個打十個，全部係女！我尺度好大，可以露啲毛，唔係腳毛，係體毛。」林作經常語出驚人，不怕抽水抽過火，他說：「真正大成就嘅人，可以做到邊界徘徊，天才與蠢材係一線之差，要拿揑、要經驗，難免有錯誤，唔肯去試就做唔到大事。」<br>林作不介意做「下把」，直認面皮極度厚：「冇度過有幾厚，面唔係咁重要，只係人類生物進化一環，最重要發展到自我，唔好怕失敗同樣衰。」林作指面皮厚從母親王莉妮（Lily）身上學習：「阿媽係我榜樣，佢唔要面到極點，我拍馬都未追得上。佢令我成日都面紅，我係跟佢學習。」<br>林作日前自爆財困要賣豪宅，到底他每月開支多少？他衝口而出：「10萬以內，供車、養狗、出街食飯。」富二代出身林作再窮也有富媽媽接濟，他卻說：「阿媽唔好接濟，搵朋友好啲，最好搵個有錢女搞掂。」單身林作希望早日覓得有米女友照顧：「阿媽都有介紹，但佢審美觀同我唔同。」</p><p>媽媽背後資助</p><p>身在北京公幹的林母Lily，對於被囝囝篤爆「唔要面到極點」，林母昨在電話中不怒反笑：「唔會嬲，開心阿仔帶咗我做新聞，面皮厚係啱，最怕囝囝遇到問題唔肯衝。」林母表示前年時鼓勵林作選黃大仙區區議員，落區派傳單正好鍛煉他面皮厚，林母續說：「我咁多年靠面皮厚，做人做事唔好為咗面子而放棄，結果阿仔學咗我。」林母甚至硬撐林作做諧星，希望他做周星馳接班人。<br>林作初涉娛樂圈時的確入不敷支，全靠富媽背後資助，林母說：「佢呢排使多咗，一個月要花10萬、8萬，要供兩架車，近日仲請咗司機。但今年佢自己賺到錢，可以養番自己，我冇津貼啦，只係贊助間屋畀佢住，等佢將來搵到錢，就畀番間屋我。」看到林作自給自足，林母不期望兒子給家用：「唔使啦，佢自己賺自己使，但孝順媽咪係必須，否則有錢都冇用。」<br>採訪：陳杰<br>場地提供：FAC</p></body></html>