<html><header><meta charset="utf-8"><title>花絮：歐鎧淳讚氣氛更勝奧運</title></header><body><h1>花絮：歐鎧淳讚氣氛更勝奧運</h1><p>歐鎧淳噚日參與ViuTV節目，同唔同學校打氣團學習口號，佢大讚學界氣氛仲好過奧運：「我去咗大概六間學校嘅打氣團叫口號，佢哋由朝早九點叫到𠵱家，真係一啲都唔容易，而且學界氣氛比起奧運、亞運更熱烈！」</p></body></html>