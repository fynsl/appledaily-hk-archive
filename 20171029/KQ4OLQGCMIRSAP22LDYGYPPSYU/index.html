<html><header><meta charset="utf-8"><title>林宥嘉望與Jasper做朋友應采兒：我有email</title></header><body><h1>林宥嘉望與Jasper做朋友<br>應采兒：我有email</h1><p>因為同爹哋陳小春一齊參加大陸真人騷《爸爸去哪兒5》嘅關係，小小春Jasper突然間成為焦點，不過爹哋陳小春就話希望大家當呢個完結咗之後，就忘記Jasper，仲話當初俾Jasper做節目，只係當暑期活動，冇諗過阿仔係咪加入娛樂圈！<br> <br>話晒Jasper聽話又可愛，令人一見難忘，又點會咁易忘記呢？連林宥嘉都俾佢迷倒！林宥嘉噚日喺微博貼咗張Jasper嘅相兼留言話：「這位小哥哥個性好，又可愛又貼心，上網一查，哎唷…我們怎麽同一天生日啊！想交個朋友，但是太年輕了，應該還沒有email可以交換吧…」<br> <br>原來林宥嘉同Jasper大家都係7月1日出世，有網民就話不如下次開騷邀陳小春做嘉賓，到時咪可以約埋Jasper見面，跟住Jasper嘅媽咪應采兒回應話：「我有Email」，林宥嘉即刻話：「謝謝媽媽！」</p></body></html>