<html><header><meta charset="utf-8"><title>喪屍招待好友君如搞喊甄子丹囡囡</title></header><body><h1>喪屍招待好友<br>君如搞喊甄子丹囡囡</h1><p>吳君如執導兼主演、老公陳可辛監製、吳鎮宇、方中信拍檔演出的新片《妖妖鈴》，將於今個聖誕檔期上映，君如透露電影由籌備到拍攝，以至後期製作，總共花了一年多時間，而電影拍攝期間，最難忘的一次，是好友甄子丹帶同子女和太太汪詩詩，還有柏安妮等，去到現場探班，為她這次做導演打氣，結果卻令子丹囡囡Jasmine淚灑片場，要爸爸子丹緊抱安慰，但囝囝James就興奮拍手叫好，認真搞笑。</p><p>即抱抱𠱁番</p><p>原來他們到場探班當天，正拍攝喪屍出沒場囗，本讓君如囡囡陳是知和子丹囝囝一行人等興奮不已，唯獨Jasmine一看見化妝逼真的喪屍，當場被嚇得爆喊，子丹第一時間衝上前擁抱Jasmine安慰。君如說：「其實我哋呢套係喜劇，喪屍出現只係其中一個場口，但班喪屍嘅化妝，真係好逼真，呢班只係小兒科，更勁嘅仲未出場。如果Halloween帶佢哋去蘭桂坊，真係嚇鬼冇得輸。我之前喺片場一啲轉角位，俾佢哋嚇過幾次，今次搞到Jasmine喊，我都唔好意思。」</p><p>陳可辛帶隊</p><p>相反子丹囝囝James對片場的一切卻十分雀躍，甚至坐上導演椅，睇螢光幕觀察現場拍攝。之後再和君如囡囡陳是知擺出不同驚嚇鬼馬表情，跟喪屍合照。子丹笑謂：「見到一班喪屍化妝咁逼真，搞到我今年都好想去鬼屋玩。」之後陳可辛再帶小朋友參觀片埸，笑言要來個片場大冒險。<br>撰文：葉綠悠</p></body></html>