<html><header><meta charset="utf-8"><title>【飲食籽】蒜香雞翼　鍋蓋焗出嫩滑靚雞翼</title></header><body><h1>【飲食籽】蒜香雞翼　鍋蓋焗出嫩滑靚雞翼</h1><p>【飲食籽：師傅到】<br>「燒雞翼，我自細鍾意食……」，但經常吃到的是又韌又出血的，要煎一隻熟而滑的雞翼有何難？ 蒜香混合雞翼微焦的肉香令人垂涎，只要你掌握以下秘技，燒雞翼，大人細路都會追住食！就讓我過你兩招！</p><p>材料：<br>雞中翼　兩磅<br><br>調味料：<br>蒜茸　一湯匙<br>生抽　一湯匙<br>豆瓣醬　一湯匙<br>蠔油　一湯匙   <br>咖喱　一湯匙<br>喼汁　一湯匙<br>生粉　兩湯匙<br>酒　適量</p><p>步驟一：雞翼醃逾10分鐘</p><p>把調味料加入容器中，醃10分鐘以上。</p><p>步驟二：煎雞翼唔「黐底」</p><p>首先燒滾油鑊，師傅提醒鑊一定要夠熱，不然容易「黐底」。放入雞翼， 再開猛火把鑊傾側轉一周，令雞翼均勻受熱，同時輕搖雞翼避免「黐底」。雞翼煎至兩邊金黃時即可倒起油，然後開猛火。</p><p>貼士：<br>要做出嫩滑又熟透的雞翼，技巧何在？師傅教授最重要秘技，他說：「倒油後再開火，溫度夠熱時灑酒並立即蓋上鑊蓋，待鍋蓋熱燙手即關火，焗2-3分鐘，就會焗出又香又滑的雞翼。」利用蒸氣深入雞肉中慢焗之，正是竅門所在。</p><p>吳永皓師傅<br>資深粵菜大廚，有逾二十年入廚經驗，對菜式的源流典故，乃至各類知識也有涉獵。 </p><p>採訪：梁潔群<br>攝影：鄭明川<br>編輯：翟純恩</p></body></html>