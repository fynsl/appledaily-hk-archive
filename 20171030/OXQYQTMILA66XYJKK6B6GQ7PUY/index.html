<html><header><meta charset="utf-8"><title>「只炒股炒樓　拒投資科技」邱達根批評港人短視初創公司難生存</title></header><body><h1>「只炒股炒樓　拒投資科技」<br>邱達根批評港人短視<br>初創公司難生存</h1><p>【周一專題】傳統本地家族逐漸進軍科技產業，遠東發展（035）已故創辦人邱德根孻子邱達根創辦的慧科資本，斥逾2億元投資30項早期科技，當中三成屬以色列初創。即使家族與朋友均屬地產界，他仍批評港人只愛炒股炒樓，「口袋裏有100元都不願付出1元投資科技」，結果令本地創科企業難以生存。<br>記者：周家誠</p><p>傳統本地家族僅長實李嘉誠投資創科最有標誌性，其餘僅以少量私人資金參與，或仍在物色項目階段，新近有信置（083）主席黃志祥表示將到以色列尋找投資項目。<br>邱達根接受專訪時表示，外國投資者願意長線投資科技企業，相反香港投資者重視短期盈利，令本地科技公司難出頭。他批評香港欠缺早期投資，「個個都係做上市前投資，冇人願意投資早期創業公司，都係興嗰時先投吓咁」，他又形容基金要交數，「最好2至3年即食，上市後走人」。<br>至於私人家族對創科投入亦不大，「都係要3年賺到錢，唔會投資一間初創10年，冇資金支持人哋咪走囉」。邱達根承認，若傳統地產商忽然投資風險較高的科技產業，或惹來投資者批評，但股東家族私人資金其實有能力投資，「唔係話履行社會責任，將資金扔落鹹水海，好多有潛力嘅公司係有回報」。<br>邱達根指出，投資者毋須將所有資金放落科技產業，舉例每100元可拿5元投資科技，「但香港情況係1蚊都冇，咁你成個發展咪傾斜囉，話樓好貴，咁你99%投資去呢啲，冇辦法㗎喎」。</p><p>稱成功故事可吸引資金</p><p>要改善整體創科投資氣氛，邱達根認為香港首先要有成功故事，例如電子錢包TNG、GoGoVan，雖然是走大眾市場而非尖端科技，但進一步壯大可令人鼓舞，或吸引更多資金投資初創。<br>邱達根大學時修讀工商管理，1999年因緣際會投資中軟國際（354）而接觸科技，不過2000年香港科網爆破，他目睹不少資金即時撤走，令到有潛力的科技公司「死晒」。他於2014年創辦慧科資本，專攻擁有尖端科技及具有知識產權的初創項目，並進行7至10年長線投資，現時投資規模約3,000萬美元（約2.34億港元）。<br>慧科資本7月獲得證監會批出9號牌（提供資產管理），被問會否藉此希望其他家族青梅竹馬一起投資？邱達根坦言一直有向他們推介，「如果10年前叫佢哋投通常會話你傻，但呢兩、三年會有人直接問我有乜好項目，心態改善咗。」<br>不過說到底，香港尚未有大量長期基金進駐，仍是一大憂慮，邱達根說：「好似我每月都接待一批以色列嚟嘅團隊，講真猶太人好現實，佢問你有冇人投資先？有我咪搬過嚟囉」。<br>他認為家族若願意承諾長期提供更多資金，將有助初創落戶本港。</p></body></html>