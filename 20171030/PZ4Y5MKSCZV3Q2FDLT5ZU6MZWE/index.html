<html><header><meta charset="utf-8"><title>【先生，你好嘢！】榜首練馬師　第一次贏盃賽</title></header><body><h1>【先生，你好嘢！】<br>榜首練馬師　第一次贏盃賽</h1><p>近排贏馬例有練馬師新人王份！<br><br>主角羅富全從練至今不停揚威凱旋門，今午（29日）係佢首戰谷草日賽，結果於第五場四班一哩，靠李寶利勝出冷馬「靚先生」，從而捧走香港鄉村俱樂部挑戰盃，個人累積連贏五個賽日。六歲馬「靚先生」轉羅廐後首度勝出，單Win及組合獨贏A2分別129.5及39.5元。<br><br>「靚先生」藉1檔沿途前置，末段殺上輕鬆贏1.5馬位，是牠季內第一次贏馬，亦帶俾「先生」系新季首捷，同時造就羅富全從練首度捧盃，可謂一炮三響。而羅富全現有15Win排榜首。<br><br>至於李寶利第四場贏完姚本輝馬房「指揮官」，第五場以羅富全的「靚先生」再下一城，個人季內初次起孖，兼且有盃落袋，領先今期騎師王帶入下半場。<br><br>第五場爆出冷門賽果，12倍「靚先生」跑第一，二至四名分別為20倍「君子承諾」、12倍「得其康」及11倍「川河領駒」，四重彩派超過30萬元。</p></body></html>