<html><header><meta charset="utf-8"><title>【馮仁昭四圍超】龍小菌慳住讀博士</title></header><body><h1>【馮仁昭四圍超】<br>龍小菌慳住讀博士</h1><p>龍小菌同邵子風噚日喺深水埗擔任嘉年華揭幕嘉賓，剛甩拖嘅小菌指跟舊愛性格不合，現寄情寫歌同計劃報考博士課程。點維持生計？佢話：「同佢（邵子風）緣份就完但約未完，早前又拍咗廣告，慳啲使夠用。」<br>邵子風自覺樣衰、肥、冇錢兼懶，所以狂做運動減咗46磅，問到點取悅女友蝦頭？佢話：「我諗係同我打茄輪唔使趷腳。」<br>撰文：馮仁昭</p></body></html>