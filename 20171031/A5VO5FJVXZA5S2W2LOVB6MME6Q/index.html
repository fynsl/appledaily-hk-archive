<html><header><meta charset="utf-8"><title>【馮仁昭四圍超】形容夫婦恩愛龔慈恩老公：我被綁架</title></header><body><h1>【馮仁昭四圍超】形容夫婦恩愛<br>龔慈恩老公：我被綁架</h1><p>龔慈恩（龔仔）係80年代無綫花旦之一，而佢老公林煒，就係台灣90年代花系列劇集嘅萬人迷小生，呢段異地戀，喺1991年拍台灣同內地合作嘅金庸武俠劇《雪山飛狐》開始，8年後，佢哋喺加拿大結婚，育有一女一子。<br>林煒日前接受台灣《蘋果》專訪，詳談佢嘅18年婚姻，林煒用「睿智」形容老婆「龔慈恩」，佢話：「由交往至結婚，很多時間都會分隔兩地，他留在台灣拍戲，而龔仔就在香港，但龔仔很懂得製造驚喜，她會突如其來飛台灣找我。」咁林煒有冇試過被撞破好事？林煒話：「我蠻喜歡待在家裏，拍完戲不管怎樣，回到家才會鬆口氣。那時她經常這樣，我不會生氣啊，很開心啊她來看我。」</p><p>全天候遙控</p><p>林煒眼中嘅「萬能老婆」龔慈恩，決定佢嘅人生，包括結婚同生仔嘅日子：「龔仔就連在內地拍戲，也是用微信的視訊遙控，這個家她一年365天都沒有離開過。龔仔有很多技巧，主要就是把行程排滿，一天就被控制完了，想做壞事也沒時間，我也是被綁架的。龔慈恩即使人在外地拍戲，亦能遙控。每天下午4點，她就會打電話給傭人姐姐，開視訊看大家有沒有脫軌，龔仔把路都鋪好了，變成我是無所事事。」<br>而林煒最大嘅功能，就係做司機接送仔女，所以佢哋感情好好：「女兒會嫁出去，兒子絕對也被女朋友綁架，最後就剩我跟龔仔兩個人，她又跟朋友去打牌，那我找誰？所以很珍惜現在。」<br>撰文：馮仁昭</p></body></html>