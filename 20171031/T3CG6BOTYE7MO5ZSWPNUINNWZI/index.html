<html><header><meta charset="utf-8"><title>隔牆有耳：Freestyle拉票容祖兒師弟妹　黑人rap勁到當選 - 李八方</title></header><body><h1>隔牆有耳：Freestyle拉票<br>容祖兒師弟妹　黑人rap勁到當選 - 李八方</h1><p>相信大家對保良局董玉娣中學一班競逐學生會嘅學生，早前以rap方式拍片宣傳候選內閣班底記憶猶新，最近亦有其他學校學生會候選內閣照辦煮碗。</p><p>網民：好聽到想買</p><p>呢班聖芳濟各書院學生作品獲網民激讚節奏感強、舞步跳脫，有「黑人feel」，甚至有人話好聽到「想叫佢up上iTunes畀我買」，另有網民覺得同董玉娣主音孖仔比較，「顏值孖仔贏」。該校網頁資料顯示呢個候選內閣已經當選。<br>聖芳濟各書院係容祖兒母校，今次嘅rapper係學生會競選內閣「Wi-Fi」，同學逐一rap出內閣成員，「無所不能就係公關胡志成，佢打個電話Barack Obama就忙個不停」、「無論係BIGBANG EXO定習近平，我哋全部都請唔到喎」，句句抵死，同時重複近期大熱、美國歌手Katy Perry嘅Swish Swish Bish舞（Backpack kid dance），網民激讚「有flow有sense」、「有黑人feel」。<br>上次董玉娣學生會內閣Pixel嘅rap片瘋傳後，獲《中國有嘻哈》爆紅嘅歐陽靖（MC Jin）邀請一齊battle，唔知呢班容祖兒嘅師弟妹，又有冇呢個機會呢？</p><p>識睇睇留言</p><p>Ho Kan Lai：mv有創意，似歐美rapper啲mv，動作跳脫，唔係利用鏡頭嘅移動去營造動感，反而係用大量大膽嘅肢體動作去吸引觀眾嘅眼球<br>Yuet Chan：今次呢個似黑人feel，講型呢team<br>Joanna Ngai：直頭可以搵Nicki Minaj合唱了<br>Michael Yeung：點解可以勁到咁？好聽到我想叫佢up上iTunes畀我買。如果真係自己寫自己錄，真心想提議佢哋出album，中學生已經咁，大個不得了 <br>資料來源：互聯網<br><br>李八方</p></body></html>