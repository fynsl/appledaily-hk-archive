<html><header><meta charset="utf-8"><title>【訂iPhone Cut單】渣打道歉客戶鬧爆：賣廣告不如整好系統</title></header><body><h1>【訂iPhone Cut單】渣打道歉<br>客戶鬧爆：賣廣告不如整好系統</h1><p>iPhone X上周五（27日）正式接受網上預訂，但渣打信用卡卻在下午時間出現故障，令到大批透過渣打信用卡預訂的果迷因未能有效過數付款，慘被CUT單。有果迷透露，經過三日後，即今日收到渣打的道歉短訊，但大批網民仍怒氣難消。<br><br>渣打昨日發短送給用戶，表示「在10月27日下午出現短暫故障，仍在積極處理當中，如有進一步消息，會盡快通知閣下。」短訊尾段再加多句「本行就此對閣下造成不便，表示萬分歉意。」簡單一句道歉短訊，便輕輕帶過此事。<br><br>客戶蕭生批評渣打辦事不力：「而家睇電視一見到鄭經理同樂少就嬲，咁多錢賣廣告不如整好個system先啦！」<br><br>報道曾訪問苦主之一的許生，他透過渣打信用卡預訂到兩部iPhone X，並收到通知取貨日期為11月18日，但數分鐘後，卻收到Apple通知因無法取得信用卡授權，取消了他的訂單。曾致電渣打，獲回覆以積分作為賠償方案，但無透露是否信用卡系統故障，許生當時質疑：「如果唔係系統有問題，點解佢哋會肯作出賠償，仲話半個鐘後就將積分存入我戶口。」</p></body></html>