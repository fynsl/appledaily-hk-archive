<html><header><meta charset="utf-8"><title>【NBA】騎士開萬聖節P邊位扮《小丑回魂》咁得人驚？</title></header><body><h1>【NBA】騎士開萬聖節P<br>邊位扮《小丑回魂》咁得人驚？</h1><p>「大帝」勒邦占士（LeBron James）同佢班騎士隊友唔止對打籃球認真，對萬聖節嘅打扮都一樣咁落力。喺星期一，占士為騎士隊友搞咗個萬聖節P，佢自己扮成改編史提芬京小說嘅驚慄電影《小丑回魂》（It）主角Pennywise，造型非常之傳神，細膽啲真係見到都驚。<br><br>占士啲隊友都唔輸蝕，好似JR史密夫（JR Smith）兩公婆係《Coneheads》造型、路夫（Kevin Love）同女友就扮退休摔角手Sting同Hulk Hogan、高華（Kyle Korver）扮電影《朱古力獎門人》嘅主角Willy Wonka，仲有韋迪（Dwyane Wade）同太太扮R&amp;B組合Milli Vanilli、T湯臣（Tristan Thompson）同女友Khloe Kardashian扮成電視劇《權力遊戲》入面嘅角色Khal Drogo同Daenerys Targaryen等，全部都花過心思。</p></body></html>