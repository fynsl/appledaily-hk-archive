<html><header><meta charset="utf-8"><title>【飲食籽】保鑣大廚「食神」韜哥入室弟子　自小喜歡烹調食勻全世界</title></header><body><h1>【飲食籽】保鑣大廚「食神」韜哥入室弟子　自小喜歡烹調食勻全世界</h1><p>【飲食籽：識飲惜食】<br>現年37歲的私房菜行政總廚梁浚銘（Leo）兩年前由保鑣轉行當廚子，Leo之所以用「回歸」來形容自己走上流動形式私房菜廚師之路，皆因在他做保鑣前，曾經跟人學過廚，而他的師傅，正是香港著名廚師梁文韜（韜哥），Leo絕對是韜哥正式的入室弟子，他想起當時，一次機緣巧合下認識韜哥：「2005年，經一位叔叔介紹，就識咗『食神』韜哥，之後跟佢拜師學藝，佢會帶我一齊見識唔同食物，講解每道食物背後的文化及由來。」 </p><p>Leo自小已經非常喜歡烹調，跟爸爸四處找尋美食，其間，他發現自己對烹調有非常濃厚的興趣，便決定用心走上廚師之路，「我一開始是從食開始，唔係煮開始嘅，咁食吓食吓，就食遍全世界，因為爸爸帶我四處搵嘢食，慢慢，我發現自己原來對煮嘢食好有興趣。」學廚之路，除了皮肉可能受傷如意外被刀割、火燒等，也可能要面對心理層面的傷害，在Leo跟韜哥學廚前，作為廚房學徒的他常被「廚房大佬」作為發洩工具，「例如逢星期三、星期六，佢賭馬輸錢，一返嚟已經燶口燶面，跟住見你不爽就會鬧你，會鬧得好難聽，粗口就一定啦。」</p><p>對食材要求高　廣東河源尋靚雞</p><p>自從跟韜哥拜師後，Leo便明白食材是廚師的靈魂，所以他對食材有非常高的要求，曾經有一次，他在香港一食店食到一隻雞，便決定隻身前往廣東河源，找尋這河源雞，並用幾天時間觀察牠的生活，「呢隻係好有雞味嘅雞，咁我就搵個食店老闆傾偈，識到佢之後，就去到河源一個有水庫嘅地方，睇睇呢隻雞點樣生長，點解咁好食。」<br>「溝通可以聽到食客唔同意見，可以掌握自己嘅技術，又可以同佢哋互相分享生活 、鍾意嘅運動、心情同健康，同埋知道佢哋點解咁鍾意叫廚師上門煮畀佢哋食。」這些便是Leo 堅持以流動形式為大家烹調私房菜的原因。<br>「日出莎莉」及「玫瑰龍蝦海膽汁燴伊麵」是Leo的獨家秘製菜式。前者用新鮮黑毛豬腩，釀入兩隻鹹蛋黃，經過焗、急凍及冰鎮後切片上碟，味道相當出眾，豬味及鹹蛋香味濃郁，但食落口絕不油膩；後者用海鮮及龍蝦殼炒香後再燜，燜完焗，焗完再燉成龍蝦汁，撈在伊麵上，配上龍蝦及新鮮海膽，非常鮮味，龍蝦汁百分百保留了龍蝦本身的鮮味。<br>各位如果想預約私房菜廚師，收費以人頭計算，每個菜單有不同的收費，大約每位$888，配以前菜、甜品及飲品。</p><p>日出莎莉套餐：</p><p>湯：美顏花膠湯<br>前菜：日出莎莉、青瓜雲耳、意式香草芥辣炸軟殼蟹<br>主菜：酥炸荔芋鴨、河源走地雞配籠仔荷葉飯、羅勒酥皮焗黑松露雜菌<br>甜品：杏汁金絲燉燕盞<br>每位$888，6位起接受預訂<br>查詢： https://www.mobichef.hk/ <br><br>採訪：黃希文<br>攝影：劉永發（部份圖片由受訪者提供）<br>編輯：陳慧玲</p></body></html>