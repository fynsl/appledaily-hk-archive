<html><header><meta charset="utf-8"><title>【平得去邊？】實試平民版米芝蓮　三道菜$400埋單真係得？</title></header><body><h1>【平得去邊？】實試平民版米芝蓮　三道菜$400埋單真係得？</h1><p>全新旅遊專頁，即like籽想旅行： https://fb.com/travel.appleseed <br><br>今年香港米芝蓮與去年一樣，搶閘先公佈車胎人美食推介，即所謂平民版米芝蓮，不過未知是否通脹關係，往年的標準是$300吃三道菜，都加價變成$400食三道菜。但看看得獎名單，似乎仍有些餐廳屬高檔，是否真的可以$400元埋單，立即試試。 <br><br>今年冧莊的「星記海鮮飯店」主打海鮮及酒樓常見中菜，亦是富豪名人飯堂，如林建岳、葉澍堃及馬時亨都是熟客。來到海鮮飯店當然要吃海鮮，不過這裏的海鮮要提早預訂，所以記者於前一晚已問定有甚麼新鮮海鮮，然後預訂了豉油皇中蝦，經理另推介兩道招牌小菜──鳳梨生炒骨、椒鹽九肚魚。椒鹽九肚魚賣相脹卜卜，外脆內軟，魚骨亦預先被抽起，非常貼心，加分。三道菜之中最貴的豉油皇蝦沒想像中大隻，而且不算入味，不過就能吃出蝦肉鮮甜彈牙，果然新鮮最重要。經理再三推介鳳梨生炒骨，聲稱是每枱食客必點，每口肉肥瘦均勻，糖醋汁味道適中，不會過酸及嗆喉。這頓飯共兩道海鮮和一道小菜，連茶水、加一計，共用$469，雖然超出了預算，不過價錢尚算合理。<br><br>而另一間位於太古的意大利餐廳「CIAK ALL Day Italian」，由Bombana擔任總廚顧問，同樣是冧莊車胎人推介，記者未入去都感覺$400不夠吃。店員推介了Pizza、自製意粉和海鮮，另有冷熱盤、肉類和甜品，價位由$90至$690不等。像pizza和意粉都可選份量，記者全點了細份的，點餐後會送上麵包和水，新鮮焗的麵包吃完可以再添。芝士配風乾火腿薄餅一切開就有「拉芝」效果，餅底和火腿夾住四重意大利芝士，味道偏鹹。手工麵的麵身比較幼，不像普遍意粉一般直，呈方形也更有咬口，聞起來帶香濃蛋黃味。香煎銀鱈魚伴海鮮湯是三款菜式之中最貴的，價值$260，叫完已經超過$400。海鮮類的兩款都是魚，記者選的銀鱈魚有小量蜆，魚肉一點也不乾，肉質嫩滑。最後吃了三款菜計埋加一，埋單要$605，兩人的人均消費已達$300。不過都算吃了三種海鮮，如果不是三樣都叫主菜， 可以選擇午市套餐，跟正常西餐一樣會比較抵食。</p><p>a.星記海鮮飯店（中環擺花街1-7號1號廣場2樓）<br>b.CIAK All Day Italian（太古太古城道18號太古城中心2樓265號舖）<br><br>記者：莊芷君、黎婉婷<br>攝影：徐振國、王國輝 </p></body></html>