<html><header><meta charset="utf-8"><title>【電子狗復活】新aibo一月推出　眼仔轆轆賣可愛</title></header><body><h1>【電子狗復活】新aibo一月推出　眼仔轆轆賣可愛</h1><p>全新旅遊專頁，即like籽想旅行： https://fb.com/travel.appleseed <br><br>唔知大家有冇掛住當年科技潮物Sony電子狗AIBO呢？Sony終在停止生產AIBO的11年之後，再發表新一代電子狗，不過名稱就改為全細階aibo。闊別多年，aibo外貌都有好大變化，唔再玩Cyber Look，而係賣Cutie可愛，而且功能方面亦有大幅進化。例如新aibo搭載新感應器，可以判別到周圍事物之餘，一對眼更用上OLED顯示，可以做到「眼仔轆轆」效果，加上全身共設有22個關節，可以做到搖頭擺尾及各種動作，真係超「卡娃兒」！<br><br>新aibo可用手機App「My aibo」同網頁版程式連動，而只要充電3小時就可連續運動2小時，相信大家同aibo玩足2小時都應該會好攰。更抵死是Sony還會為aibo推出狗骨玩具aibone，等電子狗可以自己同自己玩。新aibo同aibone都會在18年1月11日推出，價錢分別係198,000日圓（約$13,630）及2,980日圓（約$205），但似乎貴咗少少。</p><p> http://bit.ly/2iOvw7h <br><br>記者：布偉倫</p></body></html>