<html><header><meta charset="utf-8"><title>聖誕舉家出埠　黎姿湊女凍齡</title></header><body><h1>聖誕舉家出埠　黎姿湊女凍齡</h1><p>現已改名馬黎珈而的黎姿、古天樂、宣萱、梁詠琪、徐子淇、蘇麗珊、徐濠縈、苟芸慧和男友陸漢洋等，在灣仔會議展覽中心出席「ELLE Style Awards 2017」活動。<br>黎姿接受訪問時，再次提到改名的原因，她表示是希望寓意如意吉祥。被指凍齡的她望落一點都不像46歲，她笑言：「因為三個小朋友都好細，成日扭抱，成日要抱佢哋，又唔捨得唔抱，想成日都攬住佢哋，個人瘦咪可能望落後生，其實凍齡最緊要係心態。」</p><p>古仔康復理想</p><p>經常跟小朋友去playground及親子班的黎姿，覺得這令自己感覺充滿活力，人看來會較後生及開心了，又不忙替自己公司賣廣告：「同埋加埋醫學美容囉，我係公司白老鼠，每一樣都會試，自己試係安全保證。」聖誕節將至，她透露正計劃舉家旅行，外出輕鬆一下，當作是親子活動。<br>曾合作拍劇集《寵物情緣》的古天樂跟宣萱，一起接受訪問時不時開玩笑。早前古仔拍攝電影《真．三國無雙》導致眼球受傷要縫8針，他說：「康復理想，不過原本係縫8針，但醫生檢查嗰時話唔見咗一針。冇影響視力，亦唔影響拍戲，不過事後要用特技執走個傷口。」古仔自言今趟確實要還神，但不會因此放棄動作片，因為沒有人會故意傷害你。</p><p>宣萱貪靚拗腰</p><p>拍照時，宣萱拗腰動作有點不自然，她笑說：「唔係傷，不過人哋話S形影相靚啲，我擺甫士箒。唔擔心古仔康復情況，最緊要佢冇死箒。啱啱睇過佢個傷口，估唔到眼球原來可以縫針。」被問到二人會否再次合作時，宣萱表示要先等古仔康復。<br>另外，除苟芸慧與男友陸漢洋外，同場亦有另一對情侶胡子彤跟歐鎧淳，胡子彤被問到一齊出席，報酬是否會較高？他笑言不清楚。講到近日工作，他表示即將接拍港台的工作：「電影傾緊，遲啲會出席新加坡一個電影節。」<br>採訪：張俊銘、羅慧敏<br>攝影：葉君海</p></body></html>