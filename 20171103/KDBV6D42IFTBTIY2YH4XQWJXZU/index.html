<html><header><meta charset="utf-8"><title>【人人試iPhoneX】旺角擺檔畀人試　分析員：早一晚都值畀多$3000</title></header><body><h1>【人人試iPhoneX】旺角擺檔畀人試　分析員：早一晚都值畀多$3000</h1><p>呢兩日不停睇住iPhone X試機片嘅你應該蠢蠢欲動了吧！<br>2/11 2pm未夠，喺iPhone X還未出貨之時，「人人試玩iPhone X」專車已經落到旺角西洋菜街銀行中心附近，幾位Gadget Guy就地擺檔準備畀大家一齊試玩iPhone X，先達分析員亦Simon亦有到場，一摸上手表示手感唔錯，評分都有7.5-8分，咁又覺得值唔值炒價萬幾蚊呢？</p><p>「睇下有幾心急，蘋果好多fans的，有啲fans可能會覺得早一晚都值$3000。」另一位分析員阿基同場表示，今日收機價已開始跌，因傳聞內地貨量不少，唔想收香港機。另外大家同樣關心的是，如果唔小心跌爆芒，iPhone X換芒會唔會好貴呢？阿基估計，首個月換芒的話費用大約要$3000，玻璃機背也要$1500。睇嚟大家真係要小心拎實部機嘞！<br><br>記者：韓繼聰、朱崇德、司徒港燊</p></body></html>