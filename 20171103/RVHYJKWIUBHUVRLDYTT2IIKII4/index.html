<html><header><meta charset="utf-8"><title>【人人試iPhoneX】專家讚保安功能勝Touch ID　女生最愛前置鏡頭瘦面</title></header><body><h1>【人人試iPhoneX】專家讚保安功能勝Touch ID　女生最愛前置鏡頭瘦面</h1><p>剛剛才於旺角做完Live畀大家試玩iPhone X，轉眼Gadget Guy「人人試iPhone X」專車已經開到尖沙咀嘴海防道，就在石牆前、大樹下擺攤畀大家試機！同場仲有香港資訊科技商會榮譽會長方保僑現場專業分析iPhone X入手指數，雖然方生早前就因為信心咭問題而訂不到機，但已即時用上台方法預訂iPhone X，「Face ID登錄時間確實比Touch ID快得多，唔使半分鐘就搞掂。」</p><p>方生亦認為Face ID保安應該比指紋來得安全，總結評分更畀9分之高(滿分為10分)，不過方生亦疑惑駕車時用Face ID解鎖會否不便。<br>街頭畀大家實試部份，有人覺得iPhone X手感幾滑，亦有女生相當喜歡前置鏡頭拍攝效果。想知大家有乜評價，睇片啦！<br><br>記者：韓繼聰、朱崇德、司徒港燊<br></p></body></html>