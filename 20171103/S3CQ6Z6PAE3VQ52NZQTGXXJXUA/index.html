<html><header><meta charset="utf-8"><title>黃翠如想放假學演戲</title></header><body><h1>黃翠如想放假學演戲</h1><p>黃翠如昨晚在銅鑼灣出席手錶品牌活動，她表示要放一個短假期：「其實一直都有好多嘢想做想學，希望跟唔同嘅老師去學演戲、跳舞同陶瓷。」怕不怕又傳秘婚？她說：「唔怕，都已經傳到我哋生小朋友啦，佢要開工，我自己一個人去玩。」是否跟劇集遭網民批評演技有關？她說：「唔關事，努力係必須。每個人都有自己嘅意見，好與唔好嘅意見我都有睇，希望好努力咁去做好。」<br>對於佘詩曼和袁偉豪力撐，翠如說：「我感受到好多愛，幕前幕後嘅人都好支持令我好感動。」被指主持旅遊節目表現更好，她說：「其實我做咗旅遊節目主持8年，我唔係一個好聰明嘅人，需要更加多時間先至學得識，所以花咗8年嘅時間先得心應手。」<br>採訪、攝影：曹家誠</p></body></html>