<html><header><meta charset="utf-8"><title>庭上稱：上帝派我嚟撞佢被告盤問　指羅冠聰作供「發緊夢」</title></header><body><h1>庭上稱：上帝派我嚟撞佢<br>被告盤問　指羅冠聰作供「發緊夢」</h1><p>【機場襲擊案】<br>【本報訊】香港眾志主席羅冠聰年初由台灣返港後，在機場遇滋事者包圍、遭扯開衣領、抓傷及淋潑液體。5人被控非法集結及普通襲擊案，法庭昨先裁定3漢表證成立，今早宣判餘下兩婦需否答辯。羅投訴遭被告辱罵滋擾，有被告親自盤問羅時指其證供全屬「發緊夢，自己幻覺嚟」。<br>記者：伍嘉豪<br><br>一共3男2女被告高傑飛、唐發祥、劉必泉、林錦嫦及鄺桂嬋（53至72歲）面對同一項參與非法集結罪，高、唐、林及鄺4人另各涉普通襲擊羅。<br>兩婦代表大律師認為，控方除影片外，沒證人或證供辯認出兩人，片中人士樣貌及衣飾皆平凡沒特徵，證據脆弱，要求毋須答辯。控方重播相關片段，指清楚拍到林潑水、鄺以「殲滅港獨」標語牌襲擊羅。</p><p>認罵「漢奸走狗賣國賊」</p><p>沒律師代表的劉必泉盤問羅時，自言看電視後自發往機場，想就台灣之行問羅，行動與其他在場人士無關，「佢係議員，我係納稅人、選民，有權問佢」。劉直認在場指罵羅「漢奸走狗賣國賊」，又指當時位置可能屬巧合，「上帝派我嚟撞佢，係我引起嘅，判就判我啦，同佢4個（被告）冇關係」，並抨擊羅作偽證。<br>羅冠聰作供後，有旁聽愛國組織人士趁法庭小休，疑向劉必泉「教路」說：「你頭先應該話『唔知』就啱，你答『唔同意』就唔啱，喺度跣緊你。」劉之後盤問其他證人時，果真改口對證人描述稱「唔知」。<br>負責認人手續的重案組總督察符松煒供稱，劉不願意參與任何形式認人手續，亦拒絕混在戲子當中，故他安排毋須疑犯同意的單對單當面認人，羅冠聰成功認出劉。<br>庭上播放認人過程錄影，劉必泉一看到羅冠聰便暴跳如雷大聲喝罵：「漢奸！港獨分子！你笑乜嘢呀你笑！X你個老母！」劉庭上投訴該次認人是「裝彈弓」暗算，他沒同意過進行認人。<br>另外，主控官稱羅投訴日前遭唐、劉及公眾人士辱罵，劉庭上辯稱「冇呀，我唔識佢呀。都唔係同佢講，同其他人講」。<br>裁判官警告所有被告不得騷擾、辱罵或與控方證人對話。<br>案件編號：WKCC3358/17</p></body></html>