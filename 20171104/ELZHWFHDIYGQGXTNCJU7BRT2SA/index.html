<html><header><meta charset="utf-8"><title>【男共女的事】分手需要理由嗎？唔做運動俾女狠飛！</title></header><body><h1>【男共女的事】<br>分手需要理由嗎？唔做運動俾女狠飛！</h1><p>唔少人聽到另一半話「我哋分手喇」之後，都會即刻追問對方：「點解呀？」「我做錯咗啲乜？」如果對方話冇Feel、性格不合，你可能覺得佢敷衍；如果佢直認鍾意咗第二個，你又會鬧佢移情別戀。要同另一半好來好去，真係一門高深嘅學問嚟㗎。唔想做衰人講「分手」兩個字，仲可以點講呢？<br><br>第四集《男共女的事》，我哋就請大家列舉聽過最差嘅分手理由。</p><p>Jenny：「我聽過係男朋友坐監。」<br>Sonia：「入大學要轉一轉環境。」<br>Lavin：「話我阿爸好煩。」<br>Marco：「養唔起佢。」<br>呂先生：「整唔見咗嘢，都可以係分手原因。」<br>Louis：「A girl that i know broke up with her boyfriend because he didn't work out. She was like, i want someone that's really strong. 」</p><p>咦，睇嚟大家為咗世界和平，都用咗唔少創意去諗分手嘅籍口喎。俾人飛嗰個聽完，都唔知好嬲定好笑......<br><br>男共女的事，而家問都未遲。快啲留言話我哋聽仲有咩男女嘅事想知喇！<br><br>採訪：吉吉、RachelBee<br>拍攝：Neo <br><br><br>更多娛聞，喺晒《娛果》。<br> http://fb.com/appledailyent </p></body></html>