<html><header><meta charset="utf-8"><title>發哥零用錢設上限發嫂管財政買樓Full Pay</title></header><body><h1>發哥零用錢設上限<br>發嫂管財政買樓Full Pay</h1><p>【我老公係發哥連載系列之5　理財有道】<br>發哥周潤發雖然貴為天王巨星，但生活儉樸，傳聞每日僅得幾百元零用，不過，發哥名下投資多個物業，卻並非因為發哥慳家，而是因為有發嫂這位賢妻兼經理人為他掌管財政大權。</p><p>買禮物穿煲</p><p>對於發哥每日得幾百蚊使費，可會唔夠使？發嫂日前受訪時說：「夠使嘅！但𠵱家升值咗！」但發哥使費提升多少，發嫂就未有透露。然而，就算發哥不喜歡應酬，但總會有需要社交時候，譬如要請人食飯又怎麼辦？發嫂說：「佢係一個好簡單嘅人，佢唔買嘢嘅，除非佢真係要買。」問發哥要買甚麼時，發嫂已忍不住爆笑說：「嗰個好笑喇，除非佢要買禮物，就係我生日，肯定知嗰個價值幾多，因為係簽credit card㗎嘛，咁我要過目，咁係咪穿咗煲？個禮物嘅錢。」</p><p>投資做功課</p><p>講到買樓，根據物業買賣紀錄，發哥與發嫂以聯名公司「藝才製作有限公司」名義，於2010年以380萬及於12年和14年共以900萬再購入兩個單位，當然這幾個單位僅是他們投資的一小部份。有傳聞發嫂買樓喜愛一筆過，對此發嫂謙遜地謂：「盡力係。」問是否不喜歡向銀行借錢供樓？發嫂說：「可能有某……譬如會問一啲……但at the end of the day我都係攞cash㗎喇。」發嫂掌管財政，亦精於投資，理由得一個，她說：「呢個係咁多年好辛苦賺番嚟嘅錢，血汗錢嚟。咁我又重複啦，我做乜嘢，係以佢為主。總言之我投資，呢個嘢，我覺OK。我做好多research先，回報番嚟，起碼都average啦。我會覺得我要負責，去交代畀佢就係，你嘅錢。因為我哋兩個好慳。」<br>採訪：陳月媚、倩宜<br>協力：林德雄<br>髮型：Byron Ho、Louis<br>化妝：Fiona To<br>場地提供：香港嘉里酒店</p></body></html>