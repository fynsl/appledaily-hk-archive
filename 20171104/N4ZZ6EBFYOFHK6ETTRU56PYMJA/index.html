<html><header><meta charset="utf-8"><title>倫敦廣場大停電食客烚烚吓突然熄爐</title></header><body><h1>倫敦廣場大停電<br>食客烚烚吓突然熄爐</h1><p>【本報訊】佐敦彌敦道219號莊士倫敦廣場，昨晚7時許突然大停電！讀者黃小姐當時正與朋友在13樓一間火鍋食店打邊爐，其間突然眼前一黑，店內傳來喧嘩聲，原來是停電。現場消息指，大廈的3至13樓都受影響，停電至少1個多小時，商戶批評管理處一直未有交代事故原因。<br><br>事發於昨晚7時10分左右，黃小姐正於13樓一間火鍋店打邊爐，「突然漆黑一片，隔咗10分鐘左右，職員話大廈停電，搶修中！」其間大廈升降機仍然運作，有食客掃興離場，亦有食客到來知道停電，轉身離去。黃小姐苦等良久見電力仍未恢復，最後也不再等待，與朋友離開。<br><br>《蘋果》致電涉事火鍋店了解，女店員直指大廈3至13樓都沒有電力供應，但管理處事後一未有解釋原因。受停電影響，她大呼火鍋店損失慘重：「今日係happy Friday嘛，咁搞法成晚都做唔到生意！」女店員稱：「今晚6時半先開始第一輪客人入嚟食嘢，食咗45分鐘就突然停電，啲客走晒好大鑊，佢哋未食完，都唔好意思收佢哋錢；加上之前訂咗枱啲客都取消晒，最少無咗20萬生意！」她續指考慮稍後向管理處追討賠償。中電發言人回應稱，已就莊士倫敦廣場停電問題檢查系統，證實中電供電正常。</p></body></html>