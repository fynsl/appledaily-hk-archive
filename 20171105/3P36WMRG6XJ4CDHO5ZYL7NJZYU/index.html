<html><header><meta charset="utf-8"><title>【動畫】醒目女果農篤爆騙徒影相大反擊</title></header><body><h1>【動畫】醒目女果農篤爆騙徒<br>影相大反擊</h1><p>【本報訊】繼九龍塘發生搶iPhone X案件後，《蘋果》再收到有讀者遇到類似事件！賣家鍾小姐昨晨經蘋果官網訂購了2部256GB iPhone X，可即日apm蘋果店取機，於是欲經網上放機賺取一些外快，其間發現有人在fb發帖聲稱「收iPhone X」，於是與對方透過WhatsApp聯絡。該名騙徒A自稱老闆並出價以每部12,000元收機，相約她下午4時許在港鐵黃大仙站交收，鍾小姐起初不虞有詐，取機後準備到黃大仙交貨。<br><br>「點知佢臨到前15分鐘先話過數，問我拎個戶口號碼同全名。」鍾小姐深感可疑，但見騙徒A「做戲做全套」，「又話銀紙都有假，過數安全啲！」她無奈答允，並着騙徒A過數後拍下入數紙作證。其間騙徒B以「職員」身份出現，一直站於閘內，「係一個後生仔，係咁話要check機，我驚佢搶電話，就話新機嚟㗎，使乜check啫。」<br><br>騙徒B又要求核對序號，並着她拿出單據，此時，鍾小姐感到事有蹊蹺：「我喺閘外，佢喺閘內，我死都唔會畀部機過佢手！」醒目的她緊握手機，然後反轉盒背，離遠讓騙徒B核對序號。之後騙徒B致電騙徒A聲稱序號無問題，可以過數，惟當鍾小姐收到騙徒A傳來的入數紙就知中伏，「一睇都已經8成係假嘅，我都check check網上銀行啦，都係冇入數嘅！」<br><br>不過，兩名騙徒繼續做戲，幸而鍾小姐一直有媽媽相伴，她遂走到站內櫃員機對數，同樣發現無入數，並當場識破騙局，騙徒B即落荒而逃，但騙徒A仍透過電話稱，已致電銀行查過過數無問題，鍾小姐當場踢爆他，「佢一分鐘已經話打咗畀銀行，仲話你要去櫃員機先check到，我話你同事已經走埋喇！」騙徒A才悻悻然掛線。<br><br>鍾小姐事後大感憤怒，遂將騙徒B的相片放上網，擔心有其後人受騙，提醒網售iPhone X的賣家小心。不料，果然收到其他受害人聲稱中伏。事後，她得知有人在九龍塘站被騙徒搶手機，認為騙徒很可能是同一伙。鍾小姐晚上已向警方備案。<br><br>至於日後會否不再網售產品，鍾小姐直言不擔心，自言做網店3年，交收貴重物品一直以「一手交錢一手交貨」的方式，而且一定會找朋友或家人陪同，她更教路，只要做到以下三點，可大大減低被騙走財物的機會。<br><br>1) 首先留意價錢方面，倘對方不論價錢都爽快答應，即使再抬高價格，對方都爽快應承；<br>2) 對方不斷催促盡快約時間交收；<br>3) 過數的話，必須仔細檢查網上銀行顯示的交易結果，最好還是現金，一手交錢一手交貨。</p></body></html>