<html><header><meta charset="utf-8"><title>婆婆拍片　嫌影得矮似「麵包」</title></header><body><h1>婆婆拍片　嫌影得矮似「麵包」<br></h1><p>【本報訊】如果記憶無人問起無人談及，在衰老過程中就會慢慢被歲月封塵。製作公司「一刻紀錄」的洪麗晶（Rita）與拍檔Joe本身從事紀錄片攝影和剪接工作，Joe發現，長者似乎是被遺忘的一群，不是他們不想談及，「只不過佢哋覺得，好似冇人鍾意聽佢哋講嘢，於是好多時你唔問佢，嗰段歷史就會消失咗」。<br></p><p>九龍城取景憶拍拖點滴
</p><p>觸發他們拍攝人生紀錄片的其中一個原因，是Rita的親身經歷，年少時與爸爸的關係疏離，傳統爸爸日出而作日入而息，父女同一屋簷下卻無多少對話。直到年紀漸長，Rita慢慢多傾聽爸爸的成長故事，才慢慢明白到爸爸多一點。Rita和Joe任職錄像工作，二人於是利用公餘時間主動尋找機構試拍人生紀錄片，幫助過腦退化症及一般想為人生經歷留影的客人紀錄生平，八旬的李平婆婆便是其中之一。<br>內地出生的李平一生勞碌，她說50年代初曾經被政府阻止農民大量遷入城市，「話農村盲流入城市就唔啱，我哋係農村人要下放農場，入白果場種白果」。所幸其丈夫在城市任幹部，為保家庭團圓成功令李平調入毛巾社織毛巾。<br>之後還有大躍進、文革，李平記得「蔣介石話要反攻大陸，大陸好驚，就要全民操兵」，男女老幼不放過，她自然也是一分子，丈夫在文革未結束已死去，她寡婦一人照顧子女，後來輾轉結識第二任丈夫，嫁來香港。九龍寨城公園是她與丈夫的拍拖回憶，「呢個公園好開心……以前老公行得快，周圍帶我去行山，佢成日話我軟腳蟹」。其夫今年2月離世，終年98歲。<br>Rita說，李平是他們第一個拍攝的對象，獨居的她以前比較內向，後來有義工相伴，令她慢慢變得開朗，不過拍攝她也是個大挑戰，「雖然佢80幾歲，可能唔係讀好多書，但佢好有自己諗法」，例如稱有些鏡頭把她拍得太矮「似嚿麵包」、或者感覺「好淒涼」，「有啲我哋覺得好有美感嘅嘢，對婆婆嚟講有另一番體會，原來對老人家都唔可以Hea做，都要用心諗好件事，亦要諗點樣令佢滿意」。<br></p><p>豁達談生死　喪禮講環保
</p><p>Joe印象深刻的是，李平能豁達地談生死，「佢覺得人如果離開，留咁多嘢做乜呢？花都唔使咁多啦！80幾歲老人家會講環保，仲要係講喪禮，呢樣嘢好得意」。人生如戲，新一代沒有經歷過類似內戰、饑荒、偷渡的苦難，不能理解上一代如何成長、怎樣形成今日的人生、思想模式，一齣人生紀錄片或可成為家族記憶，成為溝通的鑰匙，Joe稱「當你係主角，會有好多嘢想講，好多嘢想人哋知，紀錄一個人關於自己嘅故事，留畀下一代，係一件好珍貴嘅事」。<br>■記者袁楚雙</p></body></html>