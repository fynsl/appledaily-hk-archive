<html><header><meta charset="utf-8"><title>【入數紙都有假】網上買賣要小心喇</title></header><body><h1>【入數紙都有假】<br>網上買賣要小心喇</h1><p>【本報訊】有騙徒在fb以高價收購iPhone X，然後用假入數紙呃賣家，意圖趁交收時偷走對方的iPhone X。醒目女鍾小姐向《蘋果》表示，騙徒為二人組合，騙徒A訛稱已入數，又傳來入數紙以作證明，希望她將iPhone X交予同黨，惟她十分「眼利」一望便知假，又指騙徒傳來的入數紙字型與平日不相同：「一睇都已經8成係假嘅，我都check check網上銀行啦，都係冇入數嘅！」。<br><br>其後，她向《蘋果》提供騙徒所給予的入數紙圖片，從假的入數紙中可見，戶口號碼及姓名的字型與Times New Roman相似，與平日的入數紙上的偏瘦字型不同。另外，騙徒提供的入數紙上金額一行，亦欠缺「$」的標誌，僅寫有2,4000.00；鍾的中銀戶口號碼開首應為0012，但假的入數紙上僅是012。</p></body></html>