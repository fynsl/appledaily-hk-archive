<html><header><meta charset="utf-8"><title>20億人妻林夏薇晒美腿谷胸呂慧儀孖蟹籽嬉水</title></header><body><h1>20億人妻林夏薇晒美腿<br>谷胸呂慧儀孖蟹籽嬉水</h1><p>千禧年代嘅人妻，唔再好似以前咁守舊，有好嘢都會大方公諸同好，昨日，就有兩位人妻喺社交網展現佢哋魔鬼嘅身段。<br> <br>一子之母嘅呂慧儀，囝囝「蟹籽」今年已經3歲大，呢位火辣媽咪昨日喺ig上載佢同囝囝去游水嘅相，見佢連續3張連環圖，仲唔小心俾囝囝踢水嘅水花濺面，好陰公豬。呂慧儀留言：「當我以為可以好好地拍照，有粒蟹籽漂過，然後…佢踢水…#連環圖 #冇仇報 #好無奈 #當媽的無奈」不過，大家焦點卻落在呂慧儀嘅美好身材，佢半身浸水，招牌「長腳蟹」喺水中，而34C嘅迫爆上圍就表露無遺，有網民表示：「流晒鼻血！」<br> <br>另一人妻林夏薇，前年嫁咗俾身家逾20億嘅金融才俊莫贊生後，就開始減產，一年先拍一部劇，其他時間就係過住吃喝玩樂嘅少奶奶生活。而夏薇嘅騷身材之數，亦隨住幸福指數上升而不停post相，皆因全泳裝照都係由老公操刀，林夏薇當然最放心。昨日佢又係微博貼咗一系列嘅鮮紅色單肩一件頭泳衣，喺岸邊擺誘人甫士，晒白滑長腿同香肩。林夏薇留言﹕「充飽電，再出發！#超愛陽光海灘##滿滿正能量」</p></body></html>