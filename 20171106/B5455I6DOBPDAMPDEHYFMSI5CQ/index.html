<html><header><meta charset="utf-8"><title>【任達華呢？】蘇偉賢超班馬現真身　冇辜負太太扮靚靚</title></header><body><h1>【任達華呢？】<br>蘇偉賢超班馬現真身　冇辜負太太扮靚靚</h1><p>沙田馬場今日（5日）第一場四班1200米草地賽，限三歲非自購馬參加，結果頭馬是蘇偉賢馬房、潘頓策騎之「君達星」，此駒上仗服役初出死火熱倒只得季軍，今仗再出演出大有進步，輕勝開齋而回，單Win及組合獨贏A2分別派33及19元。<br><br>「君達星」上仗跑1000米直路賽，由於賽前試閘贏過一班馬「當家精選」，加上臨場藝人任達華現身打氣，故被熱捧至1.5倍，但結果跑落有前冇後，撻Ｑ只得季軍，馬迷傷亡慘重。<br><br>今次「君達星」再用潘頓，增程至1200米，演出大為改善，排11檔沿途在二叠第二位，直路進一步加速，彈甩亞軍「魅影揚飛」贏1.75馬位，季軍「金禧貴人」更已輸6.25馬位，「君達星」明顯實力大超班。<br><br>可惜的是任達華今日卻沒有到場，注定與「君達星」無緣。而這天婦女銀袋日，蘇偉賢太太悉心打扮，為丈夫打氣，結果馬房先拔頭籌贏「君達星」，總算沒有辜負太太一番支持。<br><br>今場第二至四名順序為「魅影揚飛」、「金禧貴人」及「永旺喜喜」，四重彩派4,521元。</p></body></html>