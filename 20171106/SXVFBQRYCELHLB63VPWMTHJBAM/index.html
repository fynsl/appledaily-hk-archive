<html><header><meta charset="utf-8"><title>ViuTV搶過檔阿澤開節目　台灣探討民情</title></header><body><h1>ViuTV搶過檔<br>阿澤開節目　台灣探討民情</h1><p>杜汶澤之前為奇妙電視主持的《杜汶澤食住上》贏盡口碑，令到阿澤成為電視台搶手貨，近日ViuTV贒中阿澤，力邀他主持全新實況娛樂節目《走佬去台灣》。阿澤90年代因為避賭債而避走台灣一年，今次阿澤到台灣會重遊舊地，重溫當年走佬生活，阿澤又會為當地綜藝節目做茄喱啡、到夜場和大學示範媾台灣妹。節目暫定10集，日內阿澤將出發去台灣拍攝。</p><p>走佬一年</p><p>節目監製吳繼業日前表示，由於近年多港人移民台灣，他們想製作一個節目了解港人在台灣實際生活是否適合，後來他跟好友阿澤飯敍時提及此節目，阿澤感到有興趣，指20多年前自己因欠大耳窿錢而避走台灣一年，吳繼業說：「佢話佢住咗一年，都有啲生活上嘅體驗，亦感受到呢個地方一啲人情味，之後佢做電影，亦提名咗4次金馬獎，呢個地方對佢好似有啲連繫咁。」<br>阿澤昨日則透露ViuTV新節目是他設計：「因為我年輕時走過佬去台灣，而我呢幾年又覺得有好多香港人好似我咁，如果有機會，睇吓有冇方法移民去第二度。所以我諗番起，其實台灣都係一個選擇！所以我想去探索一下現在嘅台灣適唔適合我，或者其他香港人移居！會帶大家去睇吓樓，又會去睇吓有乜工作機會，衣食住行乜都探索一下！」<br>採訪：魯吉、陳杰</p></body></html>