<html><header><meta charset="utf-8"><title>婚後積極搵錢為頭家石詠莉鄧健泓押後生仔</title></header><body><h1>婚後積極搵錢為頭家<br>石詠莉鄧健泓押後生仔</h1><p>【《蘋果》專訪】現年43歲的鄧健泓（Patrick）與30歲的石詠莉（Sukie）拍拖5年終於開花結果，二人將於下月29日在港舉行婚禮。一對準新人上月被踢爆入紙排期註冊後，昨日首次合體在佐敦錄音室接受本報專訪，對於有傳二人因合演舞台劇《大酒店有個荷李活》撻着，兩位當事人齊齊否認，指二人之前已經拍拖。Patrick說：「其實已經拍咗年幾拖，大家都識咗好耐，佢做Freeze嘅時候我做緊音樂主持，大家成日都見，又係住西貢。」</p><p>「留最好畀人食」</p><p>Patrick不時給Sukie浪漫驚喜，Sukie甜絲絲地說：「我好為食，佢就成日畀我食先，然後望住我食，到我真係食完，佢先食，佢會留最好嘅畀人食。」雖然即將做人夫，但Patrick笑言沒有太特別感覺：「我哋一齊生活，一齊試過開心好唔開心，基本上我同佢已經有一個生活上嘅默契，喺埋一齊，係一個好舒服嘅感覺，其實只係一張紙嘅分別。」<br>Sukie亦坦言做人妻感覺不大，但會因為長輩們開始問會否生小朋友而感到大壓力，她說：「我哋互相之間事業上有新起步，各自簽咗一間新嘅唱片公司，我哋真係好想賺多啲錢先再決定。」Patrick揚言希望看到一個十分安全的將來後才計劃生B。</p><p>希望人情補貼</p><p>問婚禮預計花費多少時，Patrick哈哈笑說：「一定冇投資一張唱片咁貴啦，好慶幸我哋自資兩張唱片都有賺，婚禮我投資得比唱片少，但回報應該會大啲，我希望大家啲人情會……」<br>採訪：黃曉妍<br>化妝：kayte fung<br>髮型：Vince Pang of ilcoplo、Casei of beijing hair culture<br>場地提供：Avon Recording Studio</p></body></html>