<html><header><meta charset="utf-8"><title>有冇玩嘢呢？巴基之星試閘勝出　卻對復出全無幫助</title></header><body><h1>有冇玩嘢呢？<br>巴基之星試閘勝出　卻對復出全無幫助</h1><p>沙田馬場這天(7日)有多達12組試閘舉行，最焦點當然落在性格巨星兼麻煩友「巴基之星」身上，此駒由蔡明紹策騎試第10組1200米泥閘，馬兒出閘順利，沒有太慢，不久已透出帶放，沿途亦沒有罷跑，臨尾更保持勁勢，大勝跑第二的「真好彩」2.5馬位，輕鬆掄元。<br><br>告東尼說：「『巴基之星』今次試泥閘，全程走勢都冇問題，不過佢仲要試1600米草閘等，仍有待觀察。」蔡明紹說：「『巴基之星』目前狀態很FIT，我沒有鞭策牠，中段打後是牠自己湧前，牠的走勢非常輕鬆，末段我原本想等後面的馬追貼一點，給予『巴基之星』多一點考驗，以測試牠目前的水準及鬥心，不過卻沒有馬追得近牠，相信與『巴基之星』的評分遠高於同組對手，彼此實力有分野有關。」<br><br>就算今日「巴基之星」試閘無問題，但對牠爭取復出比賽全無幫助，因為馬會早前要求「巴基之星」必須在兩次田草1800米起步點彈閘PASS，以及兩次田草1600米試閘及格，共四次連續及格後才可出賽，暫時「巴基之星」一次都未參與過，而這天其實有1600米草閘舉行。</p></body></html>