<html><header><meta charset="utf-8"><title>中環在線：耀才呢招夠晒激勵士氣 - 李華華</title></header><body><h1>中環在線：耀才呢招夠晒激勵士氣 - 李華華</h1><p>騰訊（700）「親生仔」閱文（772）暗盤一度爆上92元或67%，一手賬面賺約7,000蚊，不過首先你要有一手。這些機會未必屬於你，但一定屬於有老闆葉茂林提供100%孖展抽兩萬股嘅耀才（1428）員工，人人穩奪一手，變相出「花紅」！<br>呢啲皆大歡喜嘅善舉當然唔嫌多，葉茂林再向員工提供招股中、騰訊有份持股嘅易鑫（2858）100%孖展，認購10萬股、即77萬銀，員工只需畀孖展息。同上次閱文一樣，今次葉茂林再豪言「贏就員工，輸就歸我」，即就算易鑫首日潛水都有老闆包底，員工繼續坐定定等收錢，的確好激勵士氣。<br>一班耀才員工當然歡迎，幾乎所有人都有用老闆嘅優惠抽易鑫，大家等緊再出多次「花紅」；至於閱文，有員工就話今日如果上到95蚊會沽，先賺8,000蚊先，再候低買返。<br><br>李華華</p></body></html>