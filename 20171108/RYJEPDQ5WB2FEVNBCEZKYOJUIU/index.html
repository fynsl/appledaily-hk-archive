<html><header><meta charset="utf-8"><title>Fb Live孖老竇Jam歌衛蘭越脹越強「最重要健康」</title></header><body><h1>Fb Live孖老竇Jam歌<br>衛蘭越脹越強「最重要健康」</h1><p>【今日ENT】衛蘭（Janice）闊別香港樂壇3年，終於捲土重來，前晚《娛果》facebook live《今日ENT》邀請到她和爸爸Joey，以及音樂人阿道一齊jam歌。Janice打頭陣唱《Chocolate Ice》，即是舊老闆黎明《聽身體唱歌》英文版，她說：「其實最近都有好多屬於jazz啲嘅歌，未入行前成日喺jazz bar唱歌，咁樣唱帶咗好多回憶。」<br>入行以來，Janice的身形成為一個話題，當年黎明指她肥過一部電單車，前晚網民提到Janice的身形，Janice說：「其實keep fit係有keep緊，最重要為我身體、身形做健康嘅選擇，I wanna be strong，我唔想瘦。」<br>Janice唱出新歌《I Don't Know I Don't Care》前，有網民問候她感冒情況，她開心說：「多謝你嘅關心，上星期好病，不過有飲中藥，已經好番好多。」她更應網民要求，清唱幾句名曲《My Love My Fate》。</p><p>選唱冷門</p><p>提到明年1月舉行演唱會，Janice有好多想法：「好多歌好多B side嘅track喺入面，盡量都好想唱一啲少唱、可能冇plug過嘅歌，好興奮可以唱。」有網民要求她即席唱經典歌，Janice笑言：「買飛啦，買飛嚟睇呢個騷！」最後徇眾要求唱了一節《心亂如麻》。<br>Janice前晚邀請多年無合作的爸爸Joey做嘉賓，她說：「好開心可以邀請我爸爸同我一齊唱歌，嗰時我哋成日一齊jam嘅一首歌，好開心佢可以嚟同我彈結他，佢最近傷咗隻手。」之後Joey為Janice伴奏，唱出《The Girl From Ipanema》，問到會否父女同台演出？Janice說：「我有問過佢，但佢話唔想，佢真係隻手之前整親，𠵱家慢慢好番。」<br>採訪：小米、懷鈺<br>攝影：林嘉銘</p></body></html>