<html><header><meta charset="utf-8"><title>職場慧眼：得罪老闆點算好 - 張慧敏</title></header><body><h1>職場慧眼：得罪老闆點算好 - 張慧敏</h1><p>「在公司工作了三年，同老闆關係一直OK，老闆每年都有加少少人工畀我。之前佢老婆帶個幾歲仔嚟公司玩，四圍走手多多，我隨口講了句「你都幾百厭」。點知第二日返工老闆叫我入房，好惡咁質問我點解鬧佢個仔百厭，我當堂愕然嚇到唔知點答佢。之後我有不停道歉講對唔住，我真係完全冇鬧佢個仔嘅意思。但係佢依然好惡好嬲，仲警告我佢絕對唔會接受任何人對佢屋企人唔禮貌。之後佢對我嘅態度極之惡劣，我想打電話同佢老婆解釋，唔知道好唔好會唔會有幫助，想Son姐指教我。」<br>今時今日怪獸家長緊張子女的程度，的確遠超我們能夠想像的。不過以你的情況來看，一向相安無事你老闆不會突然之間小小事大發你脾氣，我認為只不過是借題發揮，你得罪的應該不是你老闆的寶貝仔。他應該看你不順眼好一段日子了，你先冷靜仔細想想可有甚麼蛛絲馬跡其他可能，不知不覺間講了做了得罪了而不知的？<br>如果你老闆真的如此介意，又不是不敢得罪你，事發當日當場為甚麼不直接問你，要留到第二日捉你入房鬧？當然亦有可能是他老婆覺得你的說話有所冒犯，回家之後告你一狀，不過如果你老闆對你不是早有不滿，如此雞毛蒜皮她不會輕易告得你入。<br>自古以來以言入罪，是最容易死得不明不白又最令人百辭莫辨的。同一句說話，以不同的身份角色用不同的角度態度以無限想像解讀，絕對可以上綱上線殺人於無形。找你老闆娘解釋是下到不能再下之策，騷擾他家人你只能死得更慘。<br>有心也好無心也罷，都不是重點了，帶着委屈戰戰兢兢去上班說有多難受就有多難受。好好打算你的去留吧！<br><br>張慧敏</p></body></html>