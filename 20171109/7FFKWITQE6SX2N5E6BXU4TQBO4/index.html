<html><header><meta charset="utf-8"><title>八方人物：兒科醫生創紓緩學會導重病童爸媽放下</title></header><body><h1>八方人物：兒科醫生創紓緩學會<br>導重病童爸媽放下</h1><p>都說醫生是最不能接受死亡的人，李澤荷直認不諱：「以前覺得醫唔好係失敗。」寧願一命換一命的傷心父母，不忍放手的單親爸爸，面對白頭人送黑頭人的傷痛，這個兩女之母的兒科腫瘤科醫生感同身受。「兒童癌病嘅治癒率較成人高，但仍有兩成半人醫唔好」，逃不掉的死亡，家人要學習面對，醫生一樣要。召集有心人發起成立兒童紓緩學會，針對末期癌症及其他重症小孩，由不敢直視到同走人生最後一段路，她形容「放下不是放棄」。<br>每年在公立醫院因病去世或夭折的未成年病童平均達250人。身兼香港兒童紓緩治療學會副主席的屯門醫院兒科顧問醫生李澤荷，透露學會成員包括社工、遊戲治療師、校長老師甚至家長；又與兒童癌病基金會定期討論病情危重個案，為病童及其家人提供全面支援，「我哋冇醫管局正式資助，都係有心人利用自己時間去做，但諗唔到服務需求咁大」。<br>白頭人送黑頭人的痛，一個家隨時因孩子的病四分五裂。「華人社會嘅父母，通常比較保護，多要求醫生向病童隱瞞病情」，根據香港法律，18歲以下病童需由家長代簽治療方案，關心兒童紓緩治療發展的她，謂未成年子女與父母就治療方案上引發大矛盾，她就遇過愛子深切不願放手的單親爸爸。<br>「兩父子感情好好，個仔過身時先17歲，佢15歲患肌肉癌，手術後擴散到骨同肺，情況唔樂觀，爸爸話就算只有0.1%機會，都堅持要個仔再接受化療，係個仔自己唔想，話想用餘下時間，趁仲有精神返番學」。學會前身是關注組，分別與兩父子傾談，「爸爸到最後終於明白個仔嘅諗法，雖然後來因病情惡化得太快，不能出院返學，但就邀請咗阿仔嘅同學同老師，嚟醫院見面同打邊爐」。<br>男生不久撒手人寰，但總算圓了心願，「其實好明白嗰爸爸嘅感受，呢個係單親家庭，阿仔又係獨子，佢哋感情好深厚，團隊用咗好多時間傾偈，了解佢同個仔嘅諗法」。公立醫院醫生連診病亦無時間，要落實關乎心靈的善終問題，驟耳聽確是奢侈。「都係靠有心人自發去做，但肯定一個人唔會做得晒，這正是成立學會的目的」。</p><p>曾遇父母下跪　求一命換一命</p><p>1995年中大醫學院畢業，翌年加入屯門醫院，專責醫治癌症病童，與病人同走過高山低谷。這些年，她醫治過到投入最多感情最後卻藥石無靈的孩子；也遇過崩潰下跪，聲淚俱下寧願一命換一命的傷心父母，「做醫生仔時係好驚，唔知點面對，會避開唔想同佢哋有眼神接觸」。走過生死，儘管沉重，但李澤荷說病房也有溫暖時刻。「腫瘤科病房唔係只有傷心眼淚，兒童癌病嘅治癒率較成人高，達七成半，有啲康復後做咗媽咪、有啲戴住四方帽返醫院探我」。<br>■記者呂麗嬋</p></body></html>