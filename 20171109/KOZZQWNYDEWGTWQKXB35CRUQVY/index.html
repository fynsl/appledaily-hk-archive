<html><header><meta charset="utf-8"><title>iPhoneX螢幕故障果迷：個screen好似閃電咁</title></header><body><h1>iPhoneX螢幕故障<br>果迷：個screen好似閃電咁</h1><p>【本報訊】果迷期待的蘋果新一代iPhone X手機於上周五(3日)首日發售，隨即有用家出現壞機情況。讀者陳小姐自周日起使用其iPhone X，但一天後即發現螢幕疑故障不停閃動，「最惡劣時斷秒計係咁閃，好似閃電咁，打字打唔到，睇又睇到頭暈！」她已把壞機拿回蘋果店，但因缺貨需等兩周才可換機，直言對蘋果產品略感失望。<br><br>任職會計的陳小姐稱，上周五iPhone X首發當日，她一早約8時到電訊網絡商店外排隊購買新機。當新機到手後，她先將舊有iphone 7 plus的資料備份，還特意為新iPhone X「裝身」，「買晒所有嘢，配件全部搞掂晒」；到周日才第一日使用iPhone X，詎料周一早上即發現故障，螢幕不停閃動。<br><br>「周一朝早開始(iPhone X)個螢幕間竭喺度閃，初時可能係幾分鐘，或者幾個字(數十分鐘)先閃一陣間，但到下晝就不停咁閃，閃到用唔到，係打唔到字嗰隻！」她於是把手機拿到ifc的蘋果專門店檢查，「職員睇完話冇得救，要換機，但冇機要等2星期」。她最終由職員開出單據，打算稍後憑單據到店換機。<br><br>陳小姐不忿說：「最唔抵係第一批攞機，第一個鐘頭攞機，諗住自用唔炒啦，但點知用兩用就冇得用！」她續稱：「本身第一日好開心，所以幫佢(iPhone X)裝晒身諗住長用，好彩部7 plus冇掉到。」<br><br>原來陳小姐自iphone 4開始已用蘋果手機產品，是忠實果迷，過去亦從未發生類似事件。不過，她不諱言經過今次，對蘋果品牌稍稍失去信心，「成一萬蚊部iPhone X，又話機王，冇諗過用一日就壞......講得呢部機咁好、咁特別，冇諗過會一出就壞，唔值咁多錢囉！」<br><br>蘋果公司發言人回應《蘋果》稱，將會跟進有關事件，希望接觸到有關顧客，收機檢查後，以確定程式上出現何種問題，並盡快安排換機。發言人指迄今並無收過同類型投訴，相信陳小姐的個案屬個別例子。<br><br>電機暨電子工程師學會香港分會主席張星煒表示則指根據影片估計，投訴的iPhone X螢幕出現閃動，主因可能是控制螢幕的晶片出現問題，因為若軟件出現問題，理應可馬上更新解決。他解釋，晶片的設計複雜，當中涉及很多電子零件及線路，若當中某部份出現故障，令訊號無法順暢傳送到螢幕，使會出現如影片中的閃動問題。<br><br>張星煒指無可能全部生產的手機都表現良好，一般的品質驗證過程中，只會抽取部份手機檢驗，以推算該批次出現壞機的機會率。事件中，陳小姐的手機需等待2星期才能換機，張星煒認為蘋果應按壞機機會率，預留部分額外手機供客戶作更換之用，現時要買家等待2星期的做法理應可以避免（應可縮短等候時間），若不作改善，難免令買家失望。</p></body></html>