<html><header><meta charset="utf-8"><title>Baby產後做貓女冇難度周汶錡坐月後即開工</title></header><body><h1>Baby產後做貓女冇難度<br>周汶錡坐月後即開工</h1><p>講起何師奶吳若希，喺今年4月已經為當時仍係男友嘅Alex Ho誕下B女Giselle，產後佢專心湊女，不時喺社交平台晒育兒生活，不過佢都復出得好快，4月生，9月已經見佢首現身公開活動。圈中有唔少星媽都係產後極速復出，首推係名模周汶錡，佢喺今年3月誕下細仔Avner後，坐完月就已經火速收身復出開工。其實佢喺前年陀大仔Jacques時，都已經肥肚唔肚人，產後同樣好快可以復工。<br><br>至於同樣喺今年3月生B嘅港姐冠軍張名雅，佢生咗囝囝蔡浚鏗（Mario），又係唞咗一個月左右就已經可以復出，佢當時話自己陀B期間都唔係肥咗好多，加上散步同健身，所以產後瘦得好快。<br><br>而今年初為黃曉明一索得男「小海綿」嘅楊穎（Angelababy），又係喺產後數月，已回復少女身形，仲着透視裝為著名時裝雜誌大陸版影封面，化身小貓女嘅Baby，獲讚「美得無話可說」。<br><br>仲有混血名模Jessica C.（JC），佢喺舊年3月為時任男友安志杰（Andy）生下B女Tessa，到同年6月已經一家三口返香港，至6月中已見JC出席公開活動，當時佢雖然收起招牌「警鐘胸」，但身形唔會比佢懷孕前輸蝕。</p></body></html>