<html><header><meta charset="utf-8"><title>中環在線：渣打Chatbot可以同滙豐Amy做friend - 李華華</title></header><body><h1>中環在線：渣打Chatbot可以同滙豐Amy做friend - 李華華</h1><p>今年銀行力谷AI，渣打都唔執輸，明年終於推出聊天機械人（Chatbot），可以同對家滙豐嘅Chatbot Amy做個好朋友。<br>滙豐係大行之中第一間係網頁推Chatbot客服，透過人工智能自動解答客戶簡單問題，仲識邊學邊做，增加成功率。中銀就直情喺分行放咗部小型機械人，解答之餘仲可以幫大家解吓悶。<br>咁渣打Chatbot有乜特別？渣打就話，大家遲吓可以透過手機APP同網頁試吓，可以幫零售銀行客戶查閱賬戶資料、繳交費用、轉賬、追蹤開支及分析消費模式等等。但服務會分階段推出，首階段預計下年第二季就會啟動。<br><br>李華華</p></body></html>