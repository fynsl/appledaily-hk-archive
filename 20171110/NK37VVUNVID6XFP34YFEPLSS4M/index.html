<html><header><meta charset="utf-8"><title>同髮型化妝師掃九龍城發嫂醉酒　發哥問罪斬手指</title></header><body><h1>同髮型化妝師掃九龍城<br>發嫂醉酒　發哥問罪斬手指</h1><p>【我老公係發哥連載系列9之快樂團隊】發嫂（陳薈蓮）今回帶大家去了解其半個「娘家」九龍城，掃街、逛街市。想一睹發哥（周潤發）和發嫂風采，去九龍城街市命中率會好高，因為他們經常去九龍城買餸和吃飯，好像永富鮮果專門店是他們御用水果店，方榮記火鍋店的手切頂級肥牛，發哥最愛外賣回家打邊爐。至於買糧貨和臘味，他們就喜歡惠顧新三陽和金城海味店。</p><p>年輕好玩</p><p>今次發嫂就帶同髮型師Byron、Louis和化妝師Fiona來玩轉九龍城，Fiona是發哥拍《無雙》時幫手做化妝，現在幫埋發嫂，當日，兩男一女陪住發嫂，四個人玩到笑不停口，難怪發嫂笑言：「跟埋佢哋多啲，識咗好多年輕人嘅嘢，自己都會後生啲，佢哋好好玩。」話口未完，發嫂又玩Fiona，大爆Fiona花名叫「魚旦」，一講到魚旦就忍不住笑。<br>拍攝期間，發嫂會向「魚旦」爆seed：「唔做嘢㗎，印啦，好唔掂，天黑啦，又係屋企玩餐懵，真係攞命吓，魚旦，幾點？」當「魚旦」在茶餐廳提議叫發哥找數，發嫂又笑笑口：「你想死，死幾次，我同你哋都係打工仔，老闆係發哥。」原來發哥在場時，他們不敢笑，要發哥不在才夠膽與發嫂放鬆玩。</p><p>酒後狂笑</p><p>鏡頭面前可能覺得發嫂嚴肅，其實鏡頭過後十分nice，發嫂在溫哥華陪發哥拍《無雙》時，與他們三人打成一片還喝醉酒：「我哋拍《無雙》好開心，為咗佢哋醉咗兩次，跟住俾發哥話，佢講笑問：『邊個部門阿頭出嚟，邊個畀佢飲酒，要斬手指。』我哋玩得好癲，醉咗會一路狂笑，同佢哋至癲。」<br><br>採訪：陳月媚、倩宜<br>攝影：陳順禎<br>協力：林德雄<br>髮型：Byron Ho、Louis＠Hair Culture<br>化妝：Fiona To<br>場地提供：香港嘉里酒店</p></body></html>