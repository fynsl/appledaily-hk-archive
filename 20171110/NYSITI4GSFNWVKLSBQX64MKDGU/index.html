<html><header><meta charset="utf-8"><title>隔牆有耳：小明坐正監誓　訓示47𡃁 - 李八方</title></header><body><h1>隔牆有耳：小明坐正監誓　訓示47𡃁 - 李八方</h1><p>張曉明坐正做國務院港澳辦主任後，日前又有搞作。港澳辦網頁噚日介紹港澳辦舉行首次憲法宣誓儀式，由小明負責監誓、副主任宋哲主持宣誓，由佢哋帶領港澳辦47名幹部一齊宣誓。為乜要搞啲咁嘢？原來根據《國務院及其各部門任命的國家工作人員憲法宣誓組織辦法》規定，由2016年開始，港澳辦各幹部同直屬事業單位領導班子成員等，都要進行憲法宣誓。<br>小明又向宣誓嘅47名幹部提出5點希望同要求，包括要保持忠誠之心、增強憲法意識、提升政治站位、提升履責能力，及保持清正廉潔，八方留意到小明講提升履責能力時候，引用習近平十九大報告，話要政治過硬之外，都要本領高強，要提升履責能力，小明咁講係咪反映日後愛國愛港人士要忠心之外，仲要做得嘢先有得上位？</p></body></html>