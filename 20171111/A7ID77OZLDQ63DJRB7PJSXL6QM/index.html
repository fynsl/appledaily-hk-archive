<html><header><meta charset="utf-8"><title>【笑死朕】女子歐聯三人空門爭食叉燒　結果係...</title></header><body><h1>【笑死朕】<br>女子歐聯三人空門爭食叉燒　結果係...</h1><p>禮拜三嘅歐聯女足出現足壇本世紀其中一次最令人O嘴嘅miss，話說黃衫嘅立陶宛球隊Gintra Universitetas，喺16強首回合主場輸畀巴塞0:6，比數就唔算好出奇，不過踢到67分鐘嗰陣，Gintra嘅球員長傳，有成三個隊友成功突破越位，加埋巴塞龍門Sandra Panos判斷失誤出迎解圍點知踢空氣，咁就造就一個鑽石級嘅空門機會，點知「三個和尚冇水食」，一左一右兩個球員都好心急衝埋去想射波，中間嗰個已經算醒目盡力減速，點知佢哋兩個仍然互相kick到大家後腳.......結果兩人齊齊向前仆，個波就咁碌走咗，畀巴塞成功解圍。<br><br>其實場波雖然雙方實力有距離，不過Gintra 喺頭30分鐘都守得住，然後半個鐘內失三球，再加埋呢個世紀miss，咁就結果完場前失多3球輸夠半打，下個禮拜3次回合就主客互調，Gintra 會作客加泰羅尼亞，祝佢哋好運喇！</p></body></html>