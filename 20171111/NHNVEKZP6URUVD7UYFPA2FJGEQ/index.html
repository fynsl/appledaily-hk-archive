<html><header><meta charset="utf-8"><title>苗僑偉放任仔女飲酒</title></header><body><h1>苗僑偉放任仔女飲酒</h1><p>苗僑偉（三哥）噚日以代言人身份喺會展出席名酒活動，佢透露閒時最鍾意三五知己飲吓酒，但可惜酒量一般，佢話：「飲到高興就最好，唔好飲到嘔，而且飲酒可以減壓。」<br>問到老婆戚美珍畀唔畀佢飲？三哥話：「佢知道我飲酒係好節制。」會唔會教一對仔女學飲酒﹖三哥笑住話：「唔使教㗎！後生仔女邊使教，佢哋自己會自動波出去飲。」</p></body></html>