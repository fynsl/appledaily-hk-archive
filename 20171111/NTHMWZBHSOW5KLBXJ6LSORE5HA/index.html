<html><header><meta charset="utf-8"><title>【愛情DQ掣】港女接受忘年戀　「陳小春應采兒都差16年！」</title></header><body><h1>【愛情DQ掣】<br>港女接受忘年戀　「陳小春應采兒都差16年！」</h1><p><font color="”#c1286b″"><b> 《愛情DQ掣》公開招募單身男女： http://bit.ly/2gTfvIV </b> </font> <br><br>光棍節注定要一個人過？想擺脫單身，但又畀人話要求多多......揀擇又點喎？等我哋幫你揀！《蘋果動》推出全新男女配對節目《愛情DQ掣》，召喚一眾單身男女。如果單身嘅你希望認識新朋友、尋覓心儀對象，機會嚟喇！我哋會透過各人定下嘅擇偶條件進行配對，並安排一系列活動，從互動中深入了解對方，話唔定仲會擦出愛火！</p><p>《愛情DQ掣》簡介</p><p>報名表格： http://bit.ly/2gTfvIV  <br>報名方法：填妥參加表格、提交相片及自我介紹短片，以作配對用途，入圍者將有專人通知。<br>招募截止日期：2017年11月30日（星期四） <br>如有任何疑問，歡迎電郵 mailto:lovedqbutton@gmail.com 查詢。如有任何爭議，一概以蘋果日報有限公司之最終決定為準。</p><p>同一時間，我哋走訪街頭，睇吓大家對理想伴侶有咩諗法，今集先嚟女生篇！講到擇偶條件，大部份女生都話睇feel睇性格先，高小姐同劉小姐話鍾意男仔幽默，林小姐話鍾意善良、錫屋企人、有責任心嘅男人，而徐小姐就唔想男友係懶蟲：「有目標、有上進心，最緊要專一。」<br><br>唔少女生又希望另一半高人一等，李小姐話男友嘅理想高度係170cm以上，林小姐話要180cm或以上，劉小姐仲話最好185cm以上添！<br><br>外型方面，董小姐話：「鍾意啲文青type，斯斯文文咁樣，識打扮嘅男仔會加分。」林小姐話：「太靚仔會有好多狂風浪蝶，五官端正、皮膚唔好太差就OK喇。」<br><br>年紀方面，多數女生唔接受姊弟戀，李小姐話細過佢嘅暫時唔考慮，董小姐話如果細過自己，就希望對方諗嘢夠成熟。反而，佢哋又唔抗拒忘年戀，林小姐話：「陳小春同應采兒都差16年啦，大過我就冇所謂。」徐小姐亦表示可以接受對方比自己年紀大：「三哥都可以考慮下，哈哈！不過四哥真係太大喇！」 <br><br>正所謂你揀人、人揀你，下集我哋睇埋港男對另一半有咩要求！如果你自問有條件，奈何仲係單身，唔好諗咁多喇，即刻報名《愛情DQ掣》，齊齊脫光！<br><br>更多娛聞，喺晒《娛果》<br> http://fb.com/appledailyent </p></body></html>