<html><header><meta charset="utf-8"><title>關智斌東京連續蒲同志吧</title></header><body><h1>關智斌東京連續蒲同志吧</h1><p>【爆相爆片】下月踏入37歲的「小斌女」關智斌（Kenny），跟張敬軒的十年斷背緋聞疑斷纜，近年轉戰內地的Kenny撈到風生水起，但跟親密好友軒仔的感情似越行越遠。日前Kenny撇甩軒仔遊東京，重點行程是去新宿的同志吧尋開心，更連蒲兩晚被讀者陳先生撞到正，透過「爆相爆片」分享他被仔圍的high爆樣。</p><p>現場多日人</p><p>讀者陳先生在電話說：「我喺同志蒲點新宿二丁目嘅Arty Farty，見到Kenny連蒲兩晚玩得好開心，佢身邊有兩、三個香港朋友，呢間同志酒吧比較多日本人去玩，可能少香港人捧場嘅關係，所以Kenny玩得好放心，見到佢喺舞池勁high跳舞。」</p><p>有少少醉意</p><p>雖然近年不少藝人公開「出櫃」，但Kenny依然性向成疑，從讀者提供的「爆相爆片」，同志吧內幾乎清一色男人，不知Kenny現身有否被仔撩？陳先生表示：「我就唔覺有同志埋佢身，現場都好逼人，佢着得唔係太突出，所以冇乜男人留意佢啩。」問到Kenny是否拖全男班去蒲？陳先生說：「佢有兩、三個朋友一齊玩，都係男人，朋友行開咗，佢就自己喺度跳，一個人都好開心，見到佢有少少醉意，所以都跳得比較high，我凌晨兩點幾走，佢都仲未走。」其實Kenny亦有在社交網貼出東京旅行相，除了去追逐紅葉之外，又到箱根浸露天溫泉，但他未有透露到同志吧玩。而Kenny貼出赤膊浸溫泉相，引來網友抵死留言：「這樣很容易讓粉絲流鼻血。」<br>採訪：皓騫</p></body></html>