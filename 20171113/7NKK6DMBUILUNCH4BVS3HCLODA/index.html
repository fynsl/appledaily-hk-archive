<html><header><meta charset="utf-8"><title>【馮仁昭四圍超】周家蔚勤做家長義工</title></header><body><h1>【馮仁昭四圍超】周家蔚勤做家長義工</h1><p>周家蔚同姚嘉妮噚日帶小朋友到馬𩣑山郊野公園，出席親子行山活動。周家蔚話屋企近行山徑，兒子經常有機會行山接觸大自然。佢又話忙於為兩歲半細仔搵幼稚園同面試，但老公洪天明工作忙較少參與：「爸爸工作忙，通常我負責，自己有到學校做家長義工，爭取多啲時間了解小朋友，大仔喺學校見到我都好開心，仲會叫我Miss Chow。」<br>撰文：馮仁昭</p></body></html>