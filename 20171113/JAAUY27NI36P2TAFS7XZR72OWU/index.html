<html><header><meta charset="utf-8"><title>大學高層：焗登廣告增知名度</title></header><body><h1>大學高層：焗登廣告增知名度</h1><p>【本報訊】全球大學數以萬計，排名機構試圖以劃一準則為不同類型學府定優劣的手法，近年屢遭詬病。一位本港大學管理層透露，各個大學國際排名榜實為商業操作，本港幾乎所有大學都有在QS網頁登廣告，藉此增加知名度，「其實就係『焗做』，如果第二間宣傳、你唔做，知名度差甚至影響排名，師生同校友又係向學校問責」。</p><p>比較標準屢遭詬病</p><p>QS每年邀請大學自願提交部份資料，其餘則由QS「智囊」（QS Intelligence）採集，再審核及計算分數。有本港大學管理層向《蘋果》透露，如院校不主動提交資料，QS亦會經其他公開途徑收集，並自行計分，「香港有間大學都曾經想唔玩，想清高啲、唔交資料，點知嗰年排名真係跌，惹校友不滿，第二年又係再玩」。<br>排名榜的計分準則亦備受批評。以QS世界大學排名榜為例，「學術聲譽」及「僱主評價」分別佔四成及一成分數，前者由逾7萬名國際學者評價院校的學術質素，後者由全球逾3萬名僱主評價畢業生的就業表現。一名資深學界人士解釋，「所謂公平計分，其實最少有一半分數都係計你有幾出名，好主觀、亦都唔透明，大學自己都未必明白分數係點嚟」。<br>至於論文引用量、師生比例及國際化程度，縱有客觀數字可依，但用同一標準比較不同規模、專長的學府，亦屢被批評不公道。該名資深大學界人士續稱：「舉例而言，自然科學、醫學論文普及性高，全球學者都有機會引用，相反人文、社會科學嘅研究主題比較專精、有地域性，兩樣嘢點可以用同一把尺比較？」據悉，QS近年亦有聽取個別院校建議，並修正論文引用量的計分方法。<br>一名熟悉高等教育議題的學者直指，一旦院校沉溺於催谷排名，扭盡六壬迎合排名榜的各項指標，包括谷大師生比例、盲目追求論文引用量等，等同走上歪路，置教學質素及大學使命於不顧，「係咪教授冇論文出、就冇得續約呢？係咪大灑金錢喺做宣傳、提高知名度呢？如果係，排名再高都係excellence without soul（無靈魂的卓越）」。<br>全球大學排名近年成為大專學界及傳媒焦點。中大校長沈祖堯曾多次公開表示，排名只是一個參考，不同定位的大學難直接比較。<br>■記者周婷</p></body></html>