<html><header><meta charset="utf-8"><title>男神容易被傳「斷背」？彭于晏都中招</title></header><body><h1>男神容易被傳「斷背」？<br>彭于晏都中招</h1><p>關智斌喺日本連蒲兩晚gay吧，飲得醉醉地玩得盡興。落gay吧又如何？都係消遣啫，證實唔到啲咩嘢，同樣證實唔到嘅，仲有其他人。<br><br>講起關智斌，梗係會諗起張敬軒，自從07年軒仔為對方寫咗一首《預言書》，令兩人距離拉近，之後又俾人影過同遊赤柱、上對方屋企，甚至發展到同居，結局要到近年關智斌去咗內地發展少見面，先少番啲緋聞。<br><br>最近被指可能係一對嘅有「巨聲幫」許廷鏗同胡鴻鈞，早前胡鴻鈞被影到深宵送外賣到許廷鏗屋企，仲留過夜。連好友吳若希都話有懷疑，兩人究竟係咪有超友誼關係。<br><br>彭于晏上個月突然被同年約40歲嘅張磊拉埋一齊講，指佢哋有「超親密關係」，呢位張磊身家逾200億港元，係內地知名基金投資公司創辦人。不過彭于晏好快出嚟澄清話「純屬捏造，謠言止於智者，已經交給律師在處理。」</p></body></html>