<html><header><meta charset="utf-8"><title>發哥都係單親　加速成長要唯美發嫂11歲睇住阿媽離家「冇再見過」</title></header><body><h1>發哥都係單親　加速成長要唯美<br>發嫂11歲睇住阿媽離家<br>「冇再見過」</h1><p>【我老公係發哥連載系列之遺憾童年】周潤發太太陳薈蓮接受本報連載式專訪，今次說到童年往事，原來發嫂有過一段不快樂的童年，在11歲那年的一個晚上，她目睹父母吵架，之後母親更離家出走，臨走只拋下一句：「你係大家姐，要好好照顧弟妹！」從此她都沒有再與媽媽相見，當時發嫂爸爸將她與妹妹送到嫲嫲家生活，帶着遺憾度過童年。</p><p>周潤發年少喪父，一直缺乏父愛，他與哥哥、姊姊及妹妹四人全由母親一人獨自撫養長大，發哥小時候就要賣小食幫補家計。想不到出身於富裕家庭的妻子陳薈蓮，其實與他是同病相憐，發嫂母親在她只有11歲時就離家出走，年幼就缺乏母愛的發嫂，一直以來希望將來可以做一個好母親，可惜天意弄人。</p><p>受媽咪影響</p><p>出生於新加坡一個富裕家庭的發嫂，從小在一個大家族中成長，她和四個弟弟及一個妹妹本來跟着父母過快樂生活，直至她11歲時父母離婚，童年產生巨大變化。沒有父母在身邊的發嫂，和妹妹被安排去嫲嫲的家中生活，發嫂接受專訪時說：「媽咪好早改嫁咗，我諗當時自己得11歲，最細嗰個細佬得兩歲，日日就喺門口等媽咪返嚟，我媽咪離開我哋嘅時候係好靜雞雞。係得我一個人睇住佢執個包袱走，That's why佢影響力好大，因為我媽咪係好叻煮餸，我有好多嘢好似佢，但唯一樣嘢我可以講，我今日可以堅持好多嘢，係媽咪教嘅，我媽咪係好tough，做乜嘢都係perfect，煮餸都好好，執嘢都好好，每一件衫都要好齊整。」 <br>問發嫂當時有沒有問媽咪為何要走？發嫂表示：「冇喎，我哋嗰一刻未知好多嘢。有一晚我因為要考試讀到凌晨5點半，爸爸同媽咪嘈起嚟，嗰刻我睇到佢哋嗌交，之後阿媽執包袱走嗰一刻呢，我都仲可能好細，唔係好明做乜嘢要咁，佢臨走時唯一同我講一句話就係你係家姐，要照顧好細佬妹。」</p><p>要識原諒人</p><p>問當時會否憎恨媽咪丟低弟妹呢？發嫂說：「我冇怪佢！人生係咁㗎啦，唔代表佢做唔到你阿媽，走咗你就會憎佢。所有嘢都有一個原因，做人我諗最緊要識得原諒人，咁𠵱家知道佢好開心，有另外一個家我都戥佢開心嘅。之後雖然冇再見過，但8年前有通過電話，講咗成兩粒鐘，互相講吓近況。」聽說發嫂媽咪後來再嫁給一個當地富豪，不方便與前夫家人有太多來往，所以發嫂也不勉強。<br>採訪：陳月媚、倩宜<br>攝影：郭賢興<br>協力：林德雄<br>髮型：Byron Ho、Louis of Hair Culture<br>化妝：Fiona To</p></body></html>