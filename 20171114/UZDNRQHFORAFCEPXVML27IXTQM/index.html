<html><header><meta charset="utf-8"><title>啟剛晶晶隨時追多個</title></header><body><h1>啟剛晶晶隨時追多個</h1><p>郭晶晶與老公霍啟剛及林恬兒等昨晚在金鐘出席國際特殊奧林匹克2017慈善晚宴，晶晶受訪時透露今個月8日，她與老公剛慶祝結婚5周年，她說：「都是跟一班朋友食飯，伴娘伴郎也有到。」霍啟剛則表示時間過得好快，他說：「有送禮物，不過保持神秘感，唔講係乜嘢，相信太太會好滿意，應該唔止禮物，呢幾年都滿意。佢唔會咁膚淺淨係滿意份禮物。」</p><p>霍啟剛透露好開心5年間多了兩位小朋友：「追唔追多個就順其自然，細女中妍得6個月，好得意，唔會喊好乖，夜晚10點瞓到第二朝6點，好好湊。」而4歲哥哥中曦好錫妹妹，不過非常活躍，成日踢波又跑來跑去。」他又表示近日帶同小朋友去欣賞跳水、體操及龍舟，讓他們親身感受比賽。待子女長大，按他們的興趣去選擇那項運動，不會強迫他們。<br>採訪：羅慧敏<br>攝影：陳慧安</p></body></html>