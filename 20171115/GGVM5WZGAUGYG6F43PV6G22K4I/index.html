<html><header><meta charset="utf-8"><title>社會新變態！ - 陳也</title></header><body><h1>社會新變態！ - 陳也</h1><p>不唱國歌，就是有違社會常態。楊大主教說了算。這樣，下列事例，很快會被有識之士批有違常態。<br>a.光棍節咁熱，你冇上網買買買，冇興奮加入千億消費冤大頭行列，係咪失常態先，即係，黐線。<br>b.叫雞用雞腐保和乜乜人面識別付費已經喺內地紅到爆，香港人死硬，對大數據還say no，違反社會進步常態，即是，阻住地球轉。<br>c.出得嚟行，阻住地球轉，遲早要還！本地立法易過食生菜，告你叛港！叛國！違反物理常態叛地球！<br>d.林鄭全力谷公屋居民做業主，而你無配合重燃置業的希望，不是吧。樓價在施政報告後再升2%，你仲唔入市，明顯有重度反社會常態傾向，O記遲早郁你。<br>e.政府招聘年輕人，人工離奇超高。你這個廢青竟然唔吼，塞錢入你袋都唔like，違反社會常態到有病。楊主教建議你入青山長住。阿門。<br>f.讀國際學校的官／富二代，唱住德瑞英美加澳的國歌時，做家長的楊潤雄和梁錦松，一齊肅立唱？咁……變態？</p></body></html>