<html><header><meta charset="utf-8"><title>顯赫家族愛低調發嫂遺傳父親　堅強吃得苦</title></header><body><h1>顯赫家族愛低調<br>發嫂遺傳父親　堅強吃得苦</h1><p>發嫂陳薈蓮自小父母離異，媽媽在她11歲那年離家出走，發嫂由嫲嫲和爸爸一手湊大，有傳發嫂爸爸陳首林是新加坡富豪，家族在當地十分顯赫，發嫂接受《蘋果》專訪揭開父親神秘面紗：「視乎你點諗，但我可以講屋企係做生意囉，做貿易生意。」</p><p>陪伴走過低谷</p><p>雖然在破碎家庭中成長，但發嫂對父母很感恩：「我覺得佢同我阿媽係好堅強嘅人，爸爸有心臟病，好多藥要食，佢每次食20幾種藥，但每一次都唔會聽到佢話好辛苦，掉番轉頭係醫生同我講，我先知道爸爸情況，你可以想像，佢咁痛苦，因為佢個心臟開刀三次，佢經歷嗰刻唔係易㗎，睇到佢插晒喉，可以想像佢幾堅強。」<br>發嫂86年由新加坡嫁到香港定居，問到爸爸是否很擔心？發嫂笑說：「冇，佢哋飛得嚟好多，因為佢哋好鍾意香港啲嘢食，而且因為BB（胎死腹中）嗰件事，佢飛嚟陪我。」在眾多子女中，發嫂是否最得父親愛錫？她說：「一定最錫女，唔止係我。」</p><p>實踐嫲嫲教導</p><p>而發嫂跟嫲嫲的感情亦很好，嫲嫲教她的座右銘：「自由馳騁，享受生活。」發嫂一直堅持至今，為了有好的身體享受生活，經常抽空做運動：「跑步到健身係我最開心嘅嘢，因為工作上壓力大，跑嘅時候，感覺安定好多，可能阿爸有心臟病，我出出入入醫院睇到好多嘢，有一個好好嘅身體，先可以優雅地老。」<br>採訪：陳月媚、倩宜<br>攝影：郭賢興<br>協力：林德雄<br>髮型：Byron Ho、Louis of Hair Culture<br>化妝：Fiona To</p></body></html>