<html><header><meta charset="utf-8"><title>【汽車籽】極速翻椅21種變化　減磅越野一哥</title></header><body><h1>【汽車籽】極速翻椅21種變化　減磅越野一哥</h1><p>【汽車籽：新車落地】<br>全新Discovery在市場上未必係最大部、最闊落、最豪華或者最好力嘅SUV，但講到越野能力，就算佢肯認第二，我都諗唔到邊部車敢認勁過佢。而且新一代車廂科技水平大大提升，翻摺座椅全自動化，一個掣，14秒，搞掂晒！</p><p>車長接近5米，闊2.2米，高1.9米的第五代Discovery，無論靜止或行駛狀態下，都展現出超然氣勢，時下大部份SUV「泊埋去」，立即變成小朋友。新車體形龐大，所以廠方下足苦功減磅，全新車架85%以鋁合金製造，尾門首次使用composite塑膠料，既保留超強剛性，車重又比上一代大減480kg。更意想不到的是，前後比重是完美的50:50，風阻系數低至Cd0.33，比不少跑車更優勝。</p><p>車廂改革用料靚　豪華設備增儲物空間</p><p>新一代Discovery另一個重大改革是車廂，用料及佈置明顯高級了許多，皮質、木材手感相當好，裝嵌手工媲美德國品牌。全車極多細心設計，亦非常重視儲物空間，儲物位及杯架多達21個，打開冷氣操作面板，後面又是另一個儲物櫃；中央手枕亦容量驚人，原來內裏是雪櫃；軚盤全電動調校並不新奇，但可以發熱，又確是少見。其他豪華設備還有16向前座、Meridian高級音響、Activity Key車匙手帶、前後排USB、四區恒溫冷氣……等，對得住「過球」身價。<br>廠方指出，新車七張座椅都屬標準尺碼，前、中排當然十分寬敞，最後排亦比同類「5加2」設計「人道」得多，只是進出通道闊落程度仍難及傳統MPV，幸好廠方以科技補不足，透過中央屏幕或尾箱控制器，可全數或獨立將座椅電動翻摺，過程僅需14秒，並有21種翻摺組合可供選擇，既先進又方便實用。</p><p>扭力豐厚　全面多變越野模式</p><p>要驅動逾兩噸車重，自然要非一般動力，全線劃一採用輸出340匹的3.0公升V6機械增壓引擎，透過ZF 8速波箱作四輪驅動，0-100km/h需時7.1秒，加速力未算很兇猛，但平常車速下仍可感受到其扭力豐厚及運轉順暢的特性，加上懸掛濾震能力及車廂隔音強，坐得高、睇得清，絕對是大地就在腳下的行車氣勢。<br>另一方面，性能上新Discovery的確是百分百專業級越野車，透過先進的Terrain Response 2系統，提供多項越野模式，讓駕駛者對應不同地形作出選擇；車身離地高度283mm、懸掛可作40mm高低調校、進入角達34度、離去角達30度，最高涉水深度900mm，甚至可將100%動力傳送至單一輪胎，配合多組鏡頭及監察器提供的即時資訊，任何人跳上車，都立即變成越野高手。</p><p>Land Rover Discovery HSE Luxury<br>引擎：2,995c.c. V6 機械增壓<br>馬力：340PS/6,500rpm<br>扭力：450Nm/3,500-5,000rpm<br>傳動：8前速自動，四驅<br>售價：$1,288,000<br>查詢：Land Rover Showroom<br>灣仔告士打道255-257號信和廣場地下</p><p>採訪：廖宏俊<br>攝影：蕭志南<br>編輯：陳慧玲</p></body></html>