<html><header><meta charset="utf-8"><title>轟大台禁奶令多餘黃秋生：咁樣佢仲執得快啲</title></header><body><h1>轟大台禁奶令多餘<br>黃秋生：咁樣佢仲執得快啲</h1><p>娛圈判官黃秋生昨狠插無綫：「我覺得戇居！佢根據乜去建議？除非你話女藝人衣着令到公司形象受損、尷尬、公眾恐慌，似乎冇出現吖。」他反問無綫管女不管男衣着：「係咪可以去平機會投訴？咁港姐冇泳衣，着潛水衣囉。」至於劇集要用意會交代強姦或情慾情節，秋生力斥：「呢樣有（通訊事務管理局）審批，以後無綫拍宗教劇、拍兒童節目啦，唔好拍愛情戲。有句說話叫『只可意會不可言傳』，不可言傳嘅時候冇戲劇可以執笠，以後意會有無綫得啦。真係執行，死梗啦，阿茂睇你。」</p><p>「背後或有故事」</p><p>秋生認為無綫要分清楚性感、肉感和暴露：「成個公司咁大決策，上面好多食飽飯屙唔出諗出嚟，乜嘢叫適當時候加T-shirt？空泛到唔知想點，係咪歧視女性身體？係咪俾啲女藝人投訴得多？係咪逼啲女藝員除衫？可能背後有故事。」秋生認為此舉多餘，揶揄無綫以後「拍空氣」。<br>採訪：楊定、嵐山、唐心悠、皓騫</p></body></html>