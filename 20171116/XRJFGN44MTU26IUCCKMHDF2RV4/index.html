<html><header><meta charset="utf-8"><title>去年出櫃今年直番卓韻芝透視誘男新歡</title></header><body><h1>去年出櫃今年直番<br>卓韻芝透視誘男新歡</h1><p>【天后】現年38歲的卓韻芝，過往曾戀港男、又有法籍和德籍男友，不過去年8月舉行棟篤笑時，忽然在台上宣佈出櫃，自爆有圈外女友，對方亦有捧場。阿芝指相依為命的外婆支持她交「冇棍」另一半，但女友從未曝光。兩個月前，阿芝接受周刊訪問時表示跟「隱形女友」完騷後已分手，沒料到現時已有新歡。</p><p>網上洩蜜</p><p>日前下午4時許，阿芝與年近40歲的男新歡在天后拍拖，素顏的她，當日穿上白色長恤衫與穿黑色上衣男友以黑白配出巡。穿上深色bra的阿芝，連底褲亦透視，她拖實男友慢行，途經咖啡店時想買蛋糕，但男友只站在店前捽阿芝手談心，兩人其後上了興發街一幢大廈。同日黃昏，阿芝於Instagram打卡兼貼美腿相：「當你唔想郁，唔想講嘢嘅時候，你想同乜人一齊。」近日她頻在Ig洩蜜，日前又留言：「秘密，有時上載東西，只為了給一個人看，就是你follow了的許許多多個戶口之中的一個。」似暗示另一半。</p><p>未諗結婚</p><p>阿芝昨接受電話訪問，直認再墮愛河：「啱啱識咗冇耐，佢唔係呢個圈嘅人，我都好開心。」問到去年自爆出櫃後，再與異性拍拖，是否較喜歡男生？她爽直答：「冇分嘅，主要都係睇自己遇到乜人。」至於點稱呼新歡？阿芝笑說：「唔好稱呼佢，佢冇名㗎，等我穩定啲先。」已達適婚年齡，可有恨嫁？她說：「我唔會為咗想結婚而揀結婚，一般人都唔會，未去到咁大嘅事情，拍吓拖認識吓先，一切隨心隨緣。」<br>採訪：陳杰<br>攝影：朱志聰、黃曉程</p></body></html>