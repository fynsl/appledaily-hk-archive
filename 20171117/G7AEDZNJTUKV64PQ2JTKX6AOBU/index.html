<html><header><meta charset="utf-8"><title>【馮仁昭四圍超】靚靚帶魔童買禮物</title></header><body><h1>【馮仁昭四圍超】靚靚帶魔童買禮物</h1><p>袁詠儀（靚靚）同老公張智霖（Chilam）嘅囝囝「魔童」張慕童，本月12日11歲牛一，生日前，靚靚特別搵咗日湊仔放學，再帶壽星仔去銅鑼灣時代廣場嘅Log-On濕平，任魔童揀生日禮物。<br>魔童睇中電影《星球大戰》（Star Wars）啲玩具，花多眼亂，最後魔童揀咗三樣，靚靚畀錢，大收穫嘅魔童拖實媽咪，笑容滿面離開。<br>撰文：馮仁昭</p></body></html>