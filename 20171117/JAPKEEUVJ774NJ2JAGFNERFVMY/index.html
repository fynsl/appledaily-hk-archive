<html><header><meta charset="utf-8"><title>中環在線：機場免稅店有得品酒 - 李華華</title></header><body><h1>中環在線：機場免稅店有得品酒 - 李華華</h1><p>每次去機場免稅店都急急腳咁買完就走，嚟緊大裝修之後，就可以喺香港機場嘅免稅店慢慢坐低品酒嘞。<br>早前中旅集團旗下中免集團，同來自法國嘅拉格代爾旅遊零售，合資投到香港國際機場嘅免稅煙酒品牌。佢哋計劃重新裝修8間總共3,400平方米嘅免稅煙酒店，分階段整10個互動體驗區，畀客人認識酒嘅製作，仲有文化體驗同即場調酒等等。<br>中免—拉格代爾總經理蔡炳偉透露，集團計劃用2.5億元裝修同設計新舖，主要喺用嚟起體驗區。點解咁有心機搞零售體驗？佢就話要迎合家陣後生仔嘅喜好。<br>佢睇好香港零售同旅遊市道，話目前香港機場嘅客流量同購買力都有健康增長，唔排除未來會開埋化妝精品店，或者喺高鐵香港段同渡輪嘅關口起同類型免稅店，仲想將呢個概念帶去韓國同新加坡。</p></body></html>