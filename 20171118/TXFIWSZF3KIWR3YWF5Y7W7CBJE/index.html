<html><header><meta charset="utf-8"><title>居民感不適不敢飲用</title></header><body><h1>居民感不適不敢飲用</h1><p>【本報訊】「瀝青水」襲愛東邨，令居民提心吊膽。居於愛逸樓5樓一單位的住戶于女士指她周三洗菜時發現食水變成泥黃色、有黑點，「一路放水就越嚟越勁，顏色越嚟越深，甚至有沙石」。她稱有時食水甚至會有「黏狀物」，要用洗甲水洗手才能洗淨，令她數天均不敢飲用食水，需買樽裝水飲用。</p><p>70歲婦無力負擔買水開支</p><p>于指其單位去年底亦曾發現問題，其後改善，但近日情況比上次更嚴重，水務署人員曾來檢查及沖洗水錶，但事後仍發現食水有發黃情況，「廁所沖廁、洗手盆都有事」，洗澡時亦要放水15分鐘才敢使用。她指署方一直堅稱食水安全，「啲管理員只係話唔知、冇事」，令她感無奈，批評署方態度敷衍。她指暫未因飲用到受污染食水令身體出現問題，「我成日都唔舒服，都唔知關唔關事」。<br>70歲住戶席女士昨才驚覺食水有雜質，她指去年食水亦曾出問題，她丈夫當時患病，故半個月來日日買水飲，昨知悉再有問題，「梗係驚啦，食落肚喎，自己成日都睇唔到，唔知飲咗幾多」。她指自己已退休，不能應付每日買水開支，亦擔心濾水器不足以阻隔雜質。<br>民主黨社區主任蘇逸恒指該邨不少屬長者住戶，未必看得清水中雜質，他日前進行家訪時便見證有住戶差點飲用發黃食水，認為當局不能逃避問題。<br>■記者鍾雅宜</p></body></html>