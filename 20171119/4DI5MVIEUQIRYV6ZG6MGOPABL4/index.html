<html><header><meta charset="utf-8"><title>澳門逸園明年結業　600犬前路茫茫退役賽狗溫馴易養　新主人：要為佢哋平反</title></header><body><h1>澳門逸園明年結業　600犬前路茫茫<br>退役賽狗溫馴易養　新主人：要為佢哋平反</h1><p>【本報訊】如果去過澳門賽狗場看賽狗，或者你會被格力狗在賽道上狂奔的兇狠模樣嚇倒。「其實格力狗好純品，好乖，我要為佢哋平反！」領養格力狗Garlic的主人Edith說。Garlic屬極少數從澳門逸園領養出來的賽狗，前半生都在賽跑和訓練中度過，身上留下不能磨滅的傷疤。Edith的堅持令牠獲救，對於Garlic的過去，她說：「見到佢啲傷，根本連想都唔敢想像。」<br>澳門政府已決定不再與逸園賽狗場續約，賽狗會須於明年7月21日前遷離逸園，現時狗場內接近600隻格力犬去向未明，公眾欲領養格力犬也不易，Edith是極少數例子。今年3月，Edith從澳門市政狗房領養Garlic，至今相處逾半年。回想最初Garlic視她如陌生人，直至有一天終肯對她搖頭擺尾，至今仍難忘。</p><p>「一日瞓10幾個鐘」</p><p>「嗰時Garlic要喺Anima（澳門愛協）住兩星期先可以返屋企，除咗返工真係日日去探佢，起初佢望一望你就趴番低，過咗7、8日之後佢見我起身擺尾，嗰刻真係好難忘。」Edith說。<br>帶Garlic回家時，試着為牠改名，「佢係狗女嚟，我哋叫咗好多個名，好似Eva、Sofia，佢都冇反應，是但叫Garlic，因為好似格力狗個音，點知佢笑喎，其實個名係佢自己揀」。她認為，格力狗與蒜頭同樣愛者趨之若鶩，惡者避之則吉。<br>Edith形容Garlic膽子小，比較文靜，「心情好嗰陣咪跟住啲人行嚟行去」，又指牠平日很懶，最多時間是睡覺，「佢一日可以瞓10幾個鐘以上都得，醒嘅時間得食嘢同散步」，笑言自己與格力狗性格一樣喜歡睡覺。她說打理格力狗其實很容易，基本上只要有一張梳化或一個軟墊已經可以，因為牠們長期「攤喺度」，且不會吠、性格溫和及容易親近。<br>記者與Garlic見面兩次，一次在澳門愛協，另一次在Edith家。首次見面時，愛協裏另有兩隻格力狗，Garlic只是默默地站在主人旁，然後好像旁觀者般看着另外兩隻格力狗玩耍。第二次見面相約在Edith家，開門之時，Garlic笑臉擺尾迎接，Edith接着說：「Garlic好似認得你哋喎」，不一會Garlic回到牠的軟墊攤唞着，如是者一個下午，直至晚飯才施施然走到廚房等吃。</p><p>成績不佳遭「賣豬仔」</p><p>今年5歲的Garlic，相等於人類45歲，體形較同類中細小，其毛色呈斑紋，身上仍留下以前賽狗受傷的傷痕。Edith指，Garlic在3年前於澳洲跑過六場賽事，因成績不佳在2015年被「賣豬仔」到澳門逸園賽狗場，名為「雄中寶」，輾轉遷移到市政狗房。被問到Garlic以前的生活，她不想知道亦不敢想像，希望藉自己和Garlic解開世人對格力狗的誤解，「其實佢哋真係好純、好乖」。</p></body></html>