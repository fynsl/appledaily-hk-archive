<html><header><meta charset="utf-8"><title>AGA憶開騷冇糧出</title></header><body><h1>AGA憶開騷冇糧出</h1><p>江海迦（AGA）前晚在中環舉行迷你音樂會，完騷後她說：「一直都好想返嚟呢個場地做騷，因為未入行之前喺度唱咗兩年jazz，而第一隊band都喺呢度組成。呢度係一個好多人追夢嘅地方，好多新嘅音樂人都喺呢度開始。當時辭咗空姐份工，但啲歌又未賣到出去，喺度做完個騷因為一啲問題出唔到糧，嗰陣已經好夜，所以最後我要等到天光先搭車返屋企。」</p></body></html>