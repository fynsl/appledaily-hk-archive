<html><header><meta charset="utf-8"><title>NU'EST W訪港　600粉絲逼爆商場</title></header><body><h1>NU'EST W訪港　600粉絲逼爆商場</h1><p>韓國男團NU'EST的成員旼泫參加選秀節目成功出線，成為限定男團Wanna One成員之一，NU'EST餘下四位成員組成小分隊NU'EST W繼續活動，並於昨晚在九展開騷，而NU'EST W前日抵港後，率先在荷里活廣場舉行記者會，吸引600粉絲企滿三層商場支持。</p><p>身穿黑色西裝的NU'EST W先以廣東話「大家好，我哋係NU'EST W」打招呼，粉絲立即尖叫歡迎，四子亦不停揮手、派心冧粉絲。事隔兩年再訪港，NU'EST W表示相當開心，更大晒廣東話「我愛大家」、「辛苦晒」、「多謝晒」，明顯為港騷下過苦功練習。而普通話最叻的白虎即場獻唱一小段《想你的夜》，但最後因忘記歌詞而儍笑。<br>採訪：文凱靈<br>攝影：沈健程</p></body></html>