<html><header><meta charset="utf-8"><title>鄭希怡記錄囡囡成長</title></header><body><h1>鄭希怡記錄囡囡成長</h1><p>鄭希怡（Yumiko）、周汶錡及Cara G.等昨日於尖沙嘴出席慈善親子時裝騷，Cara G.、曾昭亮與黃心妙帶仔女一同行騷，而Yumiko則拖着陸永兩女行騷。Yumiko笑言怕囡囡梁子柔（梁浸浸）亂走，所以未能帶同行騷，更大讚陸永兩女又乖又靚。<br>Yumiko表示梁浸浸現階段很多問題發問，並指不捨囡囡快大，她說：「佢𠵱家每次出街都自己襯鞋，我都有keep住佢一對鞋，佢每樣嘢都希望可以留低一啲做記念，我嫲嫲喺我細個就用文字同相片，記錄咗我嘅成長過程，有6本日記，好珍貴。所以我由懷孕開始，都記錄低等佢大個時睇番，當係我畀佢嘅一份禮物。」<br>採訪：羅慧敏<br>攝影：仇志德</p></body></html>