<html><header><meta charset="utf-8"><title>王宗堯冧女　換麵兩份食</title></header><body><h1>王宗堯冧女　換麵兩份食</h1><p>【爆相爆片】王宗堯前度陳詩雅結婚了，不過王宗堯都不愁寂寞，前晚有讀者李小姐透過《蘋果》「爆相爆片」，直擊王宗堯和女友As One成員蘇皓兒（Chloe）在登龍街一間東京米芝蓮一星拉麵店「蔦」吃晚飯。</p><p>門口互影</p><p>讀者李小姐說：「佢哋先喺門口排隊，之後再入去舖頭等，嗰陣佢哋已經密密傾，大約過咗20分鐘左右就坐咗去bar枱叫嘢食，佢哋各自各叫咗一碗麵同飯，食咗冇耐交換咗碗麵食，食咗近30分鐘就埋單走人。」李小姐續說：「嗰陣王宗堯拎住一部有長鏡頭嘅相機，出咗門口見到佢哋企喺度，最初我以為王宗堯揸相機影女仔，但原來佢哋係互相幫對方影相，真係好得意！」李小姐指兩人冇拖手，但態度親䁥冇避忌。<br>本報致電王宗堯，問他是否跟Chloe拍拖食麵？王宗堯說：「只係普通食餐飯箒，叫啲唔同嘅麵，大家share食。」對於被指食完在門口留影，他哈哈大笑說：「唔係，係佢幫我影相，因為我有張相要post，冇理由自己影，所以咪搵佢幫手囉！」<br>撰文：非非</p></body></html>