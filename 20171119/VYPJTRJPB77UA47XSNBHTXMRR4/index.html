<html><header><meta charset="utf-8"><title>周日專題：情侶檔掘以太幣　升值10倍</title></header><body><h1>周日專題：情侶檔掘以太幣　升值10倍</h1><p>新經濟下只要肯試敢冒險，興趣都可以當飯食！80後許家駿與90後王家珵今年初用逾3萬元砌掘礦電腦做虛擬貨幣「礦工」賺外快，幸運地搭上虛擬貨幣「大時代」順風車，挖出以太幣升值10倍，半年後極速回本。許家駿與王家珵從兼職「掘」出商機，開拓掘礦機銷售，每月帶來2,500多港元額外收入。同時，二人又發展港版迷你礦場。<br>28歲許家駿6年前於科技大學（UST）量化金融學畢業後，加入本地銀行在窩輪界工作。一年多後離開收入穩定的銀行工，轉做「炒散」，出賣勞力做地盤判頭。自言愛嘗試、愛冒險的許家駿，3年前轉戰創科，搞初創公司寫App及整網頁，他認為「不只局限自己做咩工，或者喺香港搵錢買樓？通常行前一步都畀人感覺係奇怪。我畢業個年代，冇咩銀行人轉戰搞初創。做第一個、搞得唔成功，啲人會反問喺銀行做得唔差，點解咁做。」<br>不過，許家駿似乎在創科界找到致富之路。今年3月，他用約3萬多港元自己買料「砌機」，又邀請女友王家珵加入掘礦。他們主力掘以太幣，主因成本和難度較比特幣低。24歲王家珵辭去設計師正職，研究虛擬貨幣及自學砌掘礦機，「睇吓有咩機會，無論係虛擬貨幣，或者可能係砌機呀、IT、砌網頁呀都好，想試唔同嘅嘢。」</p><p>拓掘礦機銷售 　搞掘礦場</p><p>二人起初兼職礦工掘以太幣賺外快，怎料6月遇到虛擬貨幣急升，所持以太幣由每粒30至40美元，勁升至每粒400美元，升值10倍。許家駿稱：「我哋嗰陣一個月掘到4粒，價格約30、40美元，突然之間有個月以太幣升到好高，佢哋全部變咗400蚊美金。」<br>今次虛擬貨幣升浪，吸引越來越多人參加掘礦。許家駿和王家珵起初從幫朋友砌機，逐步自組公司Miners，提供組裝掘礦機兼諮詢全套服務。王家珵指，他們出售配備6張GPU顯示卡的掘礦機，每部3.5萬港元，兼為新手礦工解疑難，「老實講，如果直接出去買料，搵代理商攞貨，咁就會比我哋平。不過，我哋會幫你砌好、教埋設置虛擬貨幣Wallet（虛擬貨幣錢包）同幫你調校埋超頻。」<br>事實上，越多人參與掘礦，挖掘虛擬貨幣難度提升。許家駿指，現時每月挖掘以太幣數量減少，估計每月掘0.8粒至1粒以太幣。扣除電費及寬頻費用前、以太幣310美元價格計，每月收益約2,400港元至2,600港元。目前以太幣價格升至330美元（約2,574港元），預測最快15個月可以回本。<br>許家駿也開拓港版虛擬貨幣礦場，「香港越來越多人搞掘礦場，有啲都放20至30幾部機，甚至100部機都有。」他為公司客在新界工廈設港版迷你虛擬貨幣掘礦場，帶挈公司賺取逾10萬港元收入。</p></body></html>