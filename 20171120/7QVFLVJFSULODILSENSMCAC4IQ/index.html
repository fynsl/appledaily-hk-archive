<html><header><meta charset="utf-8"><title>中環在線：智能豬仔錢罌教子女學理財 - 李華華</title></header><body><h1>中環在線：<br>智能豬仔錢罌教子女學理財 - 李華華</h1><p>華華最近去新加坡睇金融科技展，原來入面都有好嘢啱小朋友，知唔係呢隻來自丹麥、據聞係全球第一隻智能豬仔錢罌ernit。<br>老一輩可能都用過豬仔錢罌儲錢，儲到一定重量，就可以敲爛攞錢買玩具。不過今時今日大家興講cashless，小朋友唔好話豬仔錢罌，甚至連散銀都冇幾個。<br>ernit創辦人都話，阿女成日覺得信用卡係魔法，入面有源源不絕嘅錢，一買玩具就叫爸爸拎magic card。不過，家陣有智能豬仔錢罌，家長就可以利用手機App過數，豬仔鼻就會發光，阿女兩手一按，就過咗數，可以係自己手機App形象化咁睇吓儲咗幾多錢，同幾時達到目標，建立正確金錢觀念。</p></body></html>