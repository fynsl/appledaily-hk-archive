<html><header><meta charset="utf-8"><title>居民斥如「頂心杉」礙景觀</title></header><body><h1>居民斥如「頂心杉」礙景觀</h1><p>【本報訊】鰂魚涌海濱將建成25層高工廈，附近多名居民成立關注組反對項目。幾乎日日到訪工地隔鄰寵物公園的養狗人士區先生屬關注組成員之一，他稱早前得悉該處建工廈甚感愕然，稱在如此空曠地方「中間突然起枝頂心杉」，「對海岸線都唔好睇，好似條眼中釘咁」。<br>區先生稱，政府昔日提出興建連貫北角至小西灣的海濱走廊，街坊十分期待，「但搞搞吓好似走晒樣，𠵱家突然起工廈，係咪要重新規劃過？個行人板道計劃又會唔會推倒重來？」他形容居民等了十多年，「3年又3年，畀佢呃3年又3年。」</p><p>恐影響附近寵物公園</p><p>他稱該工地對出馬路經常有不少車輛經過，附近寵物公園吸引不少狗主放狗，「本來已經人車爭路，跑步人士都成日要跑出馬路，已經好窄，如果再多啲車根本唔可能負擔」。他亦質疑業主並非真的計劃建工廈，「會唔會係想攞嚟活化？」<br>另一狗主歐陽先生亦稱，若真的建成工廈，將有大量重型車輛出入，勢必對狗隻或行人構成危險，「啲狗成日走來走去，試過走出公園門口同跌落海，如果有重型車經過真係好危險。」<br>■記者鍾雅宜</p></body></html>