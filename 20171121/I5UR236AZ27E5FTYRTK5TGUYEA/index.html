<html><header><meta charset="utf-8"><title>財經評論：望子成龍未夠實際</title></header><body><h1>財經評論：望子成龍未夠實際</h1><p>日前在新盤售樓處，記者問市民點解想買樓、點睇樓價？有人放假無野做，睇吓樓過日晨；有人有心買樓，直言現在是時機，「咁多人都有興趣買（樓）喇，唔通人人都錯？」、「出嚟睇（樓）唔會話諗住大跌，大跌唔會有人買。」若果把這個想法套用於股市中，這是「牛三」，市場忽視利淡消息，人人睇好、人人衝入市。<br>常聽說：「買樓需要一時衝動。」之不過今天堅離地的樓價，一時心動換來是下半生的負債。<br>據友邦退休金管理及信託早前發表調查，約八成半受訪者認同供樓等同儲錢，甚至「只求有樓，不問呎數」，覺得「磚頭無敵」。更有50%的受訪父母認同扶助子女上車，較個人退休重要；多達53%父母願加按自住物業助子女置業。<br>發展商如狼似虎開天價賣劏房，西營盤一個221呎開放式竟定價1,003.4萬元，折盡仍要逾800萬元。<br>多年前李麗珊說養大小孩成本要400萬元，今天如果想做「慈父慈母」，連同買樓成本，400萬可謂天方夜譚。另一方面，即使父母願意幫手，用跨代資本置業，不無風險，一旦遇上樓市大轉勢，不但子女有損失，父母分分鐘是輸了自己的退休金。<br>不過可憐天下父母心，調查一出旋即有讀者留言「𠵱家唔幫個仔買，遲啲咪又係要畀多啲錢去買，點解唔𠵱家上咗車先？」以往父母望子成龍成鳳，今天父母望子有屋住！<br>記者：陳家恩</p></body></html>