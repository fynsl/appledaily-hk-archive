<html><header><meta charset="utf-8"><title>細奀時代：唔賭就輸硬的年代 - 阿飛</title></header><body><h1>細奀時代：唔賭就輸硬的年代 - 阿飛</h1><p>貧窮人口上百萬，千萬劏房盤卻同時橫空出世，難怪社會怨氣極重，發展商被形容為佛口蛇心。<br>樓價貴還貴，香港人應該要明白，做生意從來都是你情我願，發展商開天價，是願者上釣，又不是要全香港人都認同，只要有幾十個人肯接受就夠，絕對不是罪大惡極。中國人做生意往往不敢叫價錢，反而將貨就價，這種文化是很少中國品牌做得起，具備國際競爭力的主因，肯吊高嚟賣，應該值得欣賞。<br>要怪就怪有太多人有錢就任性，畀一千萬也肯屈就買劏房。由於大家都認定買家主要都是中國土豪，難怪咁多人噓國歌，但換個角度看，與其說是樓貴，倒不如看成錢唔值錢。<br>幾十年之前，根本無可能想象到，樓要幾千蚊一呎，更遑論是幾萬蚊一呎。大家見過前人的經驗，驚死𠵱家唔買，遲吓更加無得買。既然一萬蚊一呎曾經是天方夜譚也可以成為事實，將來有朝一日十萬蚊一呎又有甚麼出奇。這種想法並非大陸人特有，何況一味發洩，將責任投射在特定對象，也無補於事。</p><p>搭一程順風車更實際</p><p>錢還是繼續不值錢，經過港股今年大升之後，不計大股東持股，投資者整體賬面身家又多了幾萬億元。發財未必立品，卻極之可能去置業，財富效應又反過來支撐住樓市，一小撮人購買力忽然大增之下，唔合理逐漸變得合理。<br>北水當日推高了樓價，今日又推高了股價，被動承受，用口水反擊，或者等政府將來救濟，都只是心靈慰藉。應該要盡力而為，嘗試搭一程順風車，幫得幾多得幾多。尤其是股市和樓市不同，入場門檻低得多，不需要父幹，也可以輕鬆入場。<br>和十年前牛市相比，年輕人參與比率大降，不肯踏出第一步，理由是終點實在太遙遠。無乜本錢在手，要炒出幾百萬首期上車的確很難。要花時間研究，又不是贏硬，而且回報點都唔夠數。<br>香港生活太逼人，個個由終點睇番轉頭，自然壓逼感超高。可惜社會沒有甚麼理財文化，教人由起點計數，才可以令事情重新變得有趣，亦不枉費今次由股市帶動的資產膨脹潮。在唔賭就輸硬的年代，唔識賭唔願賭，自然問題多多，亦唯有繼續靠敵視發洩。<br><br>阿飛<br>本欄逢周二刊出</p></body></html>