<html><header><meta charset="utf-8"><title>【新鞋速報】Instapump經典配紅白色帶　聯乘名Rapper推新款</title></header><body><h1>【新鞋速報】Instapump經典配紅白色帶　聯乘名Rapper推新款</h1><p>全新旅遊專頁，即like籽想旅行：https://fb.com/travel.appleseed<br><br><br><br>我都知呢幾個星期係人都只係顧住Nike嘅「THE TEN」系列，排隊排到開巷，連阿婆都排埋一份，認真誇張。不過其他品牌都有唔少新作，值得留意下，當中好似Reebok咁，就推出了一系列變奏版Instapump Fury OG ，並名為InstaPump Fury Evolution。其實多年來InstaPump Fury一直都是Reebok的王牌，一直在推復刻的同時，亦不時注入新原素，希望為fans帶來新鮮感。</p><p>而今次的Instapump Fury OG MB，就在經典款式上，增加了紅白色帶360度環繞鞋身中間，聲稱有保持鞋型修長的作用，另外鞋頭就用上編織材質，增強舒適及輕盈感。講真，條帶嘅設計，本人就真係唔敢俾意見，不過新鞋的黑深綠配色反而就幾有型，頗有軍事感覺，即使拆咗條帶黎著都相當有型。</p><p>另外，之前推出過的InstaPump Fury OG Ultraknit TL亦換上新配色上場，更在鞋面上加入不規則線條，提升鞋款的設計感覺。當中黑白配固之然是穩陣到爆的選擇，但個人就更欣賞啡、白、藍的新穎配搭，感覺新鮮又唔太誇，更頗有秋冬感覺，加上高筒襪套加持，非常適合秋冬著用。<br></p><p>最後還有與美國著名歌手Rapper Future聯乘的Furykaze Future，這對全新鞋款是以Future個人最愛的 Instapump Fury和籃球鞋Kamikaze II的設計結合而成。除保留InstaPump Fury的Hexalite緩震及經典中底設計，更注入Kamikaze II標誌性的zig-zag形閃電線條PUMP氣囊，相當破格有型。加上鞋頭及鞋身中後部用上麂皮及金屬銀鞋鞋扣，並把Future個人品牌FREEBANDZ的五星圖案應用於後跟拉環之上，令鞋款設計更具特色和奢華感。雖然幾款鞋都未必是大眾注目的「炒鞋」，但亦值得注視，有時唔係只係炒得貴嘅先係好鞋嘅。<br><br></p><p>查詢：Reebok Classic Store （銅鑼灣Fashion Walk加寧街1-3號地下B舖）<br><br>記者：韓繼聰<br></p></body></html>