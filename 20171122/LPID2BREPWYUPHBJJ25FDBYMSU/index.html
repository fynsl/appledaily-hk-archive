<html><header><meta charset="utf-8"><title>頂胃！嚇鬼！ - 陳也</title></header><body><h1>頂胃！嚇鬼！ - 陳也</h1><p>繼芬姨那句世紀頂胃金句「基本法是我個仔」後，名人才俊照辦煮碗，嘔吐指數再創新高的金句陸續有來，像這些：<br>「廿三條是我的紅綠燈！」無廿三條的話，佢會追撞死對頭，馬路如虎口，他就是殺手！所以，23條盡快本地立法，大家命仔有保障！姓葉這位歐吉桑，個名有個國字，以「國」字名義殺人，梁振英說了，唔屬於犯法！一廿三，紅綠燈，過馬路，要小心！<br>「國歌是我屋企個神主牌！」你噓？等於問候佢祖先咯！當然追究到底，求神拜佛咒你柒代無仔生！（有仔生都唔夠票，做唔到人大！）回歸後爭住做威權代言人的范徐，全家唱住國歌，就當拜了習神。MK大媽走音唱國歌跳老舞嗎？強國大媽背景紅得複雜，考起六神無主兼語無倫次的范徐老太，唯有屋企裝多N個神主牌以防萬一！<br>「一地兩檢合作安排是我的三圍！」陳局長立體嚟睇，是港官中的A貨毛主席，他的三圍數字與合作安排掛鉤，不便對外公開，費事嚇死人！西九割地暗黑協議，變南京條約林鄭版！官員講話唔需要事實，注定會，愈來愈嚇鬼！</p></body></html>