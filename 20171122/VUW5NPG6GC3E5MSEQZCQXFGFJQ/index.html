<html><header><meta charset="utf-8"><title>「呼吸辛苦冇胃口」鄺美雲指Cash腫瘤好大</title></header><body><h1>「呼吸辛苦冇胃口」<br>鄺美雲指Cash腫瘤好大</h1><p>鄺美雲（Cally）的愛犬Cash不單是寵物，也是她的親人兼愛兒，經過14年的朝夕相對，地位難以被其他狗取代。不過Cash最近健康突然轉差，經過獸醫檢查後，發現其胰臟有腫瘤，癌細胞已經擴散到全身。</p><p>「月前曾驗身」</p><p>愛狗如命的Cally，其實照顧得Cash很好，但畢竟牠年紀很大，身體狀況不如前，近期Cash在家中常表現得很累，體重由10公斤跌至5.6公斤，嚇得Cally帶Cash去看獸醫，發現牠患有胰臟癌，情況並不樂觀。由於癌細胞已擴散到全身，醫生已知會Cally要有心理準備。<br>本報昨日聯絡Cally，問到Cash的病況？她說：「𠵱家情況穩定，唔使留喺ICU，轉咗去護理病房，佢情況好番啲。呢幾日都忙緊珠寶展、出唱片等工作，但都會盡量抽時間探Cash，Cash忽然發現有cancer，瘦咗好多，佢一直有睇開醫生，兩個月前驗過身都冇事，點知最近check就發現有cancer，擴散得好快，個腫瘤都好大。」</p><p>「有心理準備」</p><p>Cally對Cash狀況十分擔心，問她有否心理準備？她聲線哀傷：「都冇辦法，醫生叫我有心理準備，人生係咁，隨緣啦，佢雖然病咗，都知我好錫佢，佢𠵱家呼吸都辛苦，冇乜胃口食嘢，希望餘下嘅日子佢可以舒舒服服，唔好有太大嘅痛楚，其他嘢上天自會有安排。」<br>採訪：唐如</p></body></html>