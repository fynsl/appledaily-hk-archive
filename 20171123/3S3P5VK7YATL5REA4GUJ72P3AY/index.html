<html><header><meta charset="utf-8"><title>中環在線：超人夠潮　搵Rapper宣傳eShop - 李華華</title></header><body><h1>中環在線：超人夠潮　搵Rapper宣傳eShop - 李華華</h1><p>中國有嘻哈引起熱潮，勢估唔到「超人」豐澤都大玩嘻哈宣傳全新網店eShop，噚日傳媒發佈會上請來女Rapper譚淇淇，以專為豐澤創作的洗腦嘻哈歌，狂loop歌詞「shopping online, shopping shopping online; buy it online, buy it buy it online」推廣新網店，聽多兩聽，可能真係會覺得online shopping先係皇道。<br>除咗睇中網購市場外，豐澤亦睇中智能產品及智能家居市場發展潛力，推出「店中店」TechLife。豐澤總經理區文慧指，本港目前有8間分店設有TechLife，專門銷售潮流智能產品。<br><br>李華華</p></body></html>