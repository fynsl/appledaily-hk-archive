<html><header><meta charset="utf-8"><title>自稱係兵管接送麥明詩小白臉　凌晨食快餐</title></header><body><h1>自稱係兵管接送<br>麥明詩小白臉　凌晨食快餐</h1><p>【爆相爆片】麥明詩去年飛甩拍拖3年的林作，但二人真分手還是轉玩地下情，一直未破解。不過，靚女自然多人追，上周六麥明詩身邊又有「兵仔」登場，讀者鄭先生日前透過《蘋果》「爆相爆片」，分享當日凌晨4時許，在油麻地一間麥當勞見到麥明詩和一位青靚白淨的年輕男子在餐廳內進食。</p><p>紮髻化淡妝</p><p>鄭先生形容當時情況指：「大約凌晨4點半，當時食客唔多，大部份都係露宿者，突然見個靚女就望吓，原來係麥明詩。」鄭先生又指，當日麥明詩化淡妝，紮髻加一副眼鏡，打扮相當街坊，鄭先生說：「個男仔都幾後生㗎，有啲似小白臉，最初以為佢哋拍戲，但見佢哋坐咗差唔多一個鐘都未走，全程有傾有講，好開心咁，我想搵佢影合照都唔好意思。」<br>麥明詩接受傳媒訪問，被問是否「收兵」？她說：「其實我先係兵，我送佢返屋企，我住圓方，對方住佐敦附近，順路兜埋。」她又透露，該男生是大學同學，一班人玩完順路送對方回家，因為大家都餓就去搵食。問她為何去麥記？麥明詩解釋：「咁夜麻麻冇乜地方可以食囉！」</p><p>同拍檔消夜</p><p>其實，自稱回復單身的麥明詩多男仔「埋身」亦屬正常，她除了是「十優狀元」，又是港姐冠軍，絕對是高質素，之前傳緋聞的包括「鴨王」何浩文、「鐵板神算」董半仙外孫張存華（Emil），還有最近拍《誇世代》的拍檔余德丞，早前二人深夜在中環拍外景，一度撇甩劇組去附近日式餐廳消夜，之後又一杯雪糕兩份食，但麥明詩事後斬釘截鐵表示沒有發展空間。<br>採訪：嵐山</p></body></html>