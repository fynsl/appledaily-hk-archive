<html><header><meta charset="utf-8"><title>又飲又食嫌貴尼泊爾男「開槍」爆玻璃</title></header><body><h1>又飲又食嫌貴<br>尼泊爾男「開槍」爆玻璃</h1><p>【本報訊】數名尼泊爾男子昨清晨到油麻地一食肆光顧，結賬時有人埋怨餸菜貴，一度聲稱「唔夠錢畀」，最後數人要「夾錢」埋單，悻然離開。未幾店員突聽到「呯」一聲，赫見食店玻璃櫥窗爆裂，留下一厘米破洞，店主懷疑是遭人用氣槍射爆窗，不排除是食客所為。<br><br>現場為油麻地吳松街59號地下一間食店，昨清晨6時許，數名尼泊爾男子身帶酒氣到來光顧，點了「椒鹽田雞」、炒飯及3支啤酒。各人飲飽食醉後埋單約200多元，期間有人嫌食物貴，一度表示「唔夠錢畀」，與店員因錢銀問題發生爭執，最後數名尼泊爾漢「夾錢」埋單離去。<br><br>未幾店員突聽到呯一聲，發現櫥窗玻璃被硬物擊毀，留下約一厘米破洞。警方到場調查，案件列刑事毀壞處理，追緝涉案男子下落。店主表示破洞似氣槍BB彈射擊所致。</p></body></html>