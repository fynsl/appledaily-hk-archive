<html><header><meta charset="utf-8"><title>前員工：揸數緊損新聞部公信力</title></header><body><h1>前員工：揸數緊損新聞部公信力</h1><p>【本報訊】多名無綫新聞部前員工形容，「六嬸」方逸華生前接掌TVB的時期，正是該台由盛轉衰的轉捩點。曾在新聞部任職多年的呂秉權形容，六嬸旨在「揸靚盤數去賣盤」，把新聞部變為「賺錢部門」，犧牲了六四事件20周年等具重大新聞價值的海外採訪計劃，令新聞部公信力流失。<br>現任浸大新聞系高級講師的呂秉權在97至05年任職無綫新聞部，經歷了六叔淡出、六嬸接管的時代。港台《傳媒透視》記述，04年新聞及資訊總監羅燦及兩名主管同時離任，有傳因方逸華對新聞部有微言。呂秉權憶述，方上場後碰上經濟低迷，新聞部多次大地震、裁員、減薪，同事歡送羅燦時送他《舒特拉的名單》影碟，「意思係佢要救一堆人，最後犧牲自己，當事人冇否認冇承認」。</p><p>六四20周年　大做變細做</p><p>呂形容方「揸數揸得太緊」，經典例子包括09年六四二十周年專輯，編採人員提出到美國等地尋訪六四見證者，「本來諗住大做，最後變咗細做，留喺香港（採訪）」。呂質疑：「胡錦濤外訪，全部係官樣文章，同中央台一樣，都係照去。反而記者自己想出差做啲嘢，都面對budget考慮」。他又不滿方把新聞部變為「賺錢部門」，積極為新聞節目尋找贊助，「得罪人、嚇走廣告商嘅嘢（新聞）唔會做」，「呢個台沒落，可以話佢任內發生，最終賣盤交畀黎瑞剛呢個中共黨員」。<br>方2010年起正式接任TVB行政主席。另一新聞部前員工透露，當時所有公幹開支須經方逸華親自審批，新聞部變相「放棄部份編採獨立」，「出trip可以少個人就少個人，做嘢空間咪細咗；去澳門唔准住，要即日來回。我哋記者夜晚10點返來，第二朝再過去都試過，咁你話對質素有冇影響？」<br>■記者白　琳</p></body></html>