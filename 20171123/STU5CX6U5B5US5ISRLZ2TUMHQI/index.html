<html><header><meta charset="utf-8"><title>母子戀唔係問題韓女星拖細16年男友影相談婚嫁</title></header><body><h1>母子戀唔係問題<br>韓女星拖細16年男友影相談婚嫁</h1><p>將於下月踏入45歲嘅韓國美魔女歌手Mina，前年被爆跟美聲團體SoReal嘅28歲成員Phillip撻着，兩人公開母子戀後，即時引起網民關注。雖然外界唔多睇好兩人，不過兩人依然恩愛，早前更情侶檔影雜誌相。<br><br>Mina同Phillip拍攝時換上多套服裝，Mina身穿白色恤衫時更大騷香肩，疑似玩下衣失蹤坐喺男友身上，Phillip就攬住女友並輕輕挨喺對方心口，場面香艷。而兩人外出拍攝時又十指緊口拖到實，Phillip更望實女友，認真甜蜜。<br><br>隨後受訪時，Phillip表示：「Mina符合晒我理想型嘅條件，所以由一開始就視佢為女性，冇諗過年齡嘅問題。」而Mina就大讚Phillip嘅性格、舉動同外表唔同，好有男人味。兩人又指雖然唔係日日見，但都Keep到感情：「雖然都有試過嗌交，但好快就冇事。」提到未來計劃，兩人坦言有結婚嘅念頭：「會先注關自己嘅事，等事業方面發展穩定，希望都得到大眾嘅支持，然而堂堂正正咁行禮。」</p></body></html>