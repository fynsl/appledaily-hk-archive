<html><header><meta charset="utf-8"><title>譚炳文感激六嬸賞識</title></header><body><h1>譚炳文感激六嬸賞識</h1><p>譚炳文、鄭國江、李龍基、邵音音和大AL等一班前輩，昨日到尖沙嘴出席「音樂過來人唱遊金曲50年暨音樂過來人協會成立酒會儀式」，他們望來年舉辦音樂會為協會籌款。炳哥自稱有幾百首作品：「不過好多我都唔記得晒啦，記得嘅淨係得十首八首，到時演出嘅話都會上台唱幾首。」<br>炳哥對方逸華離世消息感惋惜：「佢係演藝界嘅巨人，以前邵氏嘅電影佢搵我配好多音，方小姐好賞識我，後來喺TVB亦對我好好。」而老拍檔李香琴近況，炳哥就表示久未聯絡，故不清楚。<br>另外，近年多為粵曲寫詞的鄭國江老師，表示為流行曲填詞機會不大：「大家都唔同年代始終有代溝，𠵱家年輕人講嗰啲潮語我都唔明，個個都話『貼地』，但我哋以前只會形容為衰到貼地。」</p><p>夏雨前晚也緬懷六叔六嬸是「衣食父母」：「當年我仲喺訓練班，幫過方小姐伴舞，之後佢都做咗TVB事頭婆好耐。佢事事親力親為，喺六叔背後做咗好多嘢。」<br>採訪：曹家誠、卓寶花<br>攝影：陳俊強</p></body></html>