<html><header><meta charset="utf-8"><title>中環在線：吳天海送黃鴨支票畀港交所 - 李華華</title></header><body><h1>中環在線：吳天海送黃鴨支票畀港交所 - 李華華</h1><p>由海港城、時代廣場6個物業組成嘅九倉置業（1997），噚日正式上市喇，為咗揀咗個靚冧把，主席吳天海（Stephen）仲捐咗100萬畀公益金㖭，張大支票印咗隻黃鴨，巧cute呀！<br>大家對呢隻黃鴨應該唔陌生，查實係2013年時候泊喺海港城出面嗰隻，當時全城忽然掀起一陣黃鴨熱，搭船經過或行過去，都會用手機自拍，黃鴨之後游咗去其他國家了。<br>Stephen喺九置上市前台上發言，特登同大家提起點解會揀1997呢個上市冧把，正當大家好期待佢開估時，佢竟然係話冇原因（none），只係因為呢個數目字有紀念性質，而且獨特。<br>至於送畀港交所（388）嘅紀念品，Stephen揀咗部渡海小輪嘅模型，唔使點解釋，因為部小輪成日泊喺海港城個碼頭嘅。<br><br>李華華</p></body></html>