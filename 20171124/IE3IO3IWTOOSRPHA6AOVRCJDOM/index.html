<html><header><meta charset="utf-8"><title>隔牆有耳：譚志源選人大吳康民送「書」祝福 - 李八方</title></header><body><h1>隔牆有耳：譚志源選人大<br>吳康民送「書」祝福 - 李八方</h1><p>昔日做局長高高在上，今日都要為選票四出爭取支持，講緊嘅唔係前保安局局長葉劉淑儀，而係政制及內地事務局前局長譚志源。競逐港區人大代表嘅譚志源同八方講佢噚日相當開心，除咗因為有選委願意提名佢之外，仲因為佢獲得前港區人大代表吳康民送佢兩本書。選舉時打孖送上兩本書，如果迷信，就真係唔多老利。<br>不過譚志源話，呢兩本書係吳康民撰寫嘅《人大回憶錄》同《會內會外：十屆人大隨筆》屬同人大有關嘅工具書，「我真的非常感激！我一定會努力加油！」今年人大選舉競爭異常激烈，一批富二代、一批法律專家、一批老鬼搶36個位，但最終中央都可掌控大局，只要譚志源有中央力撐，輸都可以變番贏。</p></body></html>