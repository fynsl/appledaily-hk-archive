<html><header><meta charset="utf-8"><title>【馮仁昭四圍超】JW搞到徐加晴失眠</title></header><body><h1>【馮仁昭四圍超】JW搞到徐加晴失眠</h1><p>女新人徐加晴（Rona 右）前晚喺尖沙嘴舉行新歌《大概大概》發佈會，仲邀請到JW擔任特別嘉賓，Rona喺活動上話一直視JW為偶像，兩人仲合唱兼互相交換禮物。對於自己首度推出新歌，Rona話：「心情緊張又興奮，噚晚仲瞓唔着，最緊要係知道JW會嚟，去年喺澳門一場聖誕表演上同JW同台，估唔到一年後佢可以擔任我嘅特別嘉賓。」<br>撰文：馮仁昭</p></body></html>