<html><header><meta charset="utf-8"><title>中環在線：一田一姐係Sailor Moon粉絲？ - 李華華</title></header><body><h1>中環在線：一田一姐係Sailor Moon粉絲？ - 李華華</h1><p>近排零售市道轉好，見大家咁有意欲shopping，唔少品牌都乘機推出優惠，刺激下生意，連一田百貨都唔例外。佢哋半年一度嘅「一田購物優惠日」噚日開始，CEO黃思麗（Susanna）見傳媒嗰陣，即刻sales上身，落力介紹美少女戰士產品。佢話，優惠開始咗兩個鐘，Sailor Moon系列已經就快賣晒喇。<br>Susanna似乎真係好鍾意美少女戰士，佢話呢個系列家居服嘅部份尺碼已經賣晒，不過適合自己身型嘅size應該都仲有。佢仲拎咗美少女戰士同Hello Kitty拖鞋出嚟，話自己都好想要一對，平時好難着住對有大蝴蝶結嘅鞋出街，但拖鞋就唔同啦，仲可以喺坐office時換咗對高踭鞋。咁唔知Susanna集齊一套Sailor Moon造型未呢？<br><br>李華華</p></body></html>