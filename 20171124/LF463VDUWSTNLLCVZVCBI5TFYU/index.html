<html><header><meta charset="utf-8"><title>數碼乞兒好先進掃描過數玩到咁盡</title></header><body><h1>數碼乞兒好先進<br>掃描過數玩到咁盡</h1><p>內地電子貨幣發展迅速，不少人生活都依賴「支付寶」等電子付款系統，甚至連科大經濟系榮休教授雷鼎鳴日前都稱其友人在內地「叫雞都可以拎部手機出嚟照」，讚揚內地將QR Code（二維碼）運用得純熟迅速。但內地電子貨幣的使用方式遠遠不止於此，近日網上瘋傳一名內地男子來港行乞，都不忘在「陳情書」上留下QR Code，呼籲港人「掃描」捐款。<br><br>facebook專頁「生於亂世」周二上載一張內地男子在本港街頭行乞的相片，相中的中年男子半跪在地上行乞，一名年約10歲的男孩則坐在旁邊的行李篋上，身邊有一個疑似尿袋。該男子在路上鋪出一張標語，圖文並茂聲稱來自河南，兩子一女各自患上腎積水、甲狀腺功能亢進症等長期病患，但家中一貧如洗，老婆亦拋夫棄子。他聲稱醫生告知兒子恐怕活不過16歲，急需籌款為兒子治病。該面橫額不單印有照片、身份證明，還留有兩個內地手提電話號碼和一個QR Code，上方印有「好心捐助請掃描」的字樣，方便路人「掃描即過數」。<br><br>面對「數碼乞兒」攻港，不少港人為之側目，有網民留言稱在另一個內地乞丐「搵食熱點」黃大仙龍翔道亦發現「數碼乞兒」蹤影，有人諷刺稱「呢啲咪叫專業囉！唔通仲要攞啲散銀去銀行咩！」但對於事主聲稱的「遭遇」就明顯未能引起港人同情，有人直指「幫佢唔到，我只有八達通」，更有人取笑「香港太落後，只有八達通，你哋都係返大陸搵食啦！」<br><br>有網民就關注乞丐提供的QR Code或會有保安漏同，隨時會連結上釣魚網站或黑客程式，令付款人的電子付款帳戶有機會被入侵，自招損失。有人就提醒在本港行乞屬違法行為，無論是給現金或支付寶都不應該，「直接同佢講：你還有黨呀！」<br><br>【網民咁講】<br>Albert Lau：呢啲咪叫專業囉！唔通仲要攞啲散銀去銀行咩！<br>Avery Leung：我哋香港咁落後，邊會用支付寶呢啲高檔嘢。<br>Wing Lung Tam：可能佢係幫支付寶嚟香港做推廣嘅...<br>Gus Lee ：可唔可以儲里數？<br>蔡曦瑤：使唔使提埋佢，香港同中國支付寶唔通㗎？<br>Chee How Billy Wong：97前香港街頭行乞都乞得冇咁猖狂，一回歸就衰晒。<br>Ken Ken：到時2018年九龍一地兩檢，仲多呢啲人。</p></body></html>