<html><header><meta charset="utf-8"><title>【馮仁昭四圍超】星座少女着泳衣驚走光</title></header><body><h1>【馮仁昭四圍超】星座少女着泳衣驚走光</h1><p>星座少女噚日到商台宣傳新歌《男孩子們》，佢哋之前為呢首歌拍咗個性感MV，佢哋話：「少少性感，外面着厚褸，裏面係着泳衣，拍嘅時候都驚走光，拍完之後大家都互相檢查。」星座少女話早兩個月喺廢棄嘅船廠拍MV，當日天氣熱之餘，仲要對住塊鏡坐喺張凳度不停咁跳舞，所以結果個個都撞瘀晒個膝頭。<br>撰文：馮仁昭</p></body></html>