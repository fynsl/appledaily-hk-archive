<html><header><meta charset="utf-8"><title>父親明96歲生日　超蓮衫褲贈賭王</title></header><body><h1>父親明96歲生日　超蓮衫褲贈賭王</h1><p>劉嘉玲、何超瓊、何超蓮跟前緋聞男友楊政龍、鄧紫棋（G.E.M.）等昨日在中環愛丁堡廣場為「光．影．香港夜」主持開幕典禮，之後眾人移師PMQ元創方出席慈善晚宴。</p><p>「六嬸係學習榜樣」</p><p>一身閃亮打扮登場的嘉玲透露聖誕要為上海的劇集開工，她指已有12年沒拍劇，問到早年拍亞視劇《影城大亨》中的角色是向方逸華借鏡？嘉玲說：「我好遲先知道演嘅角色同佢有關，六嬸係一位好上進、好進取女人，係我學習榜樣。」她已跟老公梁朝偉商量，會避開大節日去滑雪，她說：「人太多，而且大家都要宣傳賀歲片。」<br>何超蓮受訪時提到明日是賭王何鴻燊96歲生日，她說：「會喺屋企食蛋糕，好耐冇出街慶祝，唔想咁勞碌，屋企人夾份買衫褲鞋襪，天氣凍想佢暖啲。會同爹哋打牌，佢日日都打，同埋有指定生日蛋糕。」超蓮透露賭王不喜歡女兒的男友，問到是否不想女兒出嫁？超蓮說：「咁又唔好嫁唔出，今日同楊政龍同場唔會尷尬，唔好阻佢識女仔。」當記者要求超蓮跟楊政龍合照時，兩人表現尷尬，最後捉了在場的一位男士企中間合照。</p><p>G.E.M.應要求寫歌</p><p>G.E.M.替活動作曲填詞兼主唱廣東歌《Victoria》，今次是應超蓮要求趕工完成，她說：「極限挑戰，以前寫情歌，今次係有限制發揮。」另外，呂良偉夫婦對六嬸離世感到意外，因一個月前才見過對方，當時六嬸精神非常好，呂良偉說：「方姐喺電影有大貢獻，佢咁嘅年紀用咁嘅方式，一路走好。」<br>採訪：羅慧敏<br>攝影：沈健程</p></body></html>