<html><header><meta charset="utf-8"><title>【愛情DQ掣】港女揀機師工程師　港男唔介意食軟飯</title></header><body><h1>【愛情DQ掣】<br>港女揀機師工程師　港男唔介意食軟飯</h1><p><font color="”#c1286b″"><b> 《愛情DQ掣》公開招募單身男女： http://bit.ly/2gTfvIV </b> </font> <br><br>《蘋果動》全新配對真人騷節目《愛情DQ掣》公開招募去到最後階段！我哋會透過報名人士定下嘅擇偶條件進行配對，並為每對男女安排一系列活動，等佢哋從互動中深入了解對方，話唔定仲會擦出愛火！如果想認識新朋友、或者尋找戀愛對象，點可以錯過呢個機會！</p><p>《愛情DQ掣》簡介<br>參加資格：參加者須年滿18歲及為單身人士<br>報名表格： http://bit.ly/2gTfvIV  <br>報名方法：填妥參加表格、提交相片及自我介紹短片，以作配對用途，入圍者將有專人通知。<br>招募截止日期：2017年11月30日（星期四） <br>如有任何疑問，歡迎電郵 mailto:lovedqbutton@gmail.com 查詢。如有任何爭議，一概以蘋果日報有限公司之最終決定為準。</p><p>開講有話「有樓有高潮」，究竟港人對另一半嘅經濟能力係咪好有要求呢？我哋喺街頭訪問咗一班港男港女，發現唔係個個都係「有樓」至「有高潮」。先講理想收入，梁先生笑話：「收入會暗暗比較一吓。」仲話女友收入萬幾二萬蚊可以接受。李小姐同蘇先生都覺得對方收入二萬蚊係差唔多，劉小姐更期望對方有三至四萬月入。高小姐話唔介意對方收入少過自己：「可能佢而家人工唔算好高，但如果佢有上進心嘅，我覺得都OK。」</p><p>咁若然女方收入高過男方，男士們又點睇呢？蘇先生即刻表示：「咁都幾好呀，叫佢養埋我，我仲開心添，哈哈！」馬先生亦話：「我多謝佢啦，咁佢照顧吓我，佢叻過我嘛！」李先生亦接受到，因為「男女平等」咁話。林先生就冇所謂：「我主張財政獨立，所以唔會過問呢啲嘢。」<br><br>至於另一半嘅理想職業，劉小姐話：「鍾意機師，都係因為Chi Lam（張智霖）！ 」林小姐就對工程師有情意結，「我覺得佢哋好似比較有責任心。」梁先生覺得如果女友係社工嘅都唔錯，「社工接觸啲case好難搞，其實我自己都真係好難搞嘅。」馬先生另有睇法，「識美術或者音樂嘅，會比較簡單同善良！」董小姐就鍾情「食腦」之人，「拍片、剪片，或者度橋，會諗嘢嘅男仔好吸引。」<br><br>咁係咪對方有車有樓先會有發展機會呢？劉小姐就話唔一定：「香港買樓都唔容易。」林小姐亦覺得有樓唔係最重要「呢個係bonus，如果佢性格唔好嘅，有車有樓都冇用啦。」董小姐更話：「我唔會睇呢啲嘢，有車有樓都未必啱傾！」<br><br>如果你自問有條件，但仲係單身，唔好諗咁多喇，立即報名《愛情DQ掣》，畀自己一個脫「獨」機會！<br><br>更多娛聞，喺晒《娛果》<br> http://fb.com/appledailyent </p></body></html>