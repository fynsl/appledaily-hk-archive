<html><header><meta charset="utf-8"><title>黃浩銘難忘父親囚車外呼喚</title></header><body><h1>黃浩銘難忘父親囚車外呼喚</h1><p>【本報訊】「當日我喺囚車上，聽到爸爸在囚車外大叫我個名，嗰刻好大感觸，喊咗出嚟，感覺對佢唔住。」在東北案中獲准保釋的社民連副主席黃浩銘，在法院門外與父親溫馨相擁，這個擁抱，他等了3個月。獄中的日子，腦海裏時常響起父親的呼喊，他昨天向《蘋果》說，至今最深刻的一幕就是判監當日的情景。<br>昨日在法院外，父母帶來了鮮花，未婚妻亦守在身邊，一家團聚的場面笑中有淚。晚上一家人打邊爐，長毛和其他社民連黨友亦有出席。黃父向記者說，他和兒子亦曾經歷過水火不容的日子，「當年喺電視新聞見到個仔衝擊特首曾蔭權，覺得好嬲，即刻打長途電話畀正在日本旅遊嘅太太，話佢教子無方」。當晚兒子返家，父子二人更動口動手，「後來佢慢慢同我解釋，我又上網睇，發覺銘仔又唔係真錯，佢所作所為真係為社會」。<br>知子莫若母，黃母說：「銘仔做乜都會同我講，佢認為啱嘅我都會支持。」昨日黃浩銘離開法院時，第一時間衝向母親，母親甜在心頭：「佢衝過來，第一個攬住嘅係我，真係估唔到！」她說，曾希望兒子學業有成，加入政府做政務官，現在卻踏上反政府的社運之路，但仍然對兒子絕對信任：「銘仔喺窮人家中長大，深明窮人嘅苦處，所以加入社運，為基層求福利。」<br></p><p>黃母恨飲新抱茶
</p><p>對於兒子可能面臨再度入獄，黃母稱既來之則安之：「條路佢自己揀，佢會自己承擔，作為父母，只要係啱嘅都會無限量支持。」但作為父母最大的心願，莫過於兒子明年的婚禮順利完成，「盡快飲到杯新抱茶，希望所有官司早日完結！」<br>黃浩銘稱獄中生涯不算難過，每天來回工場、監倉，又被派到製衣工場檢查囚衣、醫生袍等，空餘時間做運動，「主要係跑步，剛入去只能跑3、4公里，𠵱家可跑7、8公里；掌上壓也由原來每天30下增加至300下」。獄中3個月，他笑言最掛念未婚妻，「佢一直以來好幫我，每周日都來探監，仲送物資；更加掛住父母！」<br>■記者林熊</p></body></html>