<html><header><meta charset="utf-8"><title>【溫暖銅鑼灣】軟綿綿雪人路邊say hi　針織聖誕裝飾返嚟喇！</title></header><body><h1>【溫暖銅鑼灣】軟綿綿雪人路邊say hi　針織聖誕裝飾返嚟喇！</h1><p>全新旅遊專頁，即like籽想旅行：https://fb.com/travel.appleseed<br><br><br><br>提起聖誕佈置，唔少人都會率先想起金光閃閃的聖誕燈飾，不過慶祝節日有咁多種方法，換過另一種貼地啲一樣得。</p><p>近日銅鑼灣京士頓街就多咗一排色彩繽紛的針織聖誕佈置，在路邊欄杆上添加針織外衣，可愛的雪人、聖誕老公公等對著路過途人微笑，旁邊還有軟綿綿的迷你聖誕樹、禮物等點綴，雖然無璀璨的燈光效果，但更加可愛窩心。<br></p><p>為街邊死物加上奪目的藝術針織，稱為Yarn Bombing（針織塗鴉），在外國頗為流行。今次的佈置則由本地工作室La Belle Epoque創作，工作室早年已曾試過為香港街頭製作聖誕佈置，深受歡迎。大家去到探呢班得意嘅聖誕朋友，記得要好好愛護佢哋，唔好手多多扯爛或弄髒呀。</p><p>記者：李珮禎<br></p></body></html>