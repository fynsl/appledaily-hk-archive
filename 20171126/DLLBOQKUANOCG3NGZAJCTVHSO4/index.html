<html><header><meta charset="utf-8"><title>老婆唔鍾意運動胡諾言：返到屋企都冇咩好講</title></header><body><h1>老婆唔鍾意運動<br>胡諾言：返到屋企都冇咩好講</h1><p>胡諾言、楊卓娜、楊鎧凝前晚喺灣仔香港演藝學院出席《聽你聽我弦動慈善音樂會2017》。 佢哋都會喺台上講少少分享，胡仔話：「依家好似正能量大使咁，因為結咗婚，分享同屋企人相處。」胡仔要拍劇又要跑馬拉松，係咪同屋企人相處時間少咗？佢話：「咁太太(陳琪)湊女學嘢，工人姐姐就會湊住阿囝，我哋都好信任姐姐。」<br><br>講到下個月去馬來西亞跑22k馬拉松，佢話：「會盡力做，不過都要留力，明年準備參加渣打全馬。」咁會唔會叫太太一齊參加，佢話：「唔喇！好難，叫佢咪似拉牛上樹咁，唔鍾意運動，佢鍾意同粉絲交流，返到屋企我哋都冇咩好講，冇所謂，最緊要佢開心，自己除咗欣賞佢優點，一對夫妻要互相包容對方嘅缺點，先可以維持到永遠。」</p></body></html>