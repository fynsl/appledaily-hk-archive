<html><header><meta charset="utf-8"><title>猷君晒父親生日相笑肉麻四太咀96歲賭王　叫阿仔學嘢</title></header><body><h1>猷君晒父親生日相笑肉麻<br>四太咀96歲賭王　叫阿仔學嘢</h1><p>賭王何鴻燊昨日96歲生日，四太梁安琪前晚帶同子女超盈、猷亨及猷君為賭王慶祝，孻女超欣在巴黎參加成人禮舞會未返港。超盈與猷君昨在Ig上載生日相，當中四太如常送「肉嘴」，鬼馬戴黑超，更捉實賭王雙手摸面，甜蜜對望。</p><p>超盈送袖口鈕</p><p>超盈早前在巴黎UNESCO簽訂策略夥伴時，買了袖口鈕與襟針送給賭王做禮物，超盈就留言賭王永遠最時尚有型，戴上黑超扮成「老佛爺」Karl Lagerfeld般，而猷君就搞笑指父母肉麻，他留言：「看到你跟媽媽撒狗糧，真的有點……哈哈哈。」四太回覆本報時冧爆表示：「我永遠都咁愛佢！送『肉嘴』係每年指定動作，唔怕仔女笑肉麻，個仔話我哋核突，我叫佢學嘢，呢啲係何家光榮傳統。」問到二人為何鬼馬戴黑超？四太說：「我噚日朝早8點就過咗澳門開立法會，都冇時間化妝整頭，嚟到賭王話我冇化妝唔認得我，我哋要佢戴太陽眼鏡陪我。」</p><p>三太接力賀壽</p><p>此外，三太陳婉珍昨日於中午乘座駕到壽臣山一座獨立屋，估計上址是賭王近年靜養的行宮之後，約六時許，三太就與兩名女兒超雲及超蓮離開。<br>採訪、攝影：畢紹基、吳耀輝</p></body></html>