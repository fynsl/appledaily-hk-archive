<html><header><meta charset="utf-8"><title>陳國邦轟無綫處事無理</title></header><body><h1>陳國邦<br>轟無綫處事無理</h1><p>陳國邦和老婆羅敏莊昨日在鴨脷洲為王貽興和劉翁監製ViuTV新作《VR驅魔人》開工，羅敏莊笑說夥拍老公拍劇有壓力。<br>陳國邦之前受無綫邀請回巢拍劇，之後遭無理易角，事件公開後無綫還未洽當處理，他說：「我諗佢哋覺得清楚咗，呢個係佢哋處事方式。」羅敏莊不明所以，和機構沒有合約仍受限制，阿邦理直氣壯指：「有限制咪唔好搵我，我相信佢哋搵我唔係因為我知名度，係因為我做戲好。如果𠵱家我接咗一套劇集，我突然發生咗啲事，嚴重影響我名聲，你要換人我好明白，但𠵱家唔係，我冇資格教訓佢哋點做，但係你想一間公司賺錢俾人鬧，定賺緊錢俾人讚。」阿邦覺得和羅嘉良遭遇雷同經歷，想帶出一間公司任何崗位都要互相尊重。王貽興形容事件：「都分咗手，識唔識第二個去dating關你叉事咩，撇脫啲啦。」<br>採訪、攝影：卓寶花</p></body></html>