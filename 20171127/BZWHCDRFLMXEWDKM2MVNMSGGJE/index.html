<html><header><meta charset="utf-8"><title>【馮仁昭四圍超】陳蕊蕊帛琉做美人魚</title></header><body><h1>【馮仁昭四圍超】<br>陳蕊蕊帛琉做美人魚</h1><p>陳蕊蕊早排去帛琉拍攝無綫《3日2夜》，順道做埋美人魚大使幫帛琉拍宣傳片介紹呢個地方畀多啲人識。講到無綫早排出「禁奶令」，問佢擔唔擔心拍好咗嘅片段出街時被刪走，蕊蕊就強調美人魚look同泳裝好唔同，希望過到關。佢又話今次有機會同帛琉嘅總統夫人食飯，好鍾意呢個地方，嚟緊佢考潛水牌，都會揀呢個地方潛水。<br>撰文：馮仁昭</p></body></html>