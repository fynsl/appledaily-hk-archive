<html><header><meta charset="utf-8"><title>【馮仁昭四圍超】吳若希自認有公主癌</title></header><body><h1>【馮仁昭四圍超】<br>吳若希自認有公主癌</h1><p>吳若希噚日喺銅鑼灣出席「輕鬆小熊夢幻音樂派對」，佢開心咁話囡囡最近學識叫「媽媽」：「好冧，好開心，爸爸有呷醋，𠵱家教緊個女叫『爸爸』。」對於老公Alex喺Instagram貼相留言「如果屋企入面有兩個公主病會好辛苦」，似乎暗指老婆有公主病，吳若希話：「我係公主癌，我覺得好公主癌，有人錫先可以煉成公主癌。」<br>撰文：馮仁昭</p></body></html>