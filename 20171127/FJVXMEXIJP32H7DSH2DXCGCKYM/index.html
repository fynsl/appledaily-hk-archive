<html><header><meta charset="utf-8"><title>【馮仁昭四圍超】素顏熊黛林賀郭可盈</title></header><body><h1>【馮仁昭四圍超】<br>素顏熊黛林賀郭可盈</h1><p>郭可盈今日48歲牛一，佢前晚提早同家人慶生，出席嘅除有囡囡林天若（津津）同郭母，仲有細佬郭可頌同老婆熊黛林，三代同堂好開心，但美中不足唔見老公林文龍，可能文龍有工作無暇到場。陀B嘅熊黛林素顏現身賀大姑奶，非常有心，津津攬住媽咪嘴對嘴。前晚可盈仲同外傭姐姐餞行，兩母女大嗌唔捨得。<br>撰文：馮仁昭</p></body></html>