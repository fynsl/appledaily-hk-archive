<html><header><meta charset="utf-8"><title>西環集中營︰防馮檢基預選「偷雞」　泛民撐區諾軒 - 季陶</title></header><body><h1>西環集中營︰<br>防馮檢基預選「偷雞」　泛民撐區諾軒 - 季陶</h1><p>民主派就3月立會補選進行的預選，下月4日截止報名，民主派內最關注的就是民主黨前成員、南區區議員區諾軒是否願「落水」參選。有民主派人士稱，民主陣營除了一班左翼及本土派，亦有部份傳統民主派人士支持區諾軒參選，因為怕民協馮檢基憑知名度，在預選中「偷雞」跑出，故想以較高知名度的區出戰。但也有泛民中人認為，就算區參加補選並勝出，一樣有其他問題。<br>有民主派人士稱，目前預選由電話民調、實體票站投票以及泛民組織代表投票組成，不論三者比例是「4.5：4.5：1」還是「4：4：2」，電話民調及實體投票佔比例最大，對高知名度人選有利，而眾多參加預選人士中，以馮檢基知名度最高，「話就話民主派支持者多數唔支持佢，但唔排除做民調、實體投票，有市民覺得其他人個名冇聽過，於是揀馮檢基算，俾佢偷雞贏到」。</p><p>區或違退黨承諾
</p><p>相對其他年輕人選，區算是較有知名度、亦少涉爭議事件，易得中間市民支持，相信他可力壓馮。但另一民主派中人稱，就算區肯參選，並非沒有其他問題，首先他退出民主黨時曾說不參加補選，現時出爾反爾，必損害他與民主黨的關係；加上民主黨袁海文決定參加預選，故民主黨亦難以支持他，且區說參選旨在團結民主派不同光譜，「咁佢團唔團結埋青年新政同港獨派？」特別是青政支持的袁健恩已棄選，有傳青政游蕙禎找過區支持他去馬，「萬一青政話區諾軒代表佢哋理念，所以支持佢，咁咪即係害死佢？仲嚇走晒班傳統民主派選民隨時贏唔到」。<br><br>季陶<br>周一、三、五刊出</p></body></html>