<html><header><meta charset="utf-8"><title>黃翠如睇好三哥唔撐男友</title></header><body><h1>黃翠如<br>睇好三哥唔撐男友</h1><p>黃翠如、李司棋、夏雨、關菊英、岑麗香及王浩信等，昨日在黃大仙宣傳新劇《溏心風暴3》，翠如剛於馬來西亞出席完一個電視頒獎禮活動回港，她表示看到苗僑偉（三哥）奪得視帝，比自己奪獎更開心。問到無綫頒獎禮睇好男友蕭正楠抑或苗僑偉？她笑說：「當然希望苗僑偉啦，或者袁偉豪，蕭正楠都睇好嘅。我自己就冇諗呀，我支持唐詩詠。」<br>此外，香香在新劇中有幕穿比堅尼的鏡頭，她自爆說：「件bikini係我同老公（強強）一齊揀㗎，係健康嘅性感。」提到劇中亦有與王浩信談情的戲份，香香笑言不喜歡太刺激的激情戲份：「我哋係好似羅密歐與茱麗葉咁，係好慢同好長嘅愛情！」<br>撰文：葉綠悠</p></body></html>