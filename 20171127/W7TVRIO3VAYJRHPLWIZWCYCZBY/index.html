<html><header><meta charset="utf-8"><title>AI九展開騷　囡囡睇到瞓着</title></header><body><h1>AI九展開騷　囡囡睇到瞓着</h1><p>日本巨肺女歌手AI前晚假九展舉行首個香港演唱會，吸引大批同鄉捧場。AI登場後即問：「Hong Kong！Are you ready?」其夫Hiro抱着囡囡在台下用手機拍下愛妻台上風采，AI於騷上大唱《Sweet Nothing's》、《Story》等首本名曲，其間即場學講廣東話「我愛你」、「多謝」，她大讚香港多美食、可以shopping，又形容香港人好有趣。<br>安哥時，AI表示聽到囡囡在後台傳來的喊聲，笑言囡囡睇騷中途扭眼瞓，Hiro亦在社交網指乖女睇到瞓着。完騷後，場館雖已亮起燈光，但大部份歌迷不肯離場，AI竟再度出場並接受點唱，即席清唱滿足歌迷。<br>採訪：吳家偉</p></body></html>