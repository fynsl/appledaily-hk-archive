<html><header><meta charset="utf-8"><title>四親家庭有同父異母弟弟西瓜野人　戀愛大過結婚</title></header><body><h1>四親家庭有同父異母弟弟<br>西瓜野人　戀愛大過結婚</h1><p>【《蘋果》專訪】<br>林珊珊和前夫李啟淦所生的兩個囡囡，30歲李澄（西瓜）及28歲李怡（野人），姊妹情深。野人去年爆出戀上崔建邦，更被本報讀者透過「爆相爆片」共享一盒牛肉飯。但早前兩人在社交網發表分手宣言，野人指不涉第三者，和平分開，崔建邦對緣盡感到難過。</p><p>有共同嗜好</p><p>甩拖的野人日前孖胞姊西瓜在葵芳接受《蘋果》專訪，西瓜直指野人好野：「野人係野，但得個勢，佢唔算任性，但固執。」野人全程笑瞇瞇聽完才答：「家姐清涼、清爽，我哋呢樣都似。」<br>西瓜和野人平日會傾心事，但不涉感情事，兩人對結婚竟沒憧憬，戀愛中的西瓜說：「我少諗，隨遇而安，兩個人開心就得，冇諗幾歲要結婚，唔一定要結，我唔需要嗰張婚紙，最緊要感情夠穩固。」甩拖的野人表示一切順其自然：「要嚟就要嚟。」二人性格各異，擇偶條件完全不同，西瓜說：「我最緊要搞笑，真係搞笑嘅男仔好難，幽默感喎。」瑜伽導師野人卻希望另一半有共同嗜好：「佢要同我一齊做瑜伽。」</p><p>林珊珊和李啟淦離婚後各組新家庭，西瓜和野人多了一個同父異母弟弟，大家經常聯繫。西瓜話：「爸爸媽咪分開後各有另一半，我哋多咗兩個屋企，變成『四親家庭』，所以唔缺失，反而增多咗愛。」</p><p>搵外婆幫手</p><p>西瓜表示當遇上困難要求助，她不會找媽咪林珊珊或兩位舅父林海峰和林曉峰，西瓜說：「我搵叻人，佢係我哋婆婆，邊個生佢哋（林珊珊、林海峰、林曉峰），梗係搵佢哋源頭啦。」野人則依賴西瓜永遠是她的SOS求助熱線：「我𠵱家返工填緊急電話聯絡人都係家姐。」西瓜不忘搞笑：「保險受益人，鑽石委託人都填埋我啦。」<br>採訪：陳杰<br>攝影：郭賢興、林德雄<br>首飾提供：周生生</p></body></html>