<html><header><meta charset="utf-8"><title>涉姦女機友致成孕警聞「有咗」講恭喜</title></header><body><h1>涉姦女機友致成孕<br>警聞「有咗」講恭喜</h1><p>【本報訊】警員涉乘女機友醉酒後帶她到時鐘酒店強姦，事後女方發現懷孕，惟警員多番否認強姦，至女方訛稱已報警，警員才承認曾與她性交並自稱「人渣」。控方昨讀出女事主X驗孕後與被告的WhatsApp紀錄，被告否認曾與X性交，X怒罵：「我有咗BB，頂！我呢兩個月淨係同你出過去過夜！」被告聞言卻回覆「恭喜」，惹X不滿地回應：「恭喜你條命！」<br>記者︰蘇曉欣<br><br>被告李偉嘉（30歲）否認於去年6月19日強姦女子X（28歲）。X供稱驗孕當日被告雖否認，但她心知被告是「經手人」，希望對方「認頭」，遂向被告訛稱已報警。被告聞言即不斷致電她，惟她想將兩人對話留下紀錄，遂叫被告「有咩喺WhatsApp講」。<br>庭上播放被告向X發出多個語音訊息，聲線明顯不耐煩，「咁你𠵱家想點先？其實我唔係好明你點解唔聽我電話？你情我願，班friend都知我哋係男女朋友」，又稱：「強姦同你情我願係兩回事，小姐，ok？」被告再指「交畀差人處理我真係未驚過，男女朋友發生呢啲嘢好正常」。</p><p>墮胎及補身費「走數」</p><p>X回覆訊息否認與被告是情侶，「你覺得係錢嘅問題？第一次問你你唔認？仲要話我隨便？你做錯，仲要侮辱我？」被告即反駁：「我對你好差咩？邊個幫你搵袋？接你？如果唔係你俾人溶咗！」X反問：「咁你就可以搞我？」並再罵被告：「有咩同差人講！無恥到話我哋係男女朋友！」被告安慰X「唔好嬲，結婚生出嚟」，X即回覆：「你為咗掩飾罪行，推卸責任，你咁嘅人品，同你結婚？」<br>X續指，與被告WhatsApp後打算報警，但因腹痛未有外出。被告凌晨時分相約X在其寓所樓下見面，其間被告哭着認錯，自稱「人渣」，又指「阿媽得佢一個」，要照顧母親，求X不要報警，又稱會全資負責X的墮胎及補身費用，並會與X結婚。X一時心軟遂假意答應會銷案。<br>控方繼續讀出X假裝答應銷案後的WhatsApp紀錄，X不斷罵被告「好憎你！搞到好抑鬱！睇中醫調理唔平」，又稱「要買好多嘢！要你埋單！冇錢都要你埋！要你感受下無奈嘅感覺」。X庭上解釋，懷孕後經常腹痛，「晚晚要睇急症」，一感身體不適便想罵被告發洩。<br>X稱之後被告常不回訊息，亦沒轉賬3萬元墮胎手術及補身費用。直到7月11日，被告陪她看醫生卻因久等而大發脾氣，又稱會找律師告她勒索，她於是決定報警。被告得知後即跪在X家門認錯，又重複懇求X不要報警，最終X前往報案。<br>案件編號：HCCC27/17</p></body></html>