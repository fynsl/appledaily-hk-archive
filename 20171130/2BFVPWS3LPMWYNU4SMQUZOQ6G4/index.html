<html><header><meta charset="utf-8"><title>【Chill人生活】米芝蓮係咪死亡之吻？名廚怕咗小店當寶</title></header><body><h1>【Chill人生活】<br>米芝蓮係咪死亡之吻？名廚怕咗小店當寶</h1><p>星級飲食指南米芝蓮今日公佈第10年美食推介，近年部分外國星級大廚退出米芝蓮遊戲，主動要求「搣星」。有名氣的尚有本事獨撐，默默經營的米芝蓮推介小店則坦言「搵食」艱難，面對行業成本高、工時長、缺人手等問題，米芝蓮嘉許猶如一口甘露，鼓勵他們繼續經營土炮美食。<br><br>記者 袁楚雙 黃翠儀<br><br>登上米芝蓮摘星食肆之列，除了榮譽亦帶來經營壓力。自2008年推出首屆香港米芝蓮指南，若不計算當中搬遷或易名食府，至今共有約15間曾摘下一星至二星的食肆已告結業，如被寫到「死亡筆記」，部份受到成名後遭大幅加租的「死亡之吻」，如摘星食肆「阿鴻小吃」發跡地北角老店，2014年時表明因不敵加租而要結業，當時該店被業主加租60%。俗稱「平民版米芝蓮」的車胎人美食推介上的食肆亦同樣，例如2015年11月憑生煎包入圍的「祥興記」荃灣店，隨即因被加租5成而要結業。<br><br>米芝蓮星評食肆制度逾90年歷史，不過近年相繼有米芝蓮星級名廚「棄星」，例如近期新加坡二星餐廳Restaurant Andre名廚江振誠決定歸還二星專注做菜。此外比利時一星名廚Karen Keygnaert、法國三星名廚Alain Senderens等都主動要求「搣星」，原因包括維持星評有經營壓力、評審制度不透明等。<br><br>名廚有本錢棄星，默默經營的小食肆坦言難抵抗米芝蓮名氣。新蒲崗英記美點小食2015年榮登米芝蓮街頭小食推介，雖然沒有星評，亦只上榜一年便落榜，老闆娘張球仙（Sindy）至今對獲推介仍感到難以置信，「（當時）係好開心好開心」。<br><br>Sindy與曾學打麵的丈夫2006年在食肆林立的新蒲崗開店賣雲吞麵，最初生意淡靜，她走到街上拉客食麵，為省人工一腳踢包辦樓面及後勤。最終靠住一碗又一碗用豬油拌勻的「六十年代撈麵」、去掉鹼水味的雲吞水餃麵，由街坊累積口碑，再經電視節目介紹後闖出名堂，之後才到米芝蓮2016街頭小食推介，為店舖增加約15%人流。<br><br>不過從事飲食非常辛勞，Sindy的工時由早上11時到凌晨3、4時，加上切食材多年捱至雙手勞損，她多次重申這盤是辛苦生意，因此得到米芝蓮嘉許，她認為無法抗拒：「既然人哋畀呢個肯定我，我要更加畀心機做！」當一年後無聲無息被下榜，她亦認為是逼自己進步的動力，今年會否期待再上榜？她說：「個人就平常心，唔係有米芝蓮就巴閉嘅，有冇米芝蓮我都要生活。」<br><br>連續兩年獲街頭小食推介的大角咀湯品小棧，老闆歐陽盛鴻（Terry）認為小商舖不如名廚般有本錢拒絕米芝蓮嘉許，其店獲推介時只開店一年，Terry今年5月再於上環開分店，他指米芝蓮有份促使他開分店：「有名氣起步會快啲，呢度好集中辦公室食客，令我地夠膽去做。」<br><br>Terry以前任職白領時發現打工仔午市的健康選擇不多，出外用膳總離不開味精，碰巧有家人從事菇菌生意，便決定創立湯品小棧，專售無味精菇菌類湯水，目前菜單至少有6種選擇包括蟲草花、松茸、茶樹菇等。廣東湯水夠獨特獲米芝蓮垂青，Terry憶述當初獲推介後生意一時無兩，但熱潮過後最終仍靠新產品吸引顧客，人流比推介前約增長兩成，「香港飲食好追潮流，希望可以一直提供到另類選擇，食到舒服無味精嘅食物。」<br><br>他續指，本港餐飲業有大量創業者，因此經營餐飲難度巨大，既要平衡收支、價錢與健康，食肆食材、牌照、人手等成本比不少行業貴，因此當名廚拒絕星評之際，面對競爭激烈的經營環境，小商戶反而「好需要呢啲鼓勵」，縱使米芝蓮評審何時來、公佈日臨近等難免產生壓力，但他直言「唔會因為壓力原因而唔想要（米芝蓮）」。</p></body></html>