<html><header><meta charset="utf-8"><title>獻身君如癲瘋之作方中信變禿鎮宇瘀皮</title></header><body><h1>獻身君如癲瘋之作<br>方中信變禿鎮宇瘀皮</h1><p>吳君如繼《金雞》及《12金鴨》系列後，今個元旦推出首次自導自演新作《妖鈴鈴》，跟兩位舊相好吳鎮宇、方中信跨年迎2018。君如和鎮宇及方中信上一次合作，已是98年的《洪興十三妹》，及2000年的《茱麗葉與梁山伯》，為撐君如第一次做導演，二人自我奉獻，一口氣拍了40晚通宵戲，方中信更冒生頭瘡之險，戴禿頭頭套上陣，由型佬變禿。</p><p>拍攝考體力</p><p>鎮宇和方中信異口同聲指，今次拍攝是體力的挑戰，鎮宇邊展示手腳的瘀青，邊搖頭苦笑謂：「已經好多年冇拍通宵戲，最可憐係每日都有動作戲，體力差啲都頂唔順。其中有場戲，我要孭住隻女鬼一直跑，NG好多次，要一直再嚟過，真係我癲瘋之作。」<br>至於方中信就一改型佬外表，來個大突破，他說：「其實今次個角色造型係我自己要求嘅，我覺得既然要拍一個喜劇，就要連造型都要有喜劇效果。地中海禿頭加上濃密嘅胸毛，夠晒突破啦。我每日到現場化妝個半鐘，變身過氣蠱惑仔。」</p><p>執導壓力大</p><p>為求完美，拍攝時方中信都會親自梳頭，相當入戲，不過完美背後，頭皮因長時間被頭套套着而敏感。問到方中信會否效法君如做導演？他即耍手說：「唔會喇！做演員已經夠辛苦，再要管埋拍攝，壓力太大，所以君如真係好有勇氣。」<br>撰文：葉綠悠</p></body></html>