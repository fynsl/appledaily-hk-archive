<html><header><meta charset="utf-8"><title>拒載司機得30個的士佬：我哋無錯(係態度唔好)</title></header><body><h1>拒載司機得30個<br>的士佬：我哋無錯(係態度唔好)</h1><p>本港的士服務質素長期為人詬病，Uber等網約平台趁勢而起，消委會建議港府循序漸進開放市場，將網約市場與傳統的士區分，並發牌規管網約平台、車輛及司機，的士業界大表不滿。推動的士發展聯會發言人李超凡昨日在電台節目指，強烈反對有關建議，聲稱會令法律基礎蕩然無存。他指政府制訂政策須全面照顧市民需要及業界歷史問題，但現在政策傾斜於市民利益，忽略了的士行業過百年貢獻。他強調業界人士將青春及金錢投資在此行業，多年來奉公守法，突然間出現非法營運者，政府應嚴厲執法杜絕、保障業界利益才是首要，但現在掉轉頭制定新政策將的士業界摒棄一角。<br><br>推動的士發展聯會由的士車主及車行團體組成。李超凡聲言，的士業界加價十分受政府規管，根本加不到人工予司機，業界願意去做網約車，但政府制訂政策時，一定要諮詢的士業界並獲業界同意，「因為我哋既得……唔係話既得利益者」，他指已經投身這行業，當初發牌時，政府給予憧憬，將來運作是這樣，要轉變模式一定要諮詢他們同意，「我哋有落標畀你……我哋一定有個期望喺度架嘛，呢個期望改變時，我唔敢講賠償，一定要有啲安排，令我哋呢個行業舒服先得架」。<br><br>李超凡指全港1.8萬部的士、9千個車主，要求著制服、服務態度好，完全可以做到，拒載、濫收車資等行為，不介意政府重罰，「4萬多個司機，可能係來來去去有20、30個係咁嘅人」，他批評政府宗旨「揸不好」，「若揸好宗旨，執法嚴啲，就無白牌車，就無Uber，就唔會有一系列問題產生出來。常規化、合法化，對奉公守法市民不公平，法律基礎蕩然無存」。<br><br>李超凡指要有政策保障保護，他們才可安心投資，「我哋（的士業）無犯法喎，我哋無做錯喎，只不過服務態度唔好，我哋態度不好係基於政策唔配合……政府冇執法，拒載，你拉咗佢咪冇囉」。他重申「絕大部分司機奉公守法，好有禮貌……警察都有害群之馬啦」。李超凡指經常要求執法嚴厲些，期望市民想想，「我哋係一群咩嘢人呢？我哋係一群其實畀你哋遺忘咗、服務你哋幾十年嘅老友記，我哋今日有困難原因係士司機唔夠，被非法營運者搶咗去，我哋嘅怨氣都好大」。</p></body></html>