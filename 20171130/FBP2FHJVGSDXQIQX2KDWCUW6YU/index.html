<html><header><meta charset="utf-8"><title>中環在線：姚君達加碼　再入名鑄單位 - 李華華</title></header><body><h1>中環在線：姚君達加碼　再入名鑄單位 - 李華華</h1><p>賣二手袋起家、米蘭站前老闆既姚君達，經歷過自由行光輝歲月，近年反而情傾磚頭，買完一間又一間。舊年佢先以2,530萬元買入尖沙嘴河內道的豪宅名鑄，新近再斥3,730萬買名鑄高層單位，實用面積有成1,182呎，呎價盛惠3.2萬，佢話「如遇到筍嘢的話我會繼續吸納」。<br>他又指「馬鞍山都兩萬蚊一呎係黐咗線，呢個view（指名鑄）呎價都係3萬2千，梗要買啦」。他又透露傾價過程中，業主有反價，本來3,600萬元畀票業主接受，最終追價逾百萬元，但仍低水，比市價平約5%。</p><p>看重九龍區物業</p><p>被問到後市心得，佢話：「我住宅集中在凱旋門、漾日居、Grand Austin及名鑄，我告訴你鍾情半山傳統豪宅都係啲4字頭以上人士，現時香港地勢和物業市場潮流已大大改變，未來年輕人及海外買家的置業趨勢只會集中於九龍區這一帶。」<br>他覺得，現時買樓的人以長線為主，按揭又借得少，後市好硬淨，樓市好難調轉行番，最多係停落來，好難跌，預計明年樓價有一成升幅。<br>今年48歲既姚君達，今年4月提早退休，辭任米蘭站主席一職。現手持10多個住宅及舖位，市值約10億，單計銅鑼灣波斯富街舖位已值3至4億元。<br><br>李華華<br>mailto:LiWaWa@AppleDaily.com</p></body></html>