<html><header><meta charset="utf-8"><title>【Chill人生活】米芝蓮唔識貨？10年來無茶餐廳上過榜</title></header><body><h1>【Chill人生活】<br>米芝蓮唔識貨？10年來無茶餐廳上過榜</h1><p>米芝蓮港澳指南推出至今十年，翻查資料，廣東粉麵、點心、燒味、街頭小吃、車仔麵、甚至譚仔米線也曾上榜，唯獨港人至愛的茶餐廳，似未曾出現。專欄作家李純恩認為，茶餐廳未曾上榜並不重要，「每個香港人心目中，都有一間茶餐廳米芝蓮」，當中包含個人回憶、無所不談的伙記、獨家奶茶茶底等。有茶記老闆直言，上榜與否並不重要，首要是能留住街坊客，才能長做長有。<br><br>李純恩心目中的米芝蓮茶餐廳，是蘭芳園的奶茶。而飲食博客「猛烈南瓜在飯桌」Patrick則推介太子的金華冰室，「畢竟喺香港食菠蘿油，仲可以幾時都撞到出爐時間幾難得，佢哋個墨西哥包都做得幾好」。惟Patrick亦質疑，米芝蓮已設有街頭小吃推介，但茶餐廳及街市熟食檔仍未有入選，「街坊會去個啲，評審可能睇唔上眼」。<br><br>茶餐廳老闆馮先生則稱，「我哋最緊要速度快，熱辣辣比人食」，對於茶記能否出現在米芝蓮，坦言並不看重，「你啲嘢唔好食，就算登咗上去都冇用啦，短暫嘅光輝咋嘛，最緊要長期嘅街坊支持你先有用架嘛」。他所經營的祥勝茶餐廳，在大坑立足廿多年，見證曾是食街的大坑，現時光芒逐漸暗淡，大嘆多年來是靠街坊及附近學生支持，才至今未倒。<br><br>該區區議員楊雪盈表示，2015年大坑才首次有食肆上榜米芝蓮，至今只有3間食肆曾入選，其中兩間經已結業，反映米芝蓮對食肆能否長久經營並無關連，區內一眾食肆及商店正計劃透過舉辦活動、墟市及製作社區報等，靠自己來重振大坑食街。<br><br>記者 伍雅謙</p></body></html>