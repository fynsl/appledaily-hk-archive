<html><header><meta charset="utf-8"><title>遭盤問屢稱「唔記得」「唔肯定」董事憶述殺情婦細節：佢一定冇叫救命</title></header><body><h1>遭盤問屢稱「唔記得」「唔肯定」<br>董事憶述殺情婦細節：佢一定冇叫救命</h1><p>【無屍謀殺案】<br>【本報訊】證券公司前董事2011年涉殺害情婦並毀屍滅迹的無屍謀殺案，昨在高院續審。控方第二日盤問董事，主要圍繞他當日壓死情婦時的詳情，包括位置、動作和對話內容等，但董事連番指「唔記得」、「唔肯定」、「冇為意」，但稱死者一定沒叫救命。控方質疑他憑甚麼斷定情婦已死，又打比喻問若他的兒子沒呼吸、沒心跳，他會否立即電召救護車。董事回應「梗係救」，但指由於情婦之死與他有關，故不敢報警。<br>記者：楊思雅</p><p>被告陳文深（44歲）否認2011年10月6日謀殺秦嘉儀（32歲）。控方昨仔細盤問他進入涉案淘大花園單位後的情況，他指不肯定自己有否穿襪、不記得將外套放在哪裏，亦不記得秦當時身穿甚麼衣物，「總之係屋企嘅衫」。控方轉換方式問他：「咁你蜷曲佢個身體時，佢着咩衫？」被告回應「我好模糊，我唔肯定佢着咩」。<br>被告指他提出分手後，秦一度欲爬窗跳樓，他見狀阻止並大罵秦不要再以死威脅。控方問兩人當時位置、秦的動作、窗花是否完全打開等，被告一概回應「唔肯定」，指其後秦掌摑他、踢他下體，他阻止，兩人糾纏間雙雙倒下。<br>控方問被告當時有否望向秦，被告則謂秦用腳撐他、頂他，「我要將個人打側或者打斜，先可以避到佢個動作」。控方追問即他有否望秦，他指「你俾人打緊，你唔會擰過去望」，重申「嗰個情況，我唔會去望」，惟他後來改口：「唔肯定自己有冇擰去望過，望過我都冇印象。」</p><p>忘記自己有否張開眼</p><p>被告指當時用上半身壓向秦，控方問是左臂還是右臂？壓住秦的甚麼部位？他指不肯定，又指其實他視線看不到秦，「可能只望到耳仔」，且他當時正專注制服對方，沒留意其他事情。他又主動謂：「我好想你哋明白，呢啲動作係一連串動作，唔係定格，你唔會諗到任何嘢，因為好混亂、好驚，想保護自己。」並謂事情發生得很快。控方問他當時有否張開眼，他指「唔記得」。<br>控方問秦在糾纏間「有冇講咩？」被告指「冇為意」；控方再問「即係得你把聲？」被告則謂「我印象中唔知佢（秦）有冇嘈定點」。控方接連問被告秦「有冇講咩？有冇鬧你？有冇叫救命？」被告一概指「唔肯定」，亦沒留意秦的呼吸是否急促，惟他後來澄清「救命一定冇叫」，又謂「冇聽到有人叫救命」。</p><p>制服死者後躲入廁所</p><p>被告指意識到秦沒反抗後，即跑入廁所躲藏，控方問何不一早躲入廁所，他忽然哭起來，指「因為佢打緊我，如果我走到，我直情走出間屋，我走唔到……」又謂若要強行離開，「要打佢先走到」，故為保護自己，必須壓向她。他其後在廁所發現小腿有瘀傷，控方即問「咁快就睇到瘀傷，唔係應該紅腫咩？」他更正指是瘀紅。<br>控方指被告沒醫學知識，憑甚麼認為秦已死亡，他指「整咗咁耐都冇反應，又唔郁，冇心跳，所以覺得佢死咗」。控方問若其子沒呼吸、沒心跳，他會否立即電召救護車，他指「如果個仔跌咗落地下，佢有唞氣就梗係救」，但當時秦已斷氣多時，且與他有關，遂不敢報警。控方問他是否只關心事件會否上身，他否認。聆訊今續。<br>案件編號：HCCC240/17</p></body></html>