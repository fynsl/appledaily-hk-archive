<html><header><meta charset="utf-8"><title>柚子港騷唱K燃燒卡路里</title></header><body><h1>柚子港騷唱K燃燒卡路里</h1><p>日本二人組合柚子前晚假旺角麥花臣場館，舉行第二次香港演唱會。開場時，大會有舞蹈員教全場觀眾做運動操約10分鐘，接着北川悠仁與岩澤厚治登場，北川學定廣東話：「大家好！我哋係柚子。」又不時出動中英日語冧歌迷，其間不停說：「我愛你、非常好、開心嗎？」等。</p><p>全晚高潮是卡拉OK時間，柚子一口氣唱出多首大熱K歌，還拍搞笑MV，當響起代表作《少年》前奏，fans即情緒高漲，北川還落台繞場一周，又在台上故意跌倒瞓低，最後螢幕上還扮唱K打分，以及顯示消耗了幾多卡路里。二人隨後獻唱《夏色》令氣氛再次推至高𥧌，北川用廣東話連爆：「再一次、係咪儍㗎？」接着就徇眾要求重複唱完又唱。唱至安哥部份，北川手執熊貓公仔，並用手機拍片上載至Instagram，他錫完熊貓公仔再掟落台。<br>採訪、攝影：吳家偉</p></body></html>