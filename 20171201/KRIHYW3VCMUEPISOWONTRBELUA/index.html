<html><header><meta charset="utf-8"><title>草地搞保育？沙田玩多啲泥沙包尾練馬師開正戲路！</title></header><body><h1>草地搞保育？沙田玩多啲泥沙<br>包尾練馬師開正戲路！</h1><p>由於下星期日（12月10日）就是跑香港國際賽，而要養草關係，故今周日（12月3日）田戰以泥地為主，編有七泥三草賽事。<br><br>首先，草地用最狹窄之C加3跑道作賽，此賽道一向對前置馬有利，以最近11月5日同一移欄為例，當日七場1400米或以下短途賽，六匹頭馬守前四位入直路建功，跑道狹窄似乎後追馬較吃虧。<br><br>今戰列陣馬中，尾場蘇偉賢馬房「飛廉之子」六次跑田C加3欄獲三捷，而且只一次不入前四名，憑較佳場地性能，配羅理雅可回復好表現。<br><br>另外，第三場蘇保羅馬房的「美麗寶貝」上仗正是於11月5日田C加3欄贏馬開齋，勝後等番同一欄位再跑，決心與潘頓求添食。<br><br>至於泥地近期利追唔利放，例如「通勝」、「好腳頭」、「老友記」等，所以頭場「踏雪名駒」（告達理馬房）、第四場「通勝」（方嘉柏馬房）及第八場「威勢之寶」（羅富全馬房）等，擅跑泥地中後上馬不妨優先留意。</p></body></html>