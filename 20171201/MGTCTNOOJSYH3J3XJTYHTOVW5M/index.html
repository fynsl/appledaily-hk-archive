<html><header><meta charset="utf-8"><title>中環在線：孫佳君近1億買Albany - 李華華</title></header><body><h1>中環在線：孫佳君近1億買Albany - 李華華</h1><p>42歲嘅孫佳君最為人熟識，就係佢同「神童輝」羅兆輝嘅一段情，早幾年佢又跟法籍大廚打得火熱，不過分手收場。育有兩子嘅佢，原來同好多名人富豪一樣鍾意買磚頭，新近豪擲近一億元買入中半山豪宅。<br>對於買入一億元豪宅，孫佳君以短訊回覆記者查詢，指該物業買來自用，她愛香港（Bought for own use, I love HK.）。<br>位於中半山雅賓利道嘅The Albany，土地註冊處資料顯示，中層C室，實用面積1,948方呎，建築面積2,546方呎，11月中以9,580萬元成交，實用呎價4.97萬元，登記買家為孫佳君（SUN, JIAJUN）。樓市高峯期時，孫佳君與羅兆輝曾共同持有淺水灣道37號豪宅，但其後淪銀主貨蝕賣。<br>The Albany屬豪宅名廈之一，名人業主眾多，如金管局前總裁任志剛，唐英年家族，和黃執行董事黎啟明，長實執行董事趙國雄等，都先後為該廈業主。<br>名人湧入市之際，亦有商界知名人士趁機沽貨。中建企業許晉亨2008年透過名下公司以3,167萬買入何文田半山壹號一個半山徑26號高層單位，實用面積1,662方呎，最近以3,900萬元沽出，實用呎價2.3萬元，許晉亨持貨9年，賬面賺733萬元，升23%。<br><br>李華華</p></body></html>