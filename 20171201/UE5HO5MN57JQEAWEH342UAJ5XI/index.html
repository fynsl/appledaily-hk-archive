<html><header><meta charset="utf-8"><title>【馮仁昭四圍超】鄭萃雯轉行醫療主持</title></header><body><h1>【馮仁昭四圍超】鄭萃雯轉行醫療主持</h1><p>前新聞主播鄭萃雯最近原來去咗一間醫療公關公司度做顧問，早前仲影咗輯全新嘅宣傳照㖭。鄭萃雯話，過去十年面對鏡頭只有「一號笑容」，所以有少少唔習慣要好自我咁面對鏡頭，佢𠵱家都有喺屋企對住塊鏡練習。鄭萃雯又話，佢之後會喺facebook主持嘅醫療健康資訊平台度同網民有多啲互動，而且仲會邀請醫生解答大家嘅問題。<br>撰文：馮仁昭</p></body></html>