<html><header><meta charset="utf-8"><title>隔牆有耳：高佬賢牛一　暗示拉布阻造人 - 李八方</title></header><body><h1>隔牆有耳：高佬賢牛一　暗示拉布阻造人 - 李八方</h1><p>建制派今日喺立法會拉布戰嘅小休期間，急急腳走入立法會前廳，以為商討反拉布對策？原來係為37歲生日嘅民建聯「高佬」何俊賢搞生日會，民建聯主席李慧琼一早買咗生日蛋糕，建制派即席高唱生日歌再齊齊食餅。</p><p>鼠王芬：加速加速</p><p>明明已經6呎幾高，唔少建制派都祝高佬賢鼠王芬「快高長大」，聽到鼠王芬祝佢「連生貴子」後，高佬賢即時稱：「我再重申，我身體係好OK嘅！」鼠王芬就笑笑口話：「絕對可以無問題，加速！加速！」<br>高佬賢話喎，唔少建制派都叫佢要調養好身子，咁就可以連生貴子，佢就覺得唔關身體問題事，「只係同屋企人相處時間比較少」，今年生日願望係可以多啲正常時間返屋企，同屋企人食餐飯，因為呢排返到屋企已經好晏喎。唔通佢言下之意係，拉布阻住佢「造人」？</p></body></html>