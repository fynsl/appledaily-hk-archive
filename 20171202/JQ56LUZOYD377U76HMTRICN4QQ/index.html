<html><header><meta charset="utf-8"><title>隔牆有耳：票價廿皮　摩天輪12.20重開 - 李八方</title></header><body><h1>隔牆有耳：<br>票價廿皮　摩天輪12.20重開 - 李八方</h1><p>中環摩天輪更換營辦商後，曾一度面臨清拆危機，不過𠵱家已經無事，仲趕得及喺聖誕前重新開放。早前新舊營辦商完成交接後，新營辦商The Entertainment Corporation Limited（TECL）昨日宣佈，摩天輪將於本月20日重新開放，仲會同新落成嘅AIA Vitality公園一併開幕，市民及遊客可以坐上摩天輪感受聖誕同除夕氣氛。<br>TECL發言人話，摩天輪重新營業後，票價會大幅下調至劃一票價20元，長者享半價優惠，3歲或以下免費乘坐。市民及旅客可於即日起可登入網站（ http://www.hkow.hk ），獲取摩天輪最新消息及門票預售開始通知。摩天輪減價後，可能會出現排隊人龍，如果想縮短輪候時間，可以經網站購買指定日期和時段嘅摩天輪門票。</p></body></html>