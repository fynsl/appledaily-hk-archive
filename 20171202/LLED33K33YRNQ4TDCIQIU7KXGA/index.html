<html><header><meta charset="utf-8"><title>宅男帶$80想玩3P辯方諷「想女仔出房錢」</title></header><body><h1>宅男帶$80想玩3P<br>辯方諷「想女仔出房錢」</h1><p>【本報訊】網名「司徒奈奈」的宅男屢問女網友「扑唔扑嘢」，被拒後在網上羞辱網友，致有人招打手報復。宅男昨認收到兩個不同電話號碼邀約情人節開房，令他想一嘗3P，遭辯方語帶譏諷問他當日身上只有80元，是否想由女網友出房錢。宅男即激動否認，並解釋「扑嘢」有更深層意義，即「談戀愛、行街睇戲食飯」，儘管他「屢戰屢敗」兼被罵「下流下賤」，也無阻識女仔的心，「就算只有1%，都唔代表我結識唔到」。<br>現年19歲的事主羅浩峰指，中三輟學後一直無業，經常在家上網打機，去年情人節時擁有4個facebook賬戶。羅一臉認真剖白，因交不到女友，遂以「木下奈奈（後改名司徒奈奈）」開戶當女友，跟自己互相傳情；後來有感需要真實世界的女友，遂以「奈奈」身份走進cosplay圈，在fb「見人就add」。</p><p>認有傳陽具照</p><p>大狀指羅常在網上侮辱人，羅激動澄清有前因後果，很多女coser笑他「個樣咁醜，點做你女朋友」，當他打退堂鼓時對方卻不罷休，將他的相放上網，稱他「狗公」，令他憤怒。羅說想識女友沒有錯，抱怨：「我有咩唔好？我有咩問題？做咩話性格不合？」羅又稱網上流傳的陽具照，是有人施「美人計」，誘惑他「不如你先露械，睇下有幾長」，再決定是否做其女友，「咁我咪露囉」。<br>大狀又問羅是否常問陌生女coser「扑唔扑嘢」，羅強調只是「口快快」，其實有深層意思，因「讀書唔多，字眼不當」，加上在男女關係中「屢戰屢敗」，難免情緒不穩，說話「直接啲」。法官林偉權靜了半晌問：「呢個就係深層意思？」羅補充「其實有更深層意思」，即想「談戀愛」，「行街睇戲食飯嗰類囉」。<br>羅同意其言論引來不少網民刻薄評論，大狀問他是否無懼「下流下賤」的批評，仍去識女友？羅嘆道：「我無犯錯，就算只有1%，都唔代表我結識唔到。」羅自言一早發現有人在網上招打手，要在情人節圍毆他。林官不禁問：「明知危險你都仲應約？」羅指有問約他開房的女網友是否想打他，對方說不是。<br>大狀稱有兩人邀約，羅是否想玩3P？羅托眼鏡後說「想嘗試」，自覺有機會。大狀謂：「你身上得80蚊都想開房？你想個女仔畀錢呀？」羅澄清：「唔係！我家境貧窮，真係得80蚊！」見面時他沒主動提開房，擬叫對方「睇戲食飯二揀一」，但承認沒提只得80元。他指對方強拉他到後梯，並單方面對他作親熱行為。被告邵頌然（18歲）、溫穎賢（29歲）、曾栢豪（24歲）、趙文俊（32歲）及蔡周慧妍（17歲）同被控襲擊、非法禁錮和襲擊等罪。下周一續審。<br>案件編號：DCCC418/17<br>■記者歐陽聯發</p></body></html>