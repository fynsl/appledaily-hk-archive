<html><header><meta charset="utf-8"><title>袁偉豪旅遊節目再獵港姐雙宋神劇定情結埋婚</title></header><body><h1>袁偉豪旅遊節目再獵港姐<br>雙宋神劇定情結埋婚</h1><p>「鷲哥」吳岱融同老婆鍾淑慧，當年合作三級片撻着愛火，日前就俾人見到佢哋喺大型家品店睇傢俬。<br><br>袁偉豪上年同岑杏賢分手，之後單身半年左右，就喺旅遊節目《打工捱世界II》，邂逅另一位港姐張寶兒。嚟緊係兩個人第一個聖誕節，袁偉豪話好想有時間二人世界。<br><br>羅天宇同湯洛雯拍《愛．回家》搵到真感情，拍拖4年嚟都玩低調，唔認戀情但就經常被影到四圍去。近呢幾個月終於了解完，行動越嚟越高調，除咗有指佢哋同居，羅天宇10月羅天宇生日party，湯洛雯就以女主人身份現身。<br><br>鄭嘉穎同陳凱琳就喺拍《殭》時日對夜對擦出感情，之前兩人分別話忙完台慶同年尾啲大型活動就去二人世界，不過喺月初陳凱琳先率先撇甩男友，同家人去咗日本。<br><br>至於征服好多人韓國男神宋仲基、女神宋慧喬，就喺神劇《太陽的後裔》撻着，直到今年7月先認拍拖兼公佈婚訊。兩人喺10月於首爾結婚，之後去咗度蜜月。宋仲基噚日就到咗香港，今日會出席《MAMA音樂頒獎禮》，現身機場時就見到佢戴住婚戒。</p></body></html>