<html><header><meta charset="utf-8"><title>【知Jargon】「挾爆輪商」係咩？小市民：粗口嚟架？</title></header><body><h1>【知Jargon】<br>「挾爆輪商」係咩？小市民：粗口嚟架？</h1><p>挾爆輪商係咩嚟？做街訪時，有人更加問「粗口嚟架？」。其實，挾爆輪商係指一個現象。正常情況下，當正股升，就會推動窩輪升。不過，當炒風旺盛時，有大量資金衝去炒窩輪，此時，窩輪都可以成為推動股價上升力量。<br><br>事緣，每隻輪，都有個對沖值，輪商每沽出一份認股證，即係Call輪，就要按比例買入正股；假設某股每輪對沖值為0.06元，發行商沽出100萬份認購證，便需要買入6萬股正股。<br><br>發行商沽出認購證，就需要買入正股；沽出認沽證時，就需要沽出正股；買入認購證時，便需要沽出正股；買入認沽證時，便需要買入正股作對沖。<br><br>當有一日，某股嘅輪好搶手，俾人掃晒啲街貨，窩量術語來講，街貨量係100%。根據規定，只要街貨超過50%，發行商就可隨時申請加印窩輪。以認購證（Call）為例，如果一隻窩輪街貨被掃乾，意味買家極度睇好正股，無懼輪商無限量加印。而在掃貨過程中，由於輪商被迫需買更多正股對沖，可能造成正股股價挾升。以騰訊（700）為例，目前有5隻街貨接近100%；至於牛證側有16隻街貨接近100%。<br><br>旁白：倪敏慧<br>採訪：高素瑜<br>編撰：倪敏慧<br><br>攝影：何柏佳<br>剪接、後期：馮燊明</p></body></html>