<html><header><meta charset="utf-8"><title>子女病有起色　鍾麗淇囡囡識行陳錦鴻陪囝囝媾女</title></header><body><h1>子女病有起色　鍾麗淇囡囡識行<br>陳錦鴻陪囝囝媾女</h1><p>已為人父母的陳錦鴻和鍾麗淇，面對身體有毛病的子女更倍加關心照顧。陳錦鴻與太太杜雯惠的10歲囝囝駕樺，兩歲時確診患上自閉症，錦鴻近年都半停工照顧兒子。昨日錦鴻罕有地一家三口到薄扶林協康會綜合服務大樓，為大樓內壁畫參與創作。</p><p>演壞人怕惹誤會</p><p>甚少帶囝囝出席公開活動的錦鴻說：「駕樺喺兩歲嘅時候確診患上自閉症，當時好彩得協康會幫手，所以每次佢哋有活動都會盡量出席，大家互相幫忙。」錦鴻指囝囝現時學習能力不俗，而近年半停工狀態的他，坦言一直有戲癮：「要好謹慎咁選擇角色，因為佢（兒子）諗嘢唔識得分，如果一陣見到爸爸喺電視入面做殺人犯、強姦犯，佢會以為係真，所以要過多幾年先。」錦鴻指囝囝一直有叫他工作，但有感囝囝正值青春期，希望多留身邊相伴。錦鴻笑說：「𠵱家佢開始話想拍拖，想識女仔，會注意自己儀容，仲同我講話第時想結婚生仔，我話好呀，係就最好啦，聽到開心晒。」</p><p>鍾麗淇六年前誕下大女Isabella，半歲時發現患上罕有基因病「四號染色體缺損綜合症」，意志力與身體較為遲鈍，需靠助行架才能獨自步行。昨日鍾麗淇在Instagram上載一段Isabella扶着助行架步行短片，囡囡在媽咪鼓勵下順利完成整段路程，鍾麗淇留言表示為女兒感到驕傲，大讚她是戰士公主。</p><p>鍾麗淇不會放棄</p><p>鍾麗淇昨受訪時指囡囡是首次成功用助行架行路，今次的進步，令她與家人都不敢輕言放棄。<br>採訪、攝影：嵐山、曹家誠</p></body></html>