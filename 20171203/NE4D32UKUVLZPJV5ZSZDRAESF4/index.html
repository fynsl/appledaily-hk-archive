<html><header><meta charset="utf-8"><title>【世盃抽籤】真正「死亡之組」原來係呢幾隊…</title></header><body><h1>【世盃抽籤】真正「死亡之組」<br>原來係呢幾隊…</h1><p>世盃抽籤已經喺周五完成，外界普遍認為結果比較平均，冇邊組係特別難踢，談唔上有「死亡之組」。有網民惡搞下，喺網上自製真正嘅死亡之組，由意大利、荷蘭、智利同埋美國組成「I組」。冇錯，呢四隊波嘅進軍2018年世盃嘅美夢已經死亡，名副其實組成咗死亡之組。留意返，其實中國都好似入唔到世界盃決賽周。</p></body></html>