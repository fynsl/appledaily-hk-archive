<html><header><meta charset="utf-8"><title>Super Junior邊揮手邊離港</title></header><body><h1>Super Junior邊揮手邊離港</h1><p>《MAMA音樂頒獎禮》前晚在香港亞博館圓滿結束，人氣男團EXO、BTS、Wanna One等完騷後漏夜返韓，部份韓星休息一晚後，昨日亦陸續離港。</p><p>昨午12時，Dynamic Duo率先現身，崔子和Gaeko落車時有禮貌地向傳媒及工作人員點頭打招呼，雖然現場有近半百粉絲，不過他們主要等Super Junior（SJ），令Dynamic Duo受到冷落。緊接輪到男團NCT 127及宣美離港，宣美晒腿示人，粉絲立即大叫「姐姐」，宣美聽見後即拉高帽子向粉絲揮手。SJ五名成員現身時未見希澈同行，藝聲一落車就友善揮手，東海等隊友就戴帽及口罩，沿路都有揮手，銀赫亦有點頭。<br>採訪：梁展雯<br>攝影：陳慧安</p></body></html>