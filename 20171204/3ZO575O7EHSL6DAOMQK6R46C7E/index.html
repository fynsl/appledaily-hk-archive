<html><header><meta charset="utf-8"><title>知唔夠伊健靚仔陳柏宇除衫　自讚好身材</title></header><body><h1>知唔夠伊健靚仔<br>陳柏宇除衫　自讚好身材</h1><p>陳柏宇（Jason）入行11年終踏上紅館舉行兩場個唱，前晚頭場爆滿，除有老婆符曉薇、Jason外公外婆在台下支持外，周柏豪、連詩雅、方皓玟及Dear Jane成員Tim等來捧場。</p><p>邀坐飛雲</p><p>Jason以黑禮服出場，播出他小時候隨街小便、與太太拍拖時的生活相，他又與人形兔舞蹈員唱歌。Jason全晚落力又唱又跳冧歌迷，中段時，有一部白雲外形的道具車出現，他更搞gag：「呢部叫『飛雲』，全名叫『機會嚟啦，飛雲！』可惜佢今日飛唔起。」Jason即邀女歌迷上台坐車，其間女歌迷不停擺心心手勢自拍，又與他頭貼頭及手拖手，搞到台下嘩聲四起。<br>之後，Jason用結他自彈自唱歌曲《動地驚天愛戀過》，用來迎接嘉賓鄭伊健，他說：「我細個嗰時因為鍾意伊健，特登留長頭髮剪咗個伊健頭，結果不停俾人叫姐姐或者妹妹，原來男仔冇咁上下身高同靚仔，真係不宜留長髮。」而伊健就笑笑口叫Jason不要再提「兒時」或「以前」等字眼，以免洩露年齡。</p><p>尾聲找數</p><p>其實，Jason早前曾透露有機會在台上騷肌肉，在演出中段時，又指自己空有一副好身形，但沒有機會除衫，終於在尾聲時「找數」，兩度除去外套，赤膊盡騷上身身材，引得觀眾瘋狂起哄，最後以一曲《告別之前》作為終結。<br>採訪：曹家誠<br>攝影：仇志德</p></body></html>