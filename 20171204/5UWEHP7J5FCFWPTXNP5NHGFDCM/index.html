<html><header><meta charset="utf-8"><title>裴勇俊老婆有特權？坐月中心：朴秀珍循正途預約</title></header><body><h1>裴勇俊老婆有特權？<br>坐月中心：朴秀珍循正途預約</h1><p>韓流始祖裴勇俊嘅愛妻朴秀珍近日爆出是非，被指利用藝人知名度而獲優待，雖然朴秀珍已經否認有獲優待，亦有向該網民道歉，不過就令外界關注名人獲優待嘅問題。日前朴秀珍嘅演員好友金成恩亦受牽連，被網民指金成恩入住坐月中心時，朴秀珍可以不顧「不准外人進入病房」嘅規則，從而進入病房探望好友。<br><br>目前朴秀珍未就事件有所回應，而相關嘅坐月中心日前喺官方網站回應有關指控：「我哋盡可能都會只批准產婦本人及其丈夫出入，但其他人士想入內探望產婦，亦可以申請。金成恩係透過官方系統申請其他人入病房內探望，而朴秀珍亦係透過相關系統預約進行商談及參觀坐月中心。」<br><br>坐月中心續指朴秀珍係利用外部人員使用嘅升降機進入坐月中心，其後由職員帶到商談室進行商談，只係正喺中心內休養嘅金成恩亦在場陪同朴秀珍，否認朴秀珍獲特權到病房內探望好友金成恩。</p></body></html>