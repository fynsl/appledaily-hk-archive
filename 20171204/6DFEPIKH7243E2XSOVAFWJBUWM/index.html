<html><header><meta charset="utf-8"><title>註冊緊張明年擺酒等雙喜啤梨承諾為奴　湊公主老婆</title></header><body><h1>註冊緊張明年擺酒等雙喜<br>啤梨承諾為奴　湊公主老婆</h1><p>現年43歲的新城DJ葉文輝（啤梨），早前在facebook直播向圈外女友Michelle求婚成功，昨日兩人在金鐘註冊，正式結為合法夫妻。啤梨親自設計婚戒套實愛情，老婆給他100分，兩人在婚禮上甜蜜咀嘴三次，啤梨發表愛的宣言：「今日開始太太成為我嘅公主，我可以做佢嘅工人！」</p><p>葉文輝曾做歌手，《I Believe》為其代表作，他跟圈外女友Michelle拍拖四年，今年7月，啤梨精心炮製在fb玩直播求婚，在鯉景灣海旁跪地送上兩卡鑽戒，更出動郵輪在船身用巨型LED燈打出「Michelle will U marry me」，女友感動答應下嫁。昨日兩人在金鐘婚姻註冊署進行註冊儀式，只有雙方至親和好友出席，十分溫馨。</p><p>心情興奮失眠</p><p>穿上粉色谷胸禮服的Michelle，雖然有毛毛披肩遮掩，但胸前偉大十分澎湃，新娘子怕醜不肯除披肩影相，一對新人連咀三次，甜蜜幸福。兩人註冊後受訪，啤梨開心地說：「今日心情好興奮，噚晚瞓唔着，要真正適應成為丈夫，比起之前做婚禮司儀，簡直係幻想唔到。今日好好天，所有嘢好順利，家人朋友都嚟到現場。」<br>啤梨透露親自設計婚戒，問到老婆身材好，是否不准她性感示人？啤梨說：「我個人好open，總之靚就得。」Michelle卻拒絕：「我個人好保守。」問到愛的宣言內容，啤梨坦言：「今日開始太太成為我嘅公主，之前就係BB，我可以做佢嘅工人，同埋第一次聽到人稱呼我哋葉生葉太，覺得好感動。」問到宣讀誓言時有否感動到喊？他說：「頭先我覺得自己開心多啲，反而有啲『kick』住，因為好緊張，但太太講得好好，好順暢。」他更取笑老婆：「太太係咪諗住同我拍住上做司儀搵食？」</p><p>調理身體生B</p><p>雖然昨日註冊，但兩人明年才擺酒，啤梨說：「因為想揀易啲記嘅日子，好似今日咁，12月3日4點，1234，所以擺酒都有啲壓力，日子方面要度度。」對於有提議選5678，5月6日結婚擺100圍，啤梨笑說：「呢個可以考慮。」本月中兩人會到日本度蜜月，他說：「到時去到停一停諗一諗，點樣玩得開心啲，因為兩公婆工作都好忙，要時間籌備，自己專登買咗三腳架學影靚相。」<br>問到旅程會否多個成員？啤梨笑說：「都好喎，有就開心啦！都係順其自然，太太要調理身體。」追問是否已經造人成功，但未是時候公佈？他否認：「𠵱家未有，仲可以着窄身衫，我覺得太太係全世界最靚。」Michelle就對老公讚不絕口：「好好，100分。」記者笑那麼快給滿分，她才改口：「咁99分啦，有進步空間。」<br>採訪：卓寶花<br>攝影：仇志德</p></body></html>