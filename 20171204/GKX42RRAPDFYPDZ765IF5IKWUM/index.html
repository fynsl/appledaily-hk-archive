<html><header><meta charset="utf-8"><title>經濟客艙：為何炒輪發達的不是我 - Captain Cool</title></header><body><h1>經濟客艙：<br>為何炒輪發達的不是我 - Captain Cool</h1><p>天下散戶同樣「貪」，擲錢入股海，都係想求財。投資定投機，最緊要有錢賺。不過，天下散戶有時候也忘記了，世界沒有免費午餐。<br><br>上星期高登討論區一篇牛熊證玩家自白，有散戶買咗隻388同700牛證，以小博大，但最後難逃被打靶。牛氣衝天嘅美股，科網股升勢強勁，好似蘋果公司上月初創新高，升見176.24美元，近日守住170美元水平樓上。有位美股投資者仁兄網上貼文話，見蘋果公司破頂就順勢追Call，聲稱勁賺6倍半。買Call輪勁賺，也可以十倍奉還。<br><br>追騰訊Call輪或追蘋果公司Call輪都好，槓桿效應猶如雙面刀刃，贏大鑊，也可以輸到到冇朋友。買Call或Put輪付出嘅成本，相對買入正股低，亦唔會以輪證代替買正股。短線策略而言，美股波幅徘徊紀錄低位，追Call仍然能夠博到跑贏大市。長線而言，扑中藍籌股食息，總好過炒輪賭大細。大家想悶悶哋咁贏，定好刺激咁輸，我會揀前者。<br><br>FB page： http://fb.com/seeforcaptain/ </p></body></html>