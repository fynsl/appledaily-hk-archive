<html><header><meta charset="utf-8"><title>【其實唔難】老屈燒烤網變蒸架　露營蒸雞煮湯麵不是夢</title></header><body><h1>【其實唔難】老屈燒烤網變蒸架　露營蒸雞煮湯麵不是夢</h1><p>全新旅遊專頁，即like籽想旅行：https://fb.com/travel.appleseed<br><br><br><br>講到露營可以食啲乜，不外乎BBQ或者煮個餐蛋丁，又火又燥。</p><p>想食得滋陰啲兼好味啲，不如食蒸雞喇。露營想蒸嘢食，難度系數都唔高，唔使帶埋蒸架，只要有個普通燒烤網，一樣蒸得到。用燒烤網自製蒸架，雞件蒸煮後嘅精華就會滴入下面嘅滾水，變成雞湯，放入上海麵煮一煮，Wow，一氣呵成有碗「烤網蒸雞麵」喇喂。<br></p><p>材料：已醃雞半隻斬件、葱切碎適量、上海麵適量、鹽適量<br><br>自製燒烤網蒸架：<br>1.將燒烤網摺疊至可以完全覆蓋容器。<br>2.確保覆蓋容器後，將燒烤網突出部份卡實容器。<br>3.中間部份必需成凹狀，深度最理想是容器的一半。<br><br>烤網蒸雞麵做法：<br>1.煲滾清水，自製蒸架置煲內，雞件放蒸架上蓋蒸10至20分鐘或至熟透。<br>2.取出雞件，移除蒸架。<br>3.加入適量鹽，放入上海麵，煮熟後灑上葱花即成。<br><br>製作：Nomad Cook浪廚<br>facebook專頁：nomadcooklounge<br>上山下廚，旅行露營，浪廚探索「煮．野．食」<br></p></body></html>