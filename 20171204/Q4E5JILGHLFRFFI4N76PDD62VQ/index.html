<html><header><meta charset="utf-8"><title>「樓市一霉即用百億買地」</title></header><body><h1>「樓市一霉即用百億買地」</h1><p>【本報訊】港樓市長期只升不跌，遠東發展（035）主席邱達昌認為，800萬至1,000萬元住宅屬昂貴水平，上升周期差不多完結，而傳統智慧是樓市爆煲前，商廈及工廈炒起，現時則未有迹象，但當「樓市一霉」，遠展即會斥百億掃貨買地。</p><p>指地價高難發展</p><p>邱達昌指港樓市周期難看通，「以前係7至8年一鑊，𠵱家香港係中國一部份，greater cycle好難睇。」他指香港居住環境良好、稅率低，吸引內地富豪移居炒本地豪宅，「但唔計大陸闊佬，一般800萬至1,000萬元住宅cycle已經差唔多完。」<br>邱達昌指歷史上若住宅炒至高位，寫字樓及工廈會隨後炒起，第三個階段展開，「咁就循環一個圈喇。」意味樓市將回落。他坦言地價高，難有空間作龐大發展，因毛利難保證達30%目標，「好多行家願意將毛利壓到得10%」，揚言當「樓市一霉」，遠展將斥資100至200億元買地，「有能力即刻回流。」<br>此外，近月有地產商稱推出首置計劃，邱隨即批評政府樓市政策出錯，「地產佬冇所謂架，大把水，但政府封殺二手樓，市民套唔到現，令到樓市持續乾升，咁大個集團成日出錯招。」</p></body></html>