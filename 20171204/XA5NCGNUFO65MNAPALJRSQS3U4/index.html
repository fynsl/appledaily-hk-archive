<html><header><meta charset="utf-8"><title>張敬軒惡搞驚霆鋒嬲</title></header><body><h1>張敬軒惡搞驚霆鋒嬲</h1><p>張敬軒孖鍾舒漫趁打邊爐時拍片貼社交網，模仿最近謝霆鋒左右開弓唧朱古力醬的短片，是繼黃秋生和伍家謙抽水拍片惡搞後之作。片中的軒仔在膊頭各放一餅生麵扮霆鋒的流蘇look，左右手揸着筷子淥牛肉，十分爆笑。軒仔留言：「話說我驚鋒師兄嬲嬲，諗諗吓都係send條片畀佢報定案先，點知佢第一句問我點解唔配樂？好，我九秒九即配！」<br>撰文：皓騫</p></body></html>