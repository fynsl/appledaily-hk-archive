<html><header><meta charset="utf-8"><title>習慣性直譯英國法律出事麥明詩性侵被指誇大</title></header><body><h1>習慣性直譯英國法律出事<br>麥明詩性侵被指誇大</h1><p>十優港姐麥明詩前日在facebook自揭曾被性侵犯，引起網友熱烈討論，其後麥明詩解釋是被抽水，有網友質疑性侵犯字眼嚴重，令人覺得有性接觸，昨日麥明詩在fb撰長文反擊：「有性意圖嘅身體接觸，唔只係性騷擾。」</p><p>林作質疑呂麗瑤</p><p>在劍橋大學法律系畢業的麥明詩，以法律知識界定「性騷擾、非禮、性侵犯、強姦」，在英國法律上，「sexual offences」的解釋是私處、胸部等故意觸碰，都可以被假定為「sexual」，她指自己習慣將「sexual offences」直接繙譯成性侵犯：「或許因此令大家誤會，唔好意思。」麥明詩昨返無綫開工時受訪，眼濕濕指當年遭性侵犯返港後，有到警署備案及落口供，但因事件並非在香港發生，最後未有實質行動可以做到。<br>舊愛林作昨日亦在fb再表態，質疑呂麗瑤事件：「篇稿的確好多人睇到好感動好身同感受，但其實睇到嘅係一段充滿鋪排，挑起你對弱者保護情緒嘅文章。話我現實啦，得到支持後，繼續做運動員培養新人，開個免受性侵page基本，呢個世界只需要集網民之氣就做明星㗎喇！」<br></p><p>大律師指唔清晰</p><p>究竟在香港法律上性侵犯的定義是甚麼？大律師陸偉雄在電話解釋：「性侵犯可以有兩種情況，一種係身體上接觸，另一種係俗稱性騷擾，侵犯可以係行為上或言語上，性侵犯係闊嘅。」問到麥明詩的情況，陸大狀說：「抽水意思好抽象，係咪掂到佢身體？有少少唔清晰地方，可以係非禮，亦可以係言語上，嚴格嚟講可以係性侵犯形式。」<br>採訪：皓騫</p></body></html>