<html><header><meta charset="utf-8"><title>隔牆有耳：浙江政協狙擊　郭家麒：你邊位？ - 李八方</title></header><body><h1>隔牆有耳：<br>浙江政協狙擊　郭家麒：你邊位？ - 李八方</h1><p>自稱以浙江省政協名義參選港區人大代表嘅民建聯成員季霆剛，噚日趁人大截止報名補交提名，佢話最初交咗19個提名，「因為十九大吖嘛」，噚日先後兩次補交，透露獲部份民建聯前人大、全國政協委員支持，但不便透露提名人數，「我感到信心滿滿的」。<br>補交提名後佢離開現場，原來要狙擊嚟報名嘅公民黨立法會議員郭家麒，查實季霆剛以前都入過公民黨㗎！佢喺傳媒面前質問郭家麒參選目的，郭家麒回應「多謝你」後 反問：「你係邊位？」季則自我介紹「我係浙江省政協季霆剛，我係候選人嚟」，又話司馬文曾參選人大，但唔識講中國官方語言，已經係一次「攪局」，問郭係咪另一次「攪局」。<br>聽到呢度，相信大家都覺得唔對路，郭家麒冇佢咁好氣，叫對方「你行開一邊啦」，指自己會向傳媒交代，就連傳媒都叫季讓開，等記者可以採訪囉。</p></body></html>