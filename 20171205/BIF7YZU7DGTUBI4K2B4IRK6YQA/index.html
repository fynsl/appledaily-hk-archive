<html><header><meta charset="utf-8"><title>歐聯攻略：車仔冇留手　「大」起馬體會 - 盧卡東尼</title></header><body><h1>歐聯攻略：<br>車仔冇留手　「大」起馬體會 - 盧卡東尼</h1><p>周二歐聯C組最後一輪賽事，已提早出線的英超勁旅車路士，將在主場遇西甲的馬德里體育會。後者雖然今場勝出，晉級機會也渺茫，但相信仍會搏盡待奇蹟，而車仔亦希望爭勝來確定首名資格，加上雙方今季防線都不穩，預計入球會多，[2.5球]必捧「大」。（球賽編號：星期二5；有線62及202台明日3:45am直播）<br>車路士上輪作客大炒卡拉巴克四蛋後，已可順利晉級淘汰賽，但未鎖定首名資格；如今場對馬體會打和或落敗，便很大機會被主場對卡拉巴克的羅馬超越，皆因即使同分，車仔的對賽成績也不及羅馬，將跌落第二。<br>對藍軍而言，次名出線十分不利，因賽制關係，16強不會遇上奪首名的英超隊，變相極大機會抽中實力強橫的巴黎聖日耳門或巴塞隆拿，故今場肯定不會放軟手腳，夏薩特及韋利安等近期大勇，加上域陀摩西斯復出，坐鎮主場對防線不及過去穩健的馬體會，必有入球。<br>馬體會上輪主場2:0力挫羅馬，保持晉級希望，但因仍落後這支意甲球隊兩分，加上對方最後一輪只對魚腩，可說機會渺茫，極可能要轉戰歐霸盃。不過，預計馬體會仍會盡力而為，尤其基沙文與加美路最近均重拾信心，領球隊在各項賽事四連勝轟入12球，面對同樣有問題、在今屆歐聯已失七球的車仔，絕對有機會轟破對手。</p><p>況且，馬體會首循環在主場交鋒時竟負1:2，必想雪恥下「大」有可為。（此場設「球員──特別項目」及「首名入球」投注）<br>文：盧卡東尼</p></body></html>