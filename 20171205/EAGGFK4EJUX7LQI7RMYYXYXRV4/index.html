<html><header><meta charset="utf-8"><title>【車手唔like】F1轉用新logo　四屆冠軍咸美頓dislike</title></header><body><h1>【車手唔like】F1轉用新logo　四屆冠軍咸美頓dislike</h1><p>全新旅遊專頁，即like籽想旅行：https://fb.com/travel.appleseed<br><br><br><br>這邊廂香港站Formula E啱啱跑完，那邊廂再早些少今屆F1都已經完滿結束，雖然上月底最後一站在阿布札比舉行的比賽完全不影響冠軍誰屬，不過都有個好大的talking point，因為F1賽會在這場賽事中公佈了全新的logo。</p><p>新logo的設計非常簡單，大會話用新logo代表F1進入了另一個時代，而個設計就象徵了現今F1戰車的形象，加上簡約設計有利於在電子平台上使用，不過似乎少點想像力都好難聯想到似部F1賽車。<br></p><p>而此logo一出，車迷反應都是彈多過讚，有人覺得舊logo有心思好多，中間隱藏的「1」字和右邊有速度感的紅色旗幟都好有代表性，亦有網民不滿「無啦啦點解要換logo？」就連今年剛剛成為四屆F1冠軍的咸美頓（Lewis Hamilton）都開口話「舊設計好經典，新標誌就不及了。」另一位四屆冠軍、效力法拉利車隊的維度爾（Sebastian Vettel）亦都話比較喜歡舊logo。其實上一代F1 logo已經沿用了廿幾年，在90年代由掌管F1多年的話事人Bernie Ecclestone發表，對於睇冼拿、普魯斯、舒密加長大的車迷來說，的確已經入晒腦，如今新logo出現，你又接唔接受到？<br><br>撰文：Dolly Lam<br></p></body></html>