<html><header><meta charset="utf-8"><title>大棋局：特朗普稅改堅嚟料 - Mr. Tregunter</title></header><body><h1>大棋局：特朗普稅改堅嚟料 - Mr. Tregunter</h1><p>美國30年來最大規模嘅稅改，重點幾句講完：如果美國稅率夠低，你會去美國定中國開公司？錢會流去美國定流出美國？<br>12月2日，美國參議院以51票贊成，49票反對的結果通過特朗普稅改法案。稅改法案先後在美國參眾兩院獲得通過，由於參眾兩院的版本有部份不同，現時只等兩個版本修訂協調便會實施。兩個版本的主要條款相同，分別在新稅率實施時間，參議院版本實施時間為2019年，眾議院版本為2018年。其他如對個人所得稅級的調整、個人稅率減免的時限、公司稅減稅的啟動時間、稅收抵扣相關規定等，仍需兩院協商。<br>特朗普稅改兩大重點，其一，企業稅率從35%減至20%。調低企業稅，將吸引全球資金到美國合法避稅，乃至跨國企業遷冊至美國。去年內地有企業家決定寧願在美國投資生產基地而不在中國，引來熱話。當時有企業家表示，在中國一半利潤要嚟交稅，增值稅是最大負擔。美國冇增值稅，只有35%嘅所得稅已經吸引人建廠。而今所得稅減至20%，可想而知威力會有幾大。以偏低稅率吸引外資的地區，如香港，亦會感受到壓力。<br>其二係調低美國企業匯回海外利潤的稅率，由7.5%至14%，也就係過去提及的美元萬劍歸宗撒手鐧。此前企業匯回海外利潤要交35%稅，跨國企業為咗避稅將錢暫時囤積喺海外，估計有2.6萬億美元。呢筆錢如果調回美國，效果將等同一次QE。原理已講過，就係當美國縮表時貨幣緊縮，萬劍歸宗可對沖緊縮，所以縮表同美元回流必須一齊做。<br>逃避經濟循環最簡單嘅方法係搶。歐洲15世紀大航海時代經濟蓬勃，其中一大原因是從海外搶回黃金、白銀、香料。QE係放，作用如嗎啡止痛；美元回流係收，等同啪完嗎啡食兩條人參。只不過呢兩條人參，現在要從別人處拿來。<br><br>Mr. Tregunter<br>本欄逢周二刊出</p></body></html>