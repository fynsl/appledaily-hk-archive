<html><header><meta charset="utf-8"><title>要求「9女1男」性交　宅男稱鬼上身否認傳自拍照︰我邊有咁靚仔</title></header><body><h1>要求「9女1男」性交　宅男稱鬼上身<br>否認傳自拍照︰我邊有咁靚仔</h1><p>【本報訊】網名「司徒奈奈」的宅男屢次要求「扑嘢」不成，便在網上辱罵女網友，有人看不過眼招打手報復。辯方昨呈交大量性話題截圖，揭發宅男透過短訊及多個fb賬戶，向人傳送陽具照；又在單身群組招募性伴侶，要求「9女1男」多人性交，叫人帶同比堅尼泳衣共浴。宅男否認是發訊者，聲言發訊當刻「嗰個唔喺我嚟，唔知係咪鬼上身」，又自稱EQ低，中學時遭老師建議看精神科，他昨多次鬧情緒，謾罵辯方大狀問題無聊。<br>記者︰歐陽聯發</p><p>事主羅浩峰（19歲）第二天接受盤問，不時大聲嘆氣打呵欠，常說「唔記得晒」和「唔知」。羅稱不記得其手機號碼，拒答截圖中的號碼是否屬於他。最終法官林偉權出手，指羅於其中一份口供填寫的聯絡電話，就是截圖號碼，羅不耐煩說：「係囉，你係咁講。」林官質問：「頭先你又話唔記得？」羅即說「我記得返喇」，林官不禁搖頭嘆息。</p><p>罵辯方大狀︰你問到我好嬲
</p><p>辯方的大狀見羅不停把玩證人枱上文件，提醒他要專心，羅突然大聲罵：「你問到我好嬲呀，你唔想我鬧你，你最好……」林官見狀打斷他，提醒他要注意規矩。<br>辯方呈交從社交平台及網上論壇，合共23頁對話截圖。其中一幅，由羅的手機號碼向女coser傳送陽具近照，問對方「18cm，大唔大」、「想唔想扑嘢，想扑嘅話要着cosplay衫」。羅接過截圖後狀似大驚說：「點解會咁㗎？我冇見過。」辯方問是否其手機被盜用？羅不耐煩說：「唔使講咁多廢話。」他自揭中學時期曾按老師建議，向精神科醫生求診，診斷EQ比常人低。<br>林官聽罷安撫羅，並非質疑他不正常，只想知是誰發訊息。羅指某天遭網民留言打擊，「一瞓醒就send咗，我冇發出過，唔知係咪鬼上身」。大狀指訊息附有一張自拍照，相中人無戴眼鏡，但與羅甚相似。羅即反駁：「我邊有咁靚仔，我係醜陋㗎嘛。」林官下令羅脫眼鏡，羅照做但低頭兼矇起眼說：「我隻眼邊有佢咁大。」林官用放大鏡細閱相片，向羅說：「我哋話張相係你，你話係咪？」羅仍否認。<br>大狀又指，羅的fb賬戶曾在「香港單身男女交友區」群組發文「招炮友」，指明要「9女1男」。羅笑謂「呢啲係漫畫情節嚟喎」，稱沒加入群組；其餘性話題內容，則「冇潛意識控制，嗰個唔係我嚟」、「我都係第一次睇，睇完嚇咗我一跳」，否認由他發佈。他又指某些訊息提及「搵人殺你全家」、「小心被人落降頭」，不像他平日評論，結論是fb內部出問題。<br>被告為邵頌然（18歲）、溫穎賢（29歲）、曾栢豪（24歲）、趙文俊（32歲）及蔡周慧妍（17歲），同被控於2016年2月14日分別於九展、零碳天地及尖沙嘴向事主襲擊、偷竊和非法禁錮。<br>案件編號：DCCC418/17</p></body></html>