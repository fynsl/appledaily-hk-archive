<html><header><meta charset="utf-8"><title>魚樂無窮：如何半年贏四成 - 唐牛</title></header><body><h1>魚樂無窮：如何半年贏四成 - 唐牛</h1><p>恒指上周五連敗後，昨日終止跌回升，騰訊（700）早段打穿380元後倒升，牛證重倉區殺得七七八八，加上指數降比重陰霾消除，短線應已企穩，想溝貨嘅可準備第二注資金了。<br>至於在不同平台推介過嘅鴻騰（6088），第一日加入港股通成份股行列，即爆升一成搶fo，執筆之時未知北水買咗幾多，但肉眼睇到北水買盤源源不絕，主觀願望搶到創新高吧。<br>億和（838）11月初向大股東張氏家族及多名獨董等授出購股權，涉及股數5,340萬股，行使價1.1元，1個月後的上周五，公司更重啟回購，作價介乎1.1至1.11元。兩個消息帶動下，億和昨日搶高6.3%，成交高達729萬股，較上周五多逾一倍。<br>「咪住先！回購好普通箒，真係咁樣價量齊升？」回帶睇番去年7月及10月，公司使出同樣招數，先授出購股權再啟動回購，至今年2月最後一次回購，其間5個月累升40%，如果同授出購股權時比較，升幅更達一倍。歷史係咪可以重演，我唔敢寫包單，但既然有track record可跟，小注怡情慢慢坐未嘗不可。<br>再講，億和業績正在turnaround，中期盈利大升逾2倍，加添一份安心！<br><br>唐牛<br> http://fb.com/tongcow88 <br>本欄逢周二、四刊出</p></body></html>