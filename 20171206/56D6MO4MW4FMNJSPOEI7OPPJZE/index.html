<html><header><meta charset="utf-8"><title>【打爆機】天龍八部手機版　PC經典手遊重現</title></header><body><h1>【打爆機】天龍八部手機版　PC經典手遊重現</h1><p>講起《天龍八部》第一個會諗起邊個，以肥通這類老人家，一定會想起梁家仁！因為佢當年所飾的喬峰，真係無人能出其右，最近有手遊以佢作代言人，重出《天龍八部》遊戲，的確令人有一看的衝動。</p><p>所講的手機遊戲，是由GAMEONE代理的MMO《天龍八部手機版》，剛剛在本周的12月5日開服進行公測了；不講不知，原遊戲可是由PC版的《天龍八部Online》（2008年）改出來的，想當年此遊戲都可算一時無倆！哪些年一般同類遊戲，大概都係7,000-8,000人同時在線，但PC版的《天龍八部Online》的最高紀錄，可是16,000，這個可是曾紅極一時的香港遊戲！<br></p><p>此遊戲想當年最為人津津樂道者，當然唔係練功咁枯燥啦！最好玩係你神功練成後，再因着你進入的幫派為單位，進行大PK！唔夠打嗎？你就會拉更多身邊朋友玩，再踢佢入自己個會，等下次大戰時搵佢做炮灰，或者導佢升仙（課金）；想當年我都係誤交損友而被踢入會，今次我一開服馬上開始經營，踢人入會之仇可以一報了！<br></p><p>上手試玩第一感覺，是畫面屬中上表現，當中尤以3D表現非常好，是真3D效果，尤其一開機坐鷹飛在城上，下面的建築物可是真的一幢幢3D建築物，不似一些手遊遊戲，是用平面圖像假扮；另外視覺效果亦好自由，可以隨便放大縮細甚至改變不同視角，都馬上做到而且未見Lag機情況，需知我只是用舊型號的LG V20玩此遊戲，都有想當不俗效果，可見系統都不算「太大咬」，不過唯一缺點是玩起來手機機身會頗熱，這點都是大部份3D遊戲的通病了。<br><br>查詢：《天龍八部 手機版》（facebook @ NTLBBHK）<br><br>記者：朱崇德<br></p></body></html>