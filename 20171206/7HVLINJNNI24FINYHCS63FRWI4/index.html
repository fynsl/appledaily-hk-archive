<html><header><meta charset="utf-8"><title>【add時尚】要似家姐　Crystal跟Gaile入行</title></header><body><h1>【add時尚】要似家姐　Crystal跟Gaile入行</h1><p>今次不是師妹，而是妹妹！<br>樂基兒（Gaile）24歲同母異父的妹妹Crystal（鄧欣韵）去年在美國名牌大學畢業，主攻經濟學的她，決定跟隨家姐步伐，入行做模特兒試一試，放眼世界。樣子有點像劉雯和中山美穗，Crystal覺得自己和家姐比較似，笑說：「不過，Gaile姐姐似係我妹妹多啲！」<br><br>採訪、撰文：林妙萍<br>攝影：周樂恒<br>化妝、髮型：Chris Lam<br>服裝提供：Harvey Nichols<br>鞋履提供：Stuart Weitzman<br><br>樂基兒妹妹Crystal身高174cm，同樣在美國長大，大眼長腿，樣子有點像內地超模劉雯。Crystal比樂基兒小足13年，樣子卻偏向成熟女性化，「Gaile姐姐好sweet，佢似我妹妹多啲。我哋兩個紮起頭髮會有少少似樣，佢以媽咪，我似爹哋。」至於像劉雯？「我唔係太知，如果似我好happy，因為佢好靚。」</p><p>簽同公司</p><p>Crystal在美國名牌大學聖地牙哥加州大學修讀經濟學，畢業後做了一年數據分析，趁住進修期，決定給自己多一個選擇，效法家姐入行做模特兒，亦簽約樂基兒經理人公司Calcarrie's。「由細到大，好鍾意睇住家姐做model，成日跟住佢，佢有時都會教我哋。記得細個時，佢同我哋講，做model時要學吓甫士，可以咁樣兩隻手叉腰，好似肚仔痛咁樣，好好笑。」Gaile入行20年，每年都會請假「冬眠」，就是返回美國三藩市跟媽咪、繼父及兩個妹妹一齊過聖誕、新年，「Gaile姐姐一返美國，就會帶我哋去食飯、去睇戲，total mom咁樣，好錫我哋。」她指Gaile給予的意見是「做番自己」。</p><p>鍾意美食</p><p>叫Crystal自評優點，她有點怕醜，「我唔係太知呢，可能高度都OK啦，我好鍾意fashion，好鍾意諗點樣present件衫。我已經讀完書，做咗一年工，𠵱家休假，可以試一試其他嘢。」讀經濟，Crystal亦是一個運動型女孩，平時溫書及宅在家打game，假日就去行山、攀石、冬天snowboard、與美食家的朋友四圍去搵餐廳試食。「我好鍾意香港，呢度啲人做嘢好快，香港又好多嘢食，至於有乜嘢工作，我都唔知，到時再諗，順其自然囉。」</p><p>Gaile奉陪</p><p>樂基兒有兩個妹妹Crystal和Salena，對Crystal選擇入行，她說：「只要佢開心就得，無論佢做乜我都會支持佢。As a sister，我都想佢自己成長，live her own journey。如果佢有任何嘢想知、有乜嘢意見想問，我幾時都會喺佢身邊。」<br>個性一向獨立的Gaile，對初人行的妹妹都照顧有加，早前兩姐妹一齊去澳門出席賽車活動。</p><p>Profile</p><p>Crystal 鄧欣韵<br>生日：1993年8月24日<br>年齡：24歲<br>身高：174cm<br>三圍：84、65、93cm<br>背景：樂基兒同母異父妹妹<br>學歷：聖地牙哥加州大學（UCSD）International Studies-Economics<br>經理人公司：Calcarrie's </p><p>更多精采時尚內容，盡在 http://add.appledaily.com 。</p></body></html>