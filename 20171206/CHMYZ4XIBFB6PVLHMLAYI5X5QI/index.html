<html><header><meta charset="utf-8"><title>【飲食籽】藍花蟹多肉味甜　煲粥必落扎仔菜提鮮　</title></header><body><h1>【飲食籽】藍花蟹多肉味甜　煲粥必落扎仔菜提鮮　</h1><p>【飲食籽：漁民風味】<br><br>花蟹肉多鮮味，花蟹中的藍花蟹比青花蟹更鮮甜更多肉，藍花蟹是花蟹中的公蟹，青花蟹則是蟹乸，分辨蟹是公還是乸就要看蟹底的奄，如果呈尖形的是公，呈圓形的是乸。</p><p>花蟹的菜式有花雕蛋白蒸花蟹、凍蟹、 拆蟹肉焗釀蟹蓋及煮花蟹湯等等。而扎仔菜是大頭菜曬乾身後的食材，跟花蟹粥配搭可提升鮮味。</p><p>《材料》</p><p>花蟹4隻<br>米1杯<br>水16杯<br>陳皮1角 <br>扎仔菜（切碎）3湯匙  <br>鹽1茶匙<br>油1茶匙</p><p>《做法》
</p><p>①先把陳皮浸軟刮瓤。<br>②米洗淨用1茶匙鹽加1茶匙油攪一攪，加16杯水及陳皮。<br>③蓋上煲蓋煲45分鐘至米爆花成粥備用。<br>④細煲放粥再放花蟹及扎仔菜煮5分鐘。</p><p>《貼士》</p><p>．米洗淨用一茶匙鹽加一茶匙油醃一醃可以令米粒容易爆花。<br>．按蟹奄兩側硬實代表肉質飽滿，如果感覺空空的代表蟹隻太瘦 。<br>．加扎仔菜調味更可帶出花蟹粥的鮮味。</p><p>黃思敏（Nicoles）</p><p>西貢人，老公為糧船灣水上人，漁民海鮮菜式及西餐最拿手，私房菜力高廚房MAMAPIG主理人，為《志在漁樂》一書撰寫食譜。</p><p>食譜設計：黃思敏@力高廚房MAMAPIG<br>攝影：鄧鴻欣<br>編輯：施明慧</p></body></html>