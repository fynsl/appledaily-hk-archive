<html><header><meta charset="utf-8"><title>【馮仁昭四圍超】許靖韻有近60件小背心</title></header><body><h1>【馮仁昭四圍超】許靖韻有近60件小背心</h1><p>許靖韻又稱小背心，噚日到商台錄音宣傳，天氣漸冷，小背心打扮暫別公眾。許靖韻𠵱家再多一個花名叫許背心，實行真人同花名融會，佢透露自己真正粉絲專頁被小背心搶盡風頭，短短半年人數多出一半，許靖韻大喊：「我好妒忌佢。」為咗呢個身份，許靖韻要不斷搵小背心裝束，着過唔同款式，屋企已有近60件，但𠵱家好難搵衫，要返公司偷。<br>撰文：馮仁昭</p></body></html>