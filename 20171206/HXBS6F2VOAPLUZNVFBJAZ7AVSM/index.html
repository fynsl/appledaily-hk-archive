<html><header><meta charset="utf-8"><title>【一機兩用】Kodak即影即有影聖誕　1分鐘即印2R靚相</title></header><body><h1>【一機兩用】Kodak即影即有影聖誕　1分鐘即印2R靚相</h1><p>全新旅遊專頁，即like籽想旅行：https://fb.com/travel.appleseed<br><br><br><br>沉寂多時的Kodak都加入即影即有數碼相機行列，新推出由韓國製造的Mini Shot MS210。機身設有芥辣黃、黑及白色，機背設有1.7吋小型顯示屏，可用來取景、揀選功能及觀看相片，用上4Pass熱昇華技術印製2R相片。</p><p>記者借來MS210在尖沙嘴拍攝聖誕燈飾，拍攝功能基本是全主動，沒有部份即影即有相機的B快門長曝功能，只要揀選適合的場景模式及閃光燈開關，就即可拍攝。正常拍攝聖誕燈飾毋需開啟閃光燈，曝光都算不錯，只有輕微偏色；而一般即影即有相機在開啟閃光燈拍攝人像時，易會過度曝光，令人像「爆光」，但使用MS210開着閃燈拍攝人像時，難得曝光都幾準確。<br></p><p>影到適合相片後，可直接在相機上按掣印相，1分鐘內就可印出2R相片，效果都算唔錯。MS210除了可即影即印外，亦是一部流動式印相機，可無線連接手機印相。無論在iPhone或Android手機，只要下載專用手機應用程式，都可將手機內的相片無線印出來，亦能編輯相片及簡單加入貼圖、文字等效果。MS210玩味都幾高，不過始終相紙價錢都唔平，就算買50張相紙連墨盒套裝，每張相片成本都差不多要$5。<br></p><p>Kodak Mini Shot MS210／售價：$1,399<br>2R相紙連墨盒／售價：$110（20張）、$240（50張）<br><br>記者：布偉倫<br>攝影：徐振國<br></p></body></html>