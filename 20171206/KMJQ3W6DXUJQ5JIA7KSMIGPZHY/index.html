<html><header><meta charset="utf-8"><title>智取大市：沒刺激易賺的錢 - 晉佳</title></header><body><h1>智取大市：沒刺激易賺的錢 - 晉佳</h1><p>近期似乎得幾隻股票大家有留意，唔計騰訊（700）、平保（2318），其他都係藍籌。唔少二三線港股優質嘅話就早已跑出，變咗一線股，舜宇（2382）、瑞聲（2018）就係典型例子。由於騰訊、平保波幅已經及得上二三線股，想要刺激啲，贏快啲或輸快啲，就最多用衍生工具嚟變倍。好明顯，大家死買騰訊，係覺得呢啲係唔使用腦又有可觀回報嘅Easy money，於是對其他股就興趣不大。近期調整就話畀大家聽，除抽新股外，邊有咁多Easy money畀大家賺。<br>香港上市股份當中，新秀麗（1910）係少數受惠美國稅改，新秀麗每年盈利有穩定增長，上年純利增長三成，係4年來最佳，至於今年首三季經調整每股盈利增長3.5%。美國銷售佔整體接近四成，今年首三季錄得36.4%增長，呢部份可直接受惠稅改。<br>新秀麗預測2017年市盈率24倍，18年市盈率20倍，計及稅改因素嘅話，預測PE唔夠20倍，算係低水了，佢唔會大升，但喺資金避險環境下，新秀麗有好消息能逆市升，賺微利或許好過吓吓接飛刀。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>