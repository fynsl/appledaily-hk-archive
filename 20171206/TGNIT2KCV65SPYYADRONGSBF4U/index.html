<html><header><meta charset="utf-8"><title>【馮仁昭四圍超】李榮浩、張靚穎重塑經典</title></header><body><h1>【馮仁昭四圍超】李榮浩、張靚穎重塑經典</h1><p>鄭保瑞執導，馮紹峰同趙麗穎等主演嘅明年賀歲片《西遊記女兒國》，內地同檔期約有十部戲上映。噚日《西》片發佈咗電影主題曲嘅MV出嚟。</p><p>星皓電影以重金買咗86年央視版嘅《西遊記》詞曲版權，搵咗李榮浩同張靚穎合唱。聽聞呢首歌當年瘋魔全中國。鄭保瑞話：「重塑經典嘅創作，過程充滿幸福同壓力。」<br>撰文：馮仁昭</p></body></html>