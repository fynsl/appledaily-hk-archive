<html><header><meta charset="utf-8"><title>宿敵齊找到幸福樂仔做老襯 Edison生女變晒娃狂</title></header><body><h1>宿敵齊找到幸福<br>樂仔做老襯 Edison生女變晒娃狂</h1><p>余文樂昨日喺澳洲同女友王棠云（Sarah）結婚，榮升做老襯，佢仲喺ig上載咗結婚相，見到一對新人笑到見牙唔見眼，真係隔住個Mon都感受到佢哋嘅幸福！<br><br>樂仔咁幸福，睇番佢嘅宿敵陳冠希(Edison)，都同樣找到佢嘅幸福啊！<br><br>講到樂仔同Edison，點解會成為宿敵呢，事緣佢哋係差唔多時間樂壇出道，之後佢哋因為阿嬌(鍾欣潼)，就發生咗頒獎禮撞膊事件，到近年佢哋又再因為潮界事，又喺網絡掀起罵戰。<br><br>真係唔知有咁啱得咁橋，定係時間上嘅脗合，今年佢哋嘅感情生活都起咗變化。<br><br>首先講吓Edison，自從去年佢同大陸名模秦舒培拍拖後，Ediosn感情上找到依靠，個心終於肯定落嚟，今年3月，秦舒培就幫佢生咗個囡囡Alaia，做咗老竇4嘅Ediosn，雖然口說同女友結婚，都只係一張紙，當時佢喺成都宣傳時，仲話：「Alaia出生後就覺得每天都很開心，就算有不開心的事，我看到她就會笑，覺得這個世界其他的東西都是屁，希望我可以好好做一個爸爸。喜酒真的不知道什麼時候，現在和舒培、Alaia天天都過得很開心，結婚只是一張紙，最重要的是感情。如果真的有一天我們會結婚，就看哪個媒體給最多錢，我們獨家賣給你們。」但係Edison就同一般嘅爸爸冇分別，經常喺網絡晒囡囡嘅萌照，更被網民封為「炫女狂魔」。<br><br>同樣地，樂仔去年同王棠云拍拖後，佢亦好大方咁承認之餘，亦不時被傳媒影到佢同女友拍拖嘅Sweet Sweet相，之前《蘋果》亦影到佢女友喺香港睇醫生，有傳王棠云已經懷有身孕，昨日佢哋亦終於結為夫婦，大有機會係雙喜臨門，真係可喜可賀！<br><br>而睇番佢哋嘅人生時間表，又真係幾相似喎！唔怪得佢哋被形容為宿敵啦！</p></body></html>