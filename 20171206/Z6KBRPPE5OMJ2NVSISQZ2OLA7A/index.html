<html><header><meta charset="utf-8"><title>中環在線：數碼港同星戰嘅關係…… - 李華華</title></header><body><h1>中環在線：數碼港同星戰嘅關係…… - 李華華</h1><p>12月14日係咩日子？各位星戰迷可能第一時間諗到係《星球大戰：最後絕地武士》首映日，但呢日原來都係數碼港同一班初創企業舉行周年晚會嘅日子。<br><br>數碼港為慶祝園內初創企業突破1,000間，邀請傳媒朋友齊歡唱同慶賀。可能深知數碼港位置偏遠，數碼港主動送出兩張星球大戰戲飛畀出席嘅傳媒朋友，聽講當日仲要係數碼港戲院首次以4K畫質播放電影。數碼港又講明「唔使驚交通問題，我哋會安排專車接送傳媒」，成件事真係好有誠意喎!<br><br>初創企業都有機會獲得戲飛，但只有100張，仲要抽中先有。就咁計一計數，原來中獎都幾有難度，因1,000間初創企業入面，只有30間當晚受邀出席，然後再喺30間公司嘅員工入面抽100人，真係實力與運氣少一樣都唔得。<br><br>李華華</p></body></html>