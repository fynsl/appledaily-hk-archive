<html><header><meta charset="utf-8"><title>【閂大水喉】Laura拒注資製作公司</title></header><body><h1>【閂大水喉】Laura拒注資製作公司</h1><p>前年汪子琦求復合時，富婆Laura曾揼本為她開戲圓導演夢，搵了江若琳做女主角拍內地電影《愛在星空下》，去年又科水給汪子琦成立製作公司，更以7位數人民幣跟向海嵐簽5年合約。現兩人為贍養費反面，Laura一怒之下決定撤資，停止投資汪子琦的製作公司。原來向海嵐亦已跟汪子琦結束合約關係，向海嵐昨在電話說：「其實我同佢哋喺10月尾完咗約，我𠵱家係自己處理工作，佢哋嘅私人事情，我就真係唔了解，因為同佢哋只係工作上合作關係。」<br>問到為甚麼提前完約？向海嵐解釋：「因為子琦年頭身體唔舒服，去咗美國醫病，大家溝通過，佢需要時間養病，加上佢喺美國，好多時工作上嘅處理唔夠及時，所以喺互相理解之下完合作關係，但我同佢哋分別保持友好關係，不過冇傾私人事情，新聞講嘅嘢唔清楚。」<br>採訪：皓騫</p></body></html>