<html><header><meta charset="utf-8"><title>小紅姐要演張孝全阿媽</title></header><body><h1>小紅姐要演張孝全阿媽</h1><p>為惠英紅帶來金馬影后殊榮的台片《血觀音》前晚在銅鑼灣舉行首映，電影公司安排台灣男神張孝全突擊出現給出爐金馬影后小紅姐獻花。小紅姐今年在電影上大豐收，片酬有加價空間，她即說：「呢啲唔理，有公司去傾，其實一路以嚟工作都係之前傾落，新工作要去到明年中打後，到時如果我要加價已經過咗氣啦。」<br>小紅姐跟張孝全雖沒合作過，但二人稔熟，張孝全跟《血》片的導演楊雅喆是好朋友。問到小紅姐有望與張孝全合作？她答：「冇所謂，不過我諗都係做佢阿媽或者家姐，人哋30幾咋，點樣同我演姊弟戀呀，我都怕尷尬，一尷尬就點搞呢，做對手戲唔到喇，要乜嘢角色同古仔令到觀眾會睇先係最緊要。」<br>採訪：卓寶花<br>攝影：陳慧安</p></body></html>