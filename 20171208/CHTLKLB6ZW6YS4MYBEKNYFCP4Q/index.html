<html><header><meta charset="utf-8"><title>廣告經綸：廣告界的整蠱專家 - 文廸晞</title></header><body><h1>廣告經綸：廣告界的整蠱專家 - 文廸晞</h1><p>睇過電影《整蠱專家》，一定明白甚麼樣的整蠱技倆，才教人被整到死去活來。做廣告，十個有十一個都貪玩，確實是一班整蠱高手。<br>有一次公司有個美術總監生日，同事想了一條絕橋，為他慶生之餘又把他好好折磨一番。一開始，他的老闆把他叫入房，那位同事還輕輕鬆鬆的坐下，老闆一來就問：「你在這裏做了多久？之前都有提過，你近排工作表現有啲跌watt。」那位同事立即正襟危坐，把那輕鬆得意的表情收起。老闆又說：「你知道啦，公司今年生意一直都麻麻，有啲嘢，我哋都身不由己。」邊講邊打開櫃桶，遞上一個白信封。那位同事，思想還來不及反應，口裏就爆粗說：「唔X係嘛？」面色變白，再變紫。然後，老闆仍淡然的對他說：「你鍾唔鍾意都好，都要打開個信封睇吓。」打開一看，那當然不是解僱信，竟然是由全班同事夾錢送給他的一張東京機票。原來，同事們為睇好戲，已經在房間安裝了微型攝錄機，連接房外電腦，所有人都圍着食住花生等睇戲，就在他反哭為笑的一刻，一群人捧着生日蛋糕，唱着生日歌，一擁而入。<br>又有一次，有位年輕客戶主任適逢同女友拍拖周年紀念。為了準時赴會，一早就趕快把所有工作做完。就在他準備離開之際，大老闆從後大喝把他停住，給了他一個urgent task。他當然不敢托手踭，只好接過file，九秒九做完。今次，另一位出名麻煩的阿姐，帶同一隊同事來到他面前，說要立即跟他開會搞清楚一個project的細節，一傾就成粒鐘。慘了，他大汗叠細汗，如熱鍋上的螞蟻，女友等得不耐煩，電話傳來最後通諜，說十分鐘不出現就以後不要再出現。他只好向那位阿姐求情，先放他一馬，有甚麼恩怨明天再算。就在他跑出會議室的一刻，其他同事及他女友就站在門外夾道歡呼，還放了煙火及小禮炮。<br><br>文廸晞<br>mailto:heyadmen@gmail.com<br>本欄逢周五刊出</p></body></html>