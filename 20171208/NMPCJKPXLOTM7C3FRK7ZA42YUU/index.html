<html><header><meta charset="utf-8"><title>【馮仁昭四圍超】雨僑緊張剪短頭髮</title></header><body><h1>【馮仁昭四圍超】雨僑緊張剪短頭髮</h1><p>雨僑、周嘉莉同張崇基等噚日到尖沙嘴出席美容中心開幕。雨僑話年底為公司一齣十多集嘅網劇拍攝演出，並收到一套新戲嘅角色，將會演一個YouTuber，到時佢會剪短留咗咁多年嘅頭髮，雨僑話：「自己都好緊張，唔知要剪幾短，佢哋話我知要剪到去頸，咁羅力威就嚟長過我。」雨僑話如果結婚着婚紗，自己就想留長頭髮，襯番套婚紗。<br>撰文：馮仁昭</p></body></html>