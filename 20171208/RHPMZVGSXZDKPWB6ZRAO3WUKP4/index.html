<html><header><meta charset="utf-8"><title>【威哥做馬伕】感覺唔好受？布文騎舊拍檔 柏寶望到實一實！</title></header><body><h1>【威哥做馬伕】感覺唔好受？<br>布文騎舊拍檔 柏寶望到實一實！</h1><p>剛坐上天下第一把交椅的澳洲騎師布文，雖昨晚（6日）出戰谷中騎師錦標賽無功而還，但今朝（7日）甫到沙田馬場，即被來自各方傳媒圍住追逐採訪，風頭一時無兩，認真巴閉。<br><br>其後，布文替呂健威馬房的「幸運如意」，作賽前最後的考驗，人馬一同往大跑道快試800米，沿途馬兒搶住，火氣旺盛，勁力十足，狀態攀上高峰，今次出戰周日（9日）第五場一級賽香港短途錦標（1200米），絕對有備而來。<br><br>講到動態方面，人馬試罷歸來途中，練馬師威哥第一時間撲入隧道內接馬，並且充當馬伕親自牽引馬匹返沙圈，且與鞍上人喋喋不休，緊張之情溢於言表，有望在大賽揚威。<br><br>另外，當布文上馬時，剛巧「幸運如意」舊拍檔柏寶正在附近，準備策「勝利仔」出大圈快跳，而柏寶眼神一直望實「幸運如意」，布文其後亦向後者打招呼，似乎柏寶此刻心情不是味兒。</p></body></html>