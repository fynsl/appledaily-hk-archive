<html><header><meta charset="utf-8"><title>隔牆有耳：慢必復出拍港版《丹麥女孩》　 - 李八方</title></header><body><h1>隔牆有耳：慢必復出拍港版《丹麥女孩》　 - 李八方</h1><p>由舒琪監製、本屆「鮮浪潮」電影節最佳導演李駿碩首次執導嘅電影《翠絲》（港版《丹麥女孩》），原來除咗有「黑仔」姜皓文飾演變性人，一向為同志平權發聲嘅人民力量立法會議員慢必陳志全，原來都有參與演出，相信2018年就有得睇。<br>八方問過慢必，佢話下周三立法會今年嘅會期結束後，就會去參與演出，解釋今次接拍嘅主要原因，係因為已經10幾年冇拍戲，片中佢會做番議員，開記招為受人歧視嘅性小眾人士發聲，其實慢必加入政壇前拍過至少5套戲，包括喺《古惑仔：龍爭虎鬥》做拳術旁述、唔少人奉為港版cult片嘅《生化壽司》，佢都有粉墨登場。</p></body></html>