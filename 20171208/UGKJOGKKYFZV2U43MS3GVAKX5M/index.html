<html><header><meta charset="utf-8"><title>低V阿嬌食住男友馬國明得獎同心穎分享</title></header><body><h1>低V阿嬌食住男友<br>馬國明得獎同心穎分享</h1><p>馬國明前晚到尖沙嘴出席「Yahoo搜尋人氣大獎2017」頒獎禮，憑劇集《降魔的》奪「人氣電視男角色」，他說：「好開心，攞角色獎，證明自己做出嚟嘅嘢有人睇到。」問到有否信心贏無綫視帝？他坦言：「一路都冇，你知啦，新加坡攞完又唔同馬來西亞，今晚攞完又唔同台慶有得攞。」問到有否跟女友黃心穎報喜，他說：「第一個已經同佢講，佢仲叫我enjoy the party，自己都有同其他人講。」</p><p>娜姐透視</p><p>有拖拍的鍾欣潼（阿嬌）着deep V裙性感現身，問到男友賴弘國會否詐型？阿嬌說：「當然啦佢都覺得性感，唔想我太性感，覺得俾人睇蝕。我要做嘢，冇辦法。」今年聖誕阿嬌要工作，問到怎陪男友，她笑說：「佢會就我，不過都幾肯定，佢會孤獨咁過。」有記者提議叫男友扮聖誕老人探班，阿嬌否決：「唔好，最怕cosplay，即刻減十分。」<br>憑《29+1》獲「本地電影」的周秀娜、彭秀慧、BabyJohn齊出席，娜姐着白色透視裙登場，令身旁的BabyJohn不敢直視。問到娜姐為甚麼不真空上陣？彭秀慧插嘴：「我都有問佢。」娜姐說：「𠵱家個年齡身體要緊，今晚活動喺海邊舉行好大風好凍，不過唔代表以後都唔性感。」</p><p>克勤掃獎</p><p>前日踏入50歲的李克勤就獲「本地男歌手」、「年度熱搜金曲」及「最具號召力香港男藝人」三獎：「今年係我23歲生日，校長譚詠麟都係25歲，我又點可以亂認幾多歲呢。」其生日願望是家人身體健康，並計劃明年跟家人到希臘郵輪旅行。<br>採訪：曹家誠<br>攝影：沈健程</p></body></html>