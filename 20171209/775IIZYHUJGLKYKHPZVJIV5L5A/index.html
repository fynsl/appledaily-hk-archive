<html><header><meta charset="utf-8"><title>資深演員江漢離世　享年78歲</title></header><body><h1>資深演員江漢離世　享年78歲</h1><p>【本報訊】前無綫甘草藝員、常被派演富商、父親角色的江漢（原名姜永明），前晚在療養院離世，享年78歲。華南電影工作聯會發言人昨向本報證實死訊。據悉江漢年輕時好杯中物，晚年患有管脈炎，令行動不太方便，早前曾入院，再轉往療養院。江漢與太太王小燕都是鳳凰影業公司出身，其妻已通知影聯會江漢叔離世消息。</p><p>羅樂林：佢係個大好人
</p><p>前無綫藝員梁健平昨晚亦表示收到江漢叔死訊，他昨說：「聽到梗係好唔開心啦，江漢叔係一個大好人，以前試過同佢拍《太極》呢套劇，一齊返大陸成個月，我哋都係住埋同一間房，佢為人好客氣好有禮，知我哋伙食唔係咁好，都自己攞錢出嚟請食飯。」羅樂林與江漢份屬好友，但近年少了聯絡，羅樂林昨晚接獲好友離世感到無奈，他說：「以前成日同佢一齊出嚟食飯飲酒，不過呢幾年佢成日病，已經好少出嚟，我都成年冇同佢聯絡。聽到佢走咗，都好無奈。人生就係咁無奈。佢係一個大好人，由當年小生做到𠵱家，都係一個大好人，最緊要佢走得舒服。」<br>江漢縱橫影視壇已數十年。童星出身的他，演出逾200部電影，演過無數劇集。年輕時的江漢高大俊俏，是長城和鳳凰電影的當家小生。1979年江漢加入麗的電視開始電視生涯，拍過《武則天》、《劍神》、《至尊無上》等劇，1992年轉投無綫，曾拍過《刑事偵緝檔案II》和《狀王宋世傑》，至2012年他拍完最後一部劇《回到三國》後離開無綫。<br>江漢當年經常演慈父角色，令人印象深刻是《烈火雄心3》飾演古天樂、鄧一君的父親。現實生活中，江漢亦是一位慈父，2008年因為愛子心切，誤墮電話騙局，被誘騙20萬元，最終因騙徒被監聽，未有蒙受損失。<br>■記者戴彩煥、何永寧</p></body></html>