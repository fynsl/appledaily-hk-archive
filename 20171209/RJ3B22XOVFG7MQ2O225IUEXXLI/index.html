<html><header><meta charset="utf-8"><title>【動畫】警高層涉偷睇同袍大便爆粗捉廁格食煙</title></header><body><h1>【動畫】警高層涉偷睇同袍大便<br>爆粗捉廁格食煙</h1><p>長沙灣警署爆出懷疑侵犯私隱風波。有現役警員向《蘋果》投訴，指該署有高層為打擊警署內違規吸煙情況，涉嫌在更衣室爬高探頭監視在廁格內如廁的警員。據悉，有警員上月在廁格內大便時，赫然發現被高層探頭監視，兩人四目交投後，涉事高層以粗口辱罵「X你老味X，你有冇喺入邊食煙！」警方回應指會作跟進。<br><br>據了解，該高層近日不時親自到更衣室巡察，偷看同袍大便一事更在警署內廣為流傳。駐守長沙灣警署的警員陳先生（化名）稱，曾向受害事主查證，確認事件在署內5樓男更衣室發生，署內不少基層員工脅於高層權威，均敢怒不敢言。<br><br>他指，各警署向來也有違規吸煙情況，「你捉食煙係啱，但唔係咁樣捉囉，完全係侵犯私隱。」他又指，受害警員當時根本沒在廁格內吸煙，「唔知佢（涉事高層）係唔係聞到煙味，咁樣伸個頭入去（廁格）裝，畀人發現都唔道歉，仲要用粗口鬧人。」<br><br>陳估計，事件或與署內人事鬥爭有關，「佢（涉事高層）個職位本應淨係做行政，紀律問題係其他人負責，但佢近排就周圍捉人食煙，唔知係唔係想做畀上面睇。」他稱，據他了解，已有數名同袍被涉事高層即場「斷正」，「畀佢揸正嚟做，上庭罰1,500蚊、仲要紀律處分。」<br><br>本報向警察公共關係科查詢上述事件、以及在該署違規吸煙被控的警員數字等，對方未有正面回應，只稱警方重視人員的操守及個人私隱，會了解跟進事件；又重申根據警察通例，除指揮官特定劃作吸煙區的地點外，任何人不得在警署內吸煙，違規警員會被檢控及紀律處分。<br><br>記者 梁御和</p></body></html>