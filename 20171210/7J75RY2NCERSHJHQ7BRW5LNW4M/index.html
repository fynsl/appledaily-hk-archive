<html><header><meta charset="utf-8"><title>李珊珊緬懷與前輩拍《烈火》趣事古天樂不捨江漢「我當佢係老竇」</title></header><body><h1>李珊珊緬懷與前輩拍《烈火》趣事<br>古天樂不捨江漢「我當佢係老竇」</h1><p>無綫資深藝員、常被派演富商、父親角色的江漢大前晚病逝，享年78歲。據知江漢晚年患有管脈炎，行動不便轉去療養院。他在無綫劇《烈火雄心》飾演古天樂爸爸，更留下一個慈父形象，古仔昨聞訊表惋惜，大讚他是一位風趣幽默、好好人的前輩，對方會引導入戲，當正江漢如「老竇」，會深深記住這段美好回憶。同劇的李珊珊亦難忘江漢不時在片場帶給大家歡樂。</p><p>在電視劇演活富商、大亨、慈父類角色的無綫資深藝員江漢（原名姜永明）童星出身，由粵語片、麗的電視到無綫電視，其作品逾200套。大前晚江漢因病在療養院過世，終年78歲，病逝消息由他太太王小燕通知華南電影工作者聯合會（影聯會）。據悉，江漢年輕時好杯中物，晚年患有管脈炎，令行動不太方便，早前曾入院，之後轉去療養院，其家人正忙於奔波喪事。<br>江漢由國語片當家小生過渡為電視台實力演員，由於他是瀋陽人，他的廣東話帶濃厚北方口音令人留下深刻印象。他橫跨影視圈逾60年，生前人緣甚佳，故他過逝消息令不少圈中人及曾合作過的後輩惋惜。江漢在92年轉投無綫，熱門劇集包括《烈火雄心》、《衝上雲霄》等，當中他在《烈火雄心》與古天樂、鄧一君飾演的父子情令人印象深刻。</p><p>幫對手入戲</p><p>古仔對於戲中的「爸爸」江漢過身消息難過，他昨日回覆本報時表示：「噚日聽到消息，真係好突然同唔開心，因為佢係一位好好嘅前輩。同佢喺無綫期間，其實合作好幾部電視劇，而大家特別深刻一部一定係佢做我爸爸嘅《烈火雄心》，同佢合作係好開心。」古仔大讚江漢風趣幽默，亦有指導後輩：「雖然合作時佢唔會揸住你隻手教你點演戲，但同佢演對手戲時，佢會幫到對手入戲。演呢段戲時間，我真係當咗佢係老竇咁，不過我離開電視台後已經好少見到佢，有聽說近年佢病咗，已經好少演戲。希望呢位好好人嘅前輩一路好走，佢喺片場帶畀我嘅美好回憶，我會深深記住。」<br>另外，李珊珊亦與江漢在《烈火雄心》合作過，她表示：「我啱啱入行，都會戰戰競競，但佢係非常溫暖，平時會突然間帶啲歡樂畀大家，喺我心目中佢係好好人，希望佢好開心去另一個地方，永遠懷念佢。」珊珊更分享了江漢的幽默：「有一場戲佢被鄭子誠整到心臟病，激親之後癱咗唔方便，嗰場戲要佢用步行器慢慢行入房，導演要求佢行快少少，江漢叔話『好』，第二個take佢拎起個步行架行入去，全部人都會爆笑，佢間唔中整吓呢啲幽默去緩衝大家，令到大家都幾精神，又幾開心。」</p><p>望公司重視</p><p>對於演藝圈再損失資深長輩，珊珊就表示：「希望公司重視呢啲演員，因為每一個演員將自己青春、自己歲月交咗畀公司，喺唔同年齡層嚟講，都會有佢發揮嘅功用，都係不可多得，所以都希望公司重視每一個唔同年齡層嘅演員，尤其是蝦叔（關海山）走咗，江漢又離開咗，其實唔好有斷層，每一個演員都好重要，係公司嘅財富嚟。」<br>採訪：鍾國仁、魯吉</p></body></html>