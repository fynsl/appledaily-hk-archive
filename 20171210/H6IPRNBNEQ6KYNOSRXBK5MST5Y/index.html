<html><header><meta charset="utf-8"><title>祖兒玩側田　慳Set頭錢</title></header><body><h1>祖兒玩側田　慳Set頭錢</h1><p>側田一連兩場紅館演唱會前晚開鑼，嘉賓是他的女神容祖兒。祖兒問側田請她做嘉賓的原因：「我又唔係同你好熟，連飯都未食過。」側田即解釋說：「我一向當你係女神，仲收藏你嘅海報。」</p><p>羨慕師兄</p><p>祖兒聽到側田指貼了自己的海報在天花板，即刻追問：「用嚟做乜？」側田竟然說：「我真係好羨慕師兄（劉浩龍）！」令祖兒超尷尬：「俾你過咗一戙！不如我講吓點解會應承做側田嘅嘉賓，如果有一日我開唱片公司，我第一個會簽側田，佢係一個多功能歌手，仲可以慳埋整頭髮錢。」<br>側田全晚穿上有帽衫，他指今次這個騷記錄了他12年以來三段過程，由最初好好彩、好運到好開心，第二階段有少少傷感，因為側田稱是迷失時期：「音樂上有重複感覺，係為咗市場作歌，其實呢個起點係錯，應該從心寫歌，自己跟住冇靈感去咗北京，唞咗三年返嚟，𠵱家refresh。」唱快歌時，舞蹈員不停摸側田又揭起他的衣服，更一度摸他下體，側田就用手遮住。<br>採訪：王連連<br>攝影：沈健程</p></body></html>