<html><header><meta charset="utf-8"><title>不滿壟斷　網絡作家「移民」 Medium</title></header><body><h1>不滿壟斷　網絡作家「移民」 Medium</h1><p>【本報訊】社交平台facebook最近部份用戶因其霸權而「移民」其他平台，有網絡作家轉到新平台Medium，指fb利用其市場地位進行壟斷，又認為創作不應免費；有時事評論員則對fb的管理作風存疑，擔心日後發佈的文章會被過濾。<br></p><p>憂fb為打入中國過濾文章
</p><p>fb個人專頁逾1.8萬人追蹤的網絡作家史兄，10月已表明將文章主要改到新平台Medium發佈：「fb做嘅嘢同無綫一樣乞人憎，用自己嘅市場地位去蝦蝦霸霸，例如不斷改algorithm逼你去賣廣告。」<br>他續指，「同朋友傾嘢、或者用WhatsApp傾偈，嗰個話題或公司，轉頭就喺fb以sponsor post出現。對於轉去Medium會否擔心流失讀者？史兄表示，相信只要文章有質素就會有人欣賞。他希望藉Medium會員付費模式，為「睇文唔使錢」的文化帶來改變。<br>時事評論員黃世澤（Martin Oei）亦開始轉到Medium發表文章，指「𠵱家係測試階段，睇下讀者反應」。他稱，fb仍是社交平台的龍頭，但創辦人朱克伯格想將fb打入中國，用戶日後發表的內容可能會被過濾，甚至有機會被「供出資料」。<br>90後網絡組合「暗黑Twins」易欣和陳樂兒表示，相比其他社交平台，如twitter、IG、Snapchat等，「fb嘅傳播率最廣、最快」。對於fb早前進行試驗計劃，若沒付費的廣告專頁帖文不會顯示在用戶的個人動態消息，易欣認為，無疑是阻礙她們接觸更多觀眾，又提到曾試過付款「推帖」，結果「係啲印度人、中東、西班牙人like，呢啲完全唔係我要吸納嘅人」。<br>陳樂兒則認為，現時fb越來越多廣告，卻失去本身意義，「本身係畀朋友互相share下status（狀態），𠵱家反而少咗朋友嘅post、相，都被廣告淹沒咗」。<br>■記者張文鈴</p></body></html>