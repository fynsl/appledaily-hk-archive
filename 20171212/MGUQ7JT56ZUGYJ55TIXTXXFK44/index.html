<html><header><meta charset="utf-8"><title>靚靚新片再拍鎮宇舐舐脷古仔演技　嚇窒張達明</title></header><body><h1>靚靚新片再拍鎮宇舐舐脷<br>古仔演技　嚇窒張達明</h1><p>影壇近年都改稱古天樂為「古老闆」，因近年香港開拍的電影，大部份不是由他背後出資，就是由他主演。不過最近由張達明監製、編劇兼演出、邱禮濤執導的黑色幽默電影《家和萬事驚》，古仔雖然有份演出，但沒有投資，昨日他聯同主演的吳鎮宇和袁詠儀（靚靚）等在觀塘月華街公園參與開鏡拜神儀式。</p><p>之後要坐輪椅</p><p>抗癌四年，達明終於戰勝病魔逐漸康復，更已復出做棟篤笑及拍電影，今次監製和主演《家》片，是得到好多朋友幫助，他特別對古仔讚不絕口：「原先冇諗住演，今次係鎮宇叫我拍，我手腳都麻痹，個戲都係做呢個角色，橫豎之後都要坐輪椅，𠵱家試吓先，啲頸紋都係真，冇乜演員有。」<br>達明指原先舞台劇版其角色是由女演員演出，當年在舞台劇界更奪得最佳女配角，對於是次能否問鼎獎項？他說：「今次睇古仔帶住我哋啲戲，佢有幾場戲都好勁，有幾場戲諗住嚇佢，調轉俾佢嚇番，好感動。」古仔指《家》片是反映社會現狀的黑色幽默故事，他說：「同達明合作已經係好大嘅發揮，今次冇女演員陪伴我，我主要係同藝術品拍。」<br></p><p>陣容似賀歲片</p><p>久未拍戲的靚靚，相隔十多年後再與吳鎮宇合作，靚靚指雖然是撐監製達明，但沒有減片酬，鎮宇笑言：「達明都做到監製，老闆一定好有錢，又唔係達明投資，唔使收順啲。今次可能係佢監製或復出最後一部戲，所以都碌晒人情卡，好似拍賀歲陣容。」靚靚在旁笑說：「除咗鍾意齣戲劇本，主要想再同鎮宇合作。」鎮宇聽後哈哈笑回應：「個個女演員都係咁講，食過翻尋味。」靚靚表示：「仲要舐舐脷。」<br>採訪：張俊銘<br>攝影：仇志德</p></body></html>