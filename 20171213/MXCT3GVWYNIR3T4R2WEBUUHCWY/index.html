<html><header><meta charset="utf-8"><title>阿Sa融入石家百億男友胞妹晒合照</title></header><body><h1>阿Sa融入石家<br>百億男友胞妹晒合照</h1><p>蔡卓妍(Sa)自從被爆同「麻雀大王」後人兼百億闊少石恆聰(Anthony)拍拖之後，阿Sa雖然喺公開場合好少講戀情，一得閒佢都做跟得女友，今年7月先同男友同遊日本，日前二人仲一齊去咗印度，阿Sa有喺Ig貼相，之但係佢貼嘅都係單人相，行吓景點咁，昨日有周刊指，此次印度之行，似乎石家出席友人婚宴，阿Sa同男友家人一齊過去，男友胞妹石佩藍都有貼出同阿Sa嘅合照，早前又貼咗一條佢哋喺印度飯聚嘅片，片中阿Sa更扮印度西施跳舞，一早已融入石家。<br><br>據報道指，二人拍拖一年，感情好穩定，不過阿Sa同Anthony工作都忙，因為好珍惜相處嘅時間，之前阿Sa接受訪問時都講過出道以嚟一直都忙喺工作上，目前會抽多啲時間享受生活，多啲私人時間，早前阿Sa被影到同男友去中環行街，阿Sa喺名店睇中個手袋，Anthony即畀錢，加上男友為人細心同孝順，知阿Sa唔太鍾意去人多嘅地方，又遷就到阿Sa嘅生活習慣，難怪阿Sa拍拖以嚟，keep住春風滿面，睇嚟好快好事近。</p></body></html>