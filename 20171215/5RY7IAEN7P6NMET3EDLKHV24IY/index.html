<html><header><meta charset="utf-8"><title>起完孖又抽上簽沈集成全程烽火台吼到實</title></header><body><h1>起完孖又抽上簽<br>沈集成全程烽火台吼到實</h1><p>沈集成馬房剛於周三（13日）谷中夜賽，憑「威信」及「育成寶貝」贏馬起個孖寶，今朝（14日）早上，見練馬師成哥未夠5點經已浦頭，整朝騰出騰入，是整次晨操備戰最為積極的一路人馬。<br><br>首先，旗下周日（17日）參戰馬，第二場「中游神箭」、第七場「開心日子」兩駒均交由巴度出試，在大跑道單試800米考驗。<br><br>跟住7點左右，第九場「上簽」由莫雷拉策騎，偕羅理雅鞍下的第五場「競駿天驕」，前往千八米草地起步點，進行800米快操。<br><br>上述各駒操練期間，沈集成均全程在烽火台頂樓吼實，而且與各騎師在沙圈上馬前先傾傾。落馬後又斟斟，總之就做足全套，絕不馬虎，有咁嘅動靜，睇嚟沈廐會乘勝追擊，力爭繼續數糊。</p></body></html>