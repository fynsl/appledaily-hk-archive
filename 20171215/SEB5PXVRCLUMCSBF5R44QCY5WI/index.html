<html><header><meta charset="utf-8"><title>老婆囡囡嚟會搞亂檔華仔封劉博士</title></header><body><h1>老婆囡囡嚟會搞亂檔<br>華仔封劉博士</h1><p>現年56歲的劉德華在演藝界打滾三十多年，事業成就有目共睹，同時關注公益事業的他，昨日獲樹仁大學頒贈「榮譽文學博士」學位。除此，終審法院非常任法官、大紫刑勳賢陳兆愷法官，昨日同時獲頒成為「榮譽法學博士」。</p><p>心情激動</p><p>華仔與其他獲頒贈學位的人士齊齊步入大禮堂時，在場即傳來熱烈歡呼聲，已穿上博士袍的華仔首先獲頒贈學位，主禮人花了15分鐘介紹他對演藝事業，以及在公益事務上的成就，其間華仔一直垂低雙手擺在身前，不時向台下微微鞠躬。之後華仔在學務副校監胡耀蘇手上接過「四方帽」再戴上，其後華仔一度走近台邊，台下再度歡呼，正當大家以為他會發言時，華仔即說笑：「放心！我係唔會講嘢嘅！」<br>華仔接受傳媒訪問，被問到榮升「劉博士」可會飄飄然？他說：「冇，但一路聽到自己做咗咁多嘢，自己都唔知，都有啲激動，但其實今次想做一個role model畀年輕人知。」至於為何不帶囡囡及太太來觀禮？華仔笑言：「帶佢嚟搞亂檔，而且囡囡要返學。」華仔續謂將來都會繼續做慈善事，但最重要幫自己行業好好傳承文化，如廣東歌、電影和粵劇。至於會否希望囡囡都成為博士？華仔打趣謂：「呢啲太遠喇！如果到時係，請你哋嚟啦！」</p><p>驚咗騎馬</p><p>工作方面，華仔表示過農曆年再作打算，至於有否被太太勒令不能接騎馬戲？他笑言：「我幫你哋問吓啦！但其實自己都有少少陰影，暫時應該唔會，仲有啲驚，今次係好彩，睇番以前騎馬片段都有啲驚，如果真係有咁嘅戲份，都要用替身。」笑問華仔有博士名銜會否加片酬？他即講笑說：「得㗎咩！對票房冇幫助㗎？但係咪可以吸引啲學生嚟睇吓博士點演戲？咁可能有得加喎！」<br>採訪：曹家誠<br>攝影：陳慧安、馮嘉銘</p></body></html>