<html><header><meta charset="utf-8"><title>吳君如拍戲同陳可辛鬧交</title></header><body><h1>吳君如拍戲同陳可辛鬧交</h1><p>吳君如首次自導自演電影《妖鈴鈴》找來好友吳鎮宇和方中信幫手，早前君如在觀塘接受訪問，指自導自演好難，監製還要是老公陳可辛，兩公婆為了《妖鈴鈴》更炒大鑊：「有日同幕後人員傾一場大戲，我同佢（陳可辛）有分歧，佢叫我入廁所，佢叫我一定要聽佢講，唔好咁硬頸，唔拍會終生後悔，我同佢鬧到面紅耳赤，鬧咗至少45分鐘，我覺得拍完戲小則會分房瞓，大則會分手，一路拍一路感覺到個氣推向下。」<br>不過，君如續言如果為部戲變成這樣會好無謂：「但始終係演員，又要做導演，帶情緒返家無可避免。日前喺北京我仲話啲音樂唔得，佢都話整埋呢部份，好傷感情。」<br>採訪、攝影：王連連<br>化妝：Man Yun Ling<br>髮型：Yoyo Hui ＠Hip Hair Culture<br>服裝提供：Tod's、Sergio Rossi</p></body></html>