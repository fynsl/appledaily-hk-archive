<html><header><meta charset="utf-8"><title>周國賢忘詞何韻詩幫拖</title></header><body><h1>周國賢忘詞何韻詩幫拖</h1><p>周國賢（Endy）一連三場演唱會前晚在旺角麥花臣場館舉行最後一場，兩度encore。 第二次encore時，Endy唱出何韻詩的《勞斯萊斯》，唱了幾句表示不記得歌詞，隨即邀請坐在控制台的阿詩上台一齊唱，阿詩笑說：「人哋諗住好有型一路喺台下㗎嘛，𠵱家就叫人走上嚟。」一曲過後已經晚上11時45分，Endy再唱出《目黑》為演唱會畫上句號。<br>Endy完騷後受訪，他透露三女前晚來捧場：「細女用紙盒整咗支結他畀我，仲好有心機用鐵線整咗啲結他弦，叫我一定要拎上台，於是就同結他手夾好，等我可以作狀彈到出聲畀囡囡睇，返到屋企太太話我整喊個女，但唔係感動到喊，而係覺得支結他整得未夠好。」<br>採訪：曹家誠<br>攝影：陳慧安</p></body></html>