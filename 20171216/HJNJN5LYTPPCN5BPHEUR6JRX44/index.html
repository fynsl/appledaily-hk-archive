<html><header><meta charset="utf-8"><title>同李寶安冇冰可破志雲等接旨　入亞視派錢</title></header><body><h1>同李寶安冇冰可破<br>志雲等接旨　入亞視派錢</h1><p>陳志雲與鄭欣宜昨日在紅磡出席「至Fit安全駕駛大行動打氣大會」，有腳傷的欣宜就撐住枴杖到場。對於亞視將會以數碼媒體形式復活，而有指陳志雲將會擔任全新一輯《百萬富翁》主持，向參賽者大派獎金。他事前已透過公關表示不接受訪問，不過經記者追問之下，他就好好口密表示：「唔使心急，好快，等ATV講，我講冇意思，所以等佢哋講好啲。」記者笑言他的閨蜜好友王喜揚言陪他買西裝，志雲就笑言：「佢成日都陪我買西裝㗎啦！」</p><p>欣宜驚肥姐揸車</p><p>日前，在方逸華追思會上，陳志雲就與李寶安有傾有講，盡顯破冰之情，志雲就表示：「我哋本身冇冰，何來破冰呢！」問到方逸華頭號愛將陳偉文（Raymond）做接班人，出任邵氏董事總經理，他表示：「唔出奇，佢一向都有做開，佢有一直幫方小姐管理邵氏。」至於是否覺得Raymond是最適合人選？他表示：「我唔會出奇，佢一向做開，方小姐交帶得落，想佢繼續幫手，一定有佢原因。」</p><p>同場的欣宜透露腳傷傷口癒合不俗，不過需要做物理治療及戒口：「許廷鏗有日帶我去食意大利菜，點知肉丸混有牛肉，好好味，但好彩冇事。」問到駕駛安全問題，欣宜表示16歲已在加拿大考獲車牌，問到她媽咪肥姐沈殿霞當年會否好擔心，她表示：「冇，反而我好驚坐佢架車，佢開40，揸得慢唔代表安全，有次後面架車『呠』佢，佢就話人『呠咩呠！』。」<br>採訪、攝影：黃曉妍</p></body></html>