<html><header><meta charset="utf-8"><title>四年三度復發瞞父親姜麗文踢走抑鬱　迎接男友</title></header><body><h1>四年三度復發瞞父親<br>姜麗文踢走抑鬱　迎接男友</h1><p>姜麗文、鍾舒漫、陳柏宇及林德信前晚在九龍灣展貿中心出席慈善音樂會，幫助情緒受困及曾想輕生的年輕人。<br>曾患上抑鬱症的姜麗文以過來人身份分享病況，她承認患病時，曾有過輕生念頭。最恐怖情況是四年內復發三次，而一次比一次嚴重，她說：「我都唔鍾意講，但係必須嘅，最重要係幫到人，醫生同科學家都唔係好了解抑鬱症。」她表示做運動及專心工作，對改善病情非常有幫助。姜麗文透露第三次復發時，爸爸秦沛才知道她患病，因爸爸當時在內地開工，她說：「佢好錫我，怕佢會擔心，當時自我價值好低，佢知道我唔開心，但係唔知道去到咁嚴重。」</p><p>「四年冇做過嘢」</p><p>目前已經完全康復的姜麗文，笑言已準備好接受新戀情，不過聖誕要工作，她強調：「四年冇做過嘢，有工作好好，唔怕忙，唔怕辛苦！」</p><p>鍾舒漫分享時表示是應姜麗文邀請出席，到場鼓勵年輕人千萬不要有輕生念頭。她自言目前正經歷人生低潮：「因為發現控制唔到把聲，呢幾年都辛苦，自己好勤力去唱歌、剪片，之前唔覺得有問題，但開始有啲痛所以好驚。其實喺十年前出道之前都試過失聲，但係醫好咗先出道，嗰時覺得自己好廢，都有啲depression，有啲憎唱歌。」</p><p>鍾舒漫學享受</p><p>最後鍾舒漫找當年醫好自己的中醫，醫師看完症後都嚇一跳，因為見到咽喉腫得很厲害。目前心情還好的她笑說：「個人醒晒，唔係要push到自己去某個位先有價值，學識享受好緊要，覺得因禍得福。」她昨晚是想將這段經歷跟年輕人分享。<br>採訪、攝影：馬建華</p></body></html>