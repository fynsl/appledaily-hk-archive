<html><header><meta charset="utf-8"><title>【愛情DQ掣(3)】法拉bb泰拳女爭仔　浩嵐嘅選擇係...</title></header><body><h1>【愛情DQ掣(3)】<br>法拉bb泰拳女爭仔　浩嵐嘅選擇係...</h1><p>《愛情DQ掣》揀咗10位單身貴族嚟玩配對，佢哋波又踩完，二人遊戲又玩完，終於，嚟到最緊張嘅時刻，終極配對！<br><br>古語有云：「男追女隔層山，女追男隔層紗」，就畀女士們揀先！大會準備咗手扣畀佢哋，只要走向心儀男士，將手扣扣喺佢隻手就得。當五位女士都扣好晒，就輪到男士們選擇，如果揀DQ嘅，就除低手扣畀返個女仔，如果接受嘅，就將另一邊嘅手扣扣埋女仔隻手，咁就配對成功！</p><p>配對結果，梗係要睇片先知，不過就透露吓，邊位最受歡迎！女仔之中，法拉bb Sumi同泰拳女Debby一直都遙遙領先，至於男士們，就係文青系Daniel同Youtuber浩嵐最受女仔歡迎。<br><br>唔知你心目中有冇最佳配對人選？而結果，絕對會出乎你意料之外，即刻去片！<br><br>主持：何宛珊 (表妹)<br>攝影：輝、馮燊明、梁依能、Sum<br>後期：梁依能<br>視覺設計：Cammie<br>編審：仙<br><br><br>更多娛聞，喺晒《娛果》<br> http://fb.com/appledailyent </p></body></html>