<html><header><meta charset="utf-8"><title>【超離地】黑魂iMac Pro香港售價出爐　最高規格10萬都買唔到</title></header><body><h1>【超離地】黑魂iMac Pro香港售價出爐　最高規格10萬都買唔到</h1><p>Apple事先張揚會在12月14日正式開售全黑造型iMac Pro，但果迷等了要等，結果成日都唔見iMac Pro影蹤，甚至連香港定價都未有。結果等到14日深夜，iMac Pro先出到定價，配備3.2GHz 8核心Intel Xeon W處理器、32GB DDR4 ECC記憶體、1TB SSD、Radeon Pro Vega 56（8GB記憶體）及Magic Mouse 2的「標準版」，開價$38,888！</p><p>但唔好以為$38,888好貴，如果大家將每項硬件都升級到最高，如處理器升級至2.3GHz 18核心Intel Xeon W處理器，記憶體增至128GB DDR4 ECC記憶體，另外配埋4TB SSD、Radeon Pro Vega 64（16GB記憶體）以及Magic Mouse 2加Magic Trackpad 2，大家又估下幾多錢？答案係$103,996！如再加上VESA掛架連接器工具以及預載埋Final Cut Pro X同Logic Pro X，埋單價更要$108,460，確實貴得驚人！不過有錢都唔可以即時捧走iMac Pro，即日訂機都好，標準版送貨日期最快都要去到12月27日。<br></p><p>記者：布偉倫<br></p></body></html>