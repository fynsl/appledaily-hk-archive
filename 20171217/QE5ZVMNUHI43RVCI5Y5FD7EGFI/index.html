<html><header><meta charset="utf-8"><title>吳肇軒向偉仔進發</title></header><body><h1>吳肇軒向偉仔進發</h1><p>劉嘉玲與吳肇軒經過合作拍攝電影《以青春的名義》後互相認識不少，在訪問中沒芥蒂地互問問題加深了解。<br><br>吳：吳肇軒<br>劉：劉嘉玲<br><br>吳：你接受到細自己幾多嘅異性？<br>劉：越細越好啦！證明我吸引力仲喺度，年齡唔係問題，兩個人激發一齊進步好緊要，千祈唔好話唔鍾意邊類型。以我經驗，越話唔鍾意，嗰個人就越會出現喺你面前，又唔知點解鍾意咗。<br>吳：我主要睇鍾唔鍾意，鍾意就唔介意年齡，最多睇吓點說服父母。<br><br>吳：拍呢齣戲最大嘅難題？<br>劉：係資金。<br>吳：我覺得最大嘅難題係中cast（被挑選為主演），近乎中獎。<br><br>吳：如果唔係我拍，會揀邊個做你對手？<br>劉：我最近拍咗齣戲叫《阿修羅》，裏面有個小朋友，佢係2000年出生，都好啱做呢個角色。<br>吳：（不敢作聲）<br><br>劉：有冇計劃未來目標？我話你似梁朝偉，你會到達佢乜嘢成就？<br>吳：一步一步做，太大太遠，立心有幾大，就要做到幾大，我會鞭策自己努力多一百倍。<br>劉：起步你就冇輸，同佢（梁朝偉）差唔多。<br><br>吳：如果你冇做演員，最可能係做乜嘢職業？<br>劉：我會去做同藝術創意有關嘅嘢，我思想嚮往自由，鍾意天花龍鳳一啲幻想嘗試，刻板工作唔係好啱我做。</p></body></html>