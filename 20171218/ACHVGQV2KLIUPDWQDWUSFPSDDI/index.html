<html><header><meta charset="utf-8"><title>跌親發高燒入院Jeana屁股含膿</title></header><body><h1>跌親發高燒入院<br>Jeana屁股含膿</h1><p>何佩瑜（Jeana）今年3月在台灣發生撞車意外送院，前日又因之前在家中跌傷入院留醫，應驗了禍不單行。<br>Jeana前晚於社交網貼出留院的打吊針相，並留言：「想不到這麼簡單一跌，竟然要這樣子。」昨早她再貼出一張女子背影圖後再留言：「一臉擔心的媽媽，辛苦了。」記者昨致電Jeana，她氣若游絲回覆：「我兩周前喺屋企沖涼跣親，唔覺意跌親pat pat，佢又痛又腫，我以為捽吓冇事，點知越嚟越腫，又越嚟越痛，我呢幾日仲發高燒，成40度唔退，噚日去咗睇醫生，醫生要我立即入院，打抗生素針，因為我pat pat個傷口發炎，腫到成個芒果咁，今朝要做手術放膿，手術完咗，醫生話要留院幾日先可以出院。」</p><p>母親通宵陪伴</p><p>Jeana表示手術後傷口隱隱作痛，她不忘苦中作樂：「朋友笑我變咗芒果樹，咁唔使佈置聖誕樹，索性掛啲燈泡喺身。」Jeana留院期間獲媽咪通宵陪伴說：「媽咪噚晚要我早瞓，收起咗我部手機。」男友翁子光仍在內地趕拍電影《風再起時》，所以未能照顧女友。</p><p>3月台灣炒車</p><p>此外，Jeana今年3月由台灣拍攝完電影《天使曾經來過》，乘坐劇組安排的七人車從墾丁去高雄乘機返港，可是途中發生車禍，七人車轉彎時疑煞車掣失靈，車頭撞向欄杆，坐司機位旁的Jeana撞到頭、眼和鼻，劇組立即安排她送院檢查，Jeana事後覺得死過翻生。另外，她於拍攝另一場潛水戲時因呼吸突然未能協調而嚇得大哭。<br>採訪：楊定</p></body></html>