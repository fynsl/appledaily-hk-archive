<html><header><meta charset="utf-8"><title>【一周必看】相隔一周無影無蹤　徐子珊驚晒iPad胸？</title></header><body><h1>【一周必看】<br>相隔一周無影無蹤　徐子珊驚晒iPad胸？</h1><p>以往常有女藝人「第N度發育」，令原本冇乜睇頭嘅身材，由冇變有，不過，日前徐子珊就完美示範，點?由有變冇。<br><br>話說子珊日前喺微博貼相，佢嗰套係高訂服，黑色，心口有個大deep V，係deep到落胃嗰個位，聽到呢度，大家個腦係咪已經有畫面？不過，really very sorry，以下圖輯可能不如預期…<br><br>無論點睇子珊啲相，都睇唔到佢條「事業線」，頂多係睇到個胸形，再睇番佢6日後貼嘅相，係瘦咗啲，但都不至於冇胸吖！話晒子珊係港姐冠軍，身材瘦極都冇可能變iPad胸，更何況佢上星期明明仲有……<br><br>其實只要再細心啲睇，就會發現「遮胸元凶」——禮服deep V位之間嗰塊肉色紗料！唔知係光線定係角度問題，令子珊着咗呢件禮服之後，搶眼度好夠，但睇頭就……，而且受布料影響，完全睇唔到子珊嘅好身材，的確係戥啲男觀眾嗌嘥晒嘅。</p></body></html>