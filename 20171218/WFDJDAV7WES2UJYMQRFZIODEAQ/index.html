<html><header><meta charset="utf-8"><title>中環在線：David Webb聖誕送WebbCoin？ - 李華華</title></header><body><h1>中環在線：David Webb聖誕送WebbCoin？ - 李華華</h1><p>股壇長毛David Webb早排先大鬧比特幣（Bitcoin）係龐氏騙局，噚日佢又發揮幽默本色，話會推出自己嘅WebbCoin。<br><br>David Webb話，WebbCoin會透過自己網站嘅「單一權威伺服器」WebbChain ledger運行，一切中央化處理，咁就唔使好似比特幣採礦咁麻煩啦。而WebbCoin最初將有三個賬戶單位：Webble，Wibble同Wobble。1個Webble等於100個Wibbles，1個Wibble就等於100個Wobbles。<br><br>David Webb仲話，只會發行100萬個Webbles，發行量只係比特幣嘅21分之1。而每名用戶係佢個網頁都有一個安全嘅Webb-Wallet擺WebbCoin，交易仲不收手續費，但平台就會「賣吓廣告或者大麻」咁。<br><br>目前全球黃金總值約6萬億美元，David Webb話，當WebbCoin取代黃金，每個Webble價值就相當於600萬美元。佢會率先醒自己友，向自己網頁24,000名訂閱用戶，每人發放40個Webbles。<br><br>適逢聖誕節，由今日開始1周內，佢願意以21個比特幣兌換1個WebbCoin，之後就會加價架啦，仲建議大家「唔好一下子使晒WebbCoin，唔係無得繼續玩」。<br><br>李華華</p></body></html>