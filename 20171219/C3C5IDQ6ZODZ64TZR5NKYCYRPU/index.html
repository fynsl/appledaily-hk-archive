<html><header><meta charset="utf-8"><title>【終於抵港】製作工序繁複　小米MIX 2陶瓷版開價$5,499</title></header><body><h1>【終於抵港】製作工序繁複　小米MIX 2陶瓷版開價$5,499</h1><p>全新旅遊專頁，即like籽想旅行：https://fb.com/travel.appleseed<br><br><br><br>小米MIX 2在9月公佈時已話明會出Unibody陶瓷版，國內雙11首賣，但要等到今時今日先在香港推出Unibody陶瓷版，亦只限白色款式。Unibody陶瓷版背後用上非常繁複的工序製造，官方更話機身成本會因此增加3倍之多，講真Unibody陶瓷版無論觀感同手感都好好。</p><p>不過較棘手是價錢，用上一體化陶瓷機身會增加成本，手機定價亦會提升，如小米MIX 2 Unibody陶瓷版香港定價高達$5,499。雖然硬件都比標準版提升，改用8GB記憶體加128GB儲存，但以國產手機來說，價錢確實相當高，而這個價位的旗艦手機的選擇亦不少。但若然真的想買的話，可以考慮上香港小米網購買，買手機會送驚喜禮品包。香港小米網亦會在即日（12月18日上午10時起）推出聖誕優惠，有興趣可以上去睇睇。<br><br>小米MIX 2 Unibody陶瓷版<br>屏幕：5.99吋<br>處理器：Qualcomm Snapdragon 835<br>記憶＋儲存：8GB+128GB<br>鏡頭：1,200萬像素主鏡頭＋500萬像素自拍鏡頭<br>售價：$5,499<br><br>記者：布偉倫<br></p></body></html>