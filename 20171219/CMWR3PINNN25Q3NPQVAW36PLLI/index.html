<html><header><meta charset="utf-8"><title>王喜劉錫賢︰唔擔心冇糧出</title></header><body><h1>王喜劉錫賢︰唔擔心冇糧出</h1><p>【本報訊】新亞視開台，招兵買馬，有不少前無綫高層和藝人紛紛過檔亞視，最矚目是前無綫總經理陳志雲過檔主持新版《百萬富翁》，還有志雲愛將王喜和向海嵐等。陳志雲台上盡顯風騷，擔任司儀的曾華倩問志雲大師「係咪好free？」陳志雲說：「係呀，我好free呀，乜嘢都講得，你係咪想問我（涉貪）官司呀？不過已經完結咗喇喎！」被問到預留多少獎金？志雲說︰「高層今次唔使攞個篋出嚟喇，6,500萬嘅現金亦都預備好，你哋有本事就嚟攞走100萬啦。」<br>王喜被問到會否擔心拖糧時表示︰「相信搵我哋嘅人。（酬勞好好？）幾好，係好有誠意嘅，我對整個製作都有信心，主要因素都係大師志雲啦。（同無綫比？）唔好比較，夠使就得。」<br>亞視熄機，當日留守到最後的劉錫賢，再度回歸，跟朱慧珊、容海恩議員主持節目《今晚見》，內容是香港時事，他說：「唔講政治嘅，主要講社會現象。」劉錫賢當日有份到勞工處向亞視追討薪金，現在會不會擔心出糧問題？他說：「其實約就簽咗，對公司好有信心，對新老闆都有信心，已經見過面。」</p><p>夏春秋想再做《六合彩》
</p><p>橫跨麗的到亞視主持《六合彩》多年的夏春秋（冬叔），現身亞視開台，他說：「自己算元老級，麗的年代已經喺度。」冬叔表示正斟洽新工作，若亞視可以播《六合彩》他很有興趣。<br>■記者張俊銘、黃曉妍</p></body></html>