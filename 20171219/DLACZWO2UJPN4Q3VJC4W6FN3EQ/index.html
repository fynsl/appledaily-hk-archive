<html><header><meta charset="utf-8"><title>中環在線：銀行鍾意搵運動員做代言 - 李華華</title></header><body><h1>中環在線：銀行鍾意搵運動員做代言 - 李華華</h1><p>唔少機構都鍾意請運動員做代言人，勝在形象健康又入屋。好似「牛下女車神」李慧詩咁，之前就幫恒生做代言人，而「四眼Cue后」吳安儀啱啱都幫富邦香港拍廣告，仲大sell父女情。<br><br>話說吳安儀同爸爸吳任水都係桌球好手，出名係體壇父女檔，雖然今次爸爸無喺廣告入面粉墨登場，但其實佢都係重要主角。<br><br>廣告入面就講到，安儀細細個受爸爸薰陶，先鍾意打桌球。不過，當佢成為全職運動員後，由於經常要練習，搞到無晒時間，好在銀行服務夠方便，令佢有多啲時間關心屋企人。<br><br>想睇的話，係富邦網站、Youtube同港鐵站都有得播架。<br><br>李華華 </p></body></html>