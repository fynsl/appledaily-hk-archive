<html><header><meta charset="utf-8"><title>投訴警察課不合作　將朱暴行歸咎佔領運動　監警首暗票表決　促成起訴</title></header><body><h1>投訴警察課不合作　<br>將朱暴行歸咎佔領運動　<br>監警首暗票表決　促成起訴</h1><p>【朱經緯案】<br>【本報訊】退休警司朱經緯3年前涉以警棍毆打途人鄭仲恒，鄭向投訴警察課投訴，監警會三審堅持朱經緯毆打證明屬實，迫使警方展開刑事調查及起訴朱。有參與審核朱案的監警會前委員指出，該案是首宗監警會以暗票表決審議結果的案件，令委員「頂住」壓力憑良心投票。他批評，投訴警察課將朱的行為與佔領運動混為一談，惹監警會委員反感。<br>記者：謝明明</p><p>有份參與審核朱經緯案的前監警會委員、時任監警會宣傳及意見調查委員會主席鄭承隆承認，該案是他最難忘的監警會個案之一，因監警會首次使用暗票決定審議結果。他披露，在前年7月22日第二次特別會議上，有數名委員向他提出使用暗票投票，「如果用明票方法，有啲委員嘅個人意願唔係咁方便表達出嚟」。</p><p>有建制派委員收游說電話
</p><p>鄭承隆遂向監警會時任秘書長朱敏健提出，獲其同意，結果以17對3大比數決定維持朱經緯的毆打指控證明屬實，「我哋聽見有啲建制委員收到電話或者游說工作……但大家明白用暗票方法，個人意願會容易啲表達，憑良心去投票，冇令市民失望」，但他無透露做游說的是甚麼人士。<br>由佔領運動期間七警暗角毆打社工曾健超，到朱經緯警棍襲擊途人，警方表現一直予人包庇同袍印象。鄭承隆也批評，投訴警察課負責人員在處理朱案時不太合作，「可能佢到咗位唔耐，變咗好多我哋商討案情同索取資料嘅時候，佢唔能夠做到當時佢嗰個工作，令到成個調查同我哋商討過程比較艱難……同埋有好多誤會產生，變咗成件事複雜咗」。</p><p>委員：證明當日決定正確</p><p>鄭承隆更披露在朱經緯案中，投訴警察課將朱的行為與佔領運動混為一談，惹監警會委員反感，「將一件單一事件同79日佔領活動擺埋落去講，係講唔通，一個警員個人行為唔可以話將積壓79日嘅壓力，當所有人都係暴徒，唔可以咁樣講；當日就住朱經緯案件，（投訴警察課）嗰邊主管用呢種方法嚟講，令到監警會委員都覺得係咪有啲嘢同事件唔係好相關嘅事都拎咗出嚟」。<br>鄭指出，當日監警會以民事門檻審核朱經緯案，相對刑事檢控需毫無合理疑點的門檻為低，被指對朱不公平。但他指，法庭審理朱案，法官指朱表證成立，作為被告的朱需答辯，「正正回應當日監警會嘅決定係正確」。</p></body></html>