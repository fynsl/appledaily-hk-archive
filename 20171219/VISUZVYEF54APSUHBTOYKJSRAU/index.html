<html><header><meta charset="utf-8"><title>【馮仁昭四圍超】杜如風暫停帶團冇影響</title></header><body><h1>【馮仁昭四圍超】<br>杜如風暫停帶團冇影響</h1><p>杜如風噚晚係尖沙嘴出席時裝品牌宣傳活動，佢話有份提供設計意見，但自己嘅專長係購物，嚟緊想做啲關於旅行嘅產品。<br>今個月杜如風會到日本關西拍旅遊節目，佢話：「我最怕凍，好唔想見到落雪，但呢個節目喺新年出，要拍買福袋情況。」問到聖誕節仲帶唔帶團？佢話縱橫遊之前被黑客入侵，要搞掂先開番，但唔影響自己收入。<br>撰文：馮仁昭</p></body></html>