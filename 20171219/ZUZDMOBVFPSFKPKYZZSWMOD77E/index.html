<html><header><meta charset="utf-8"><title>趣趣地：飛燕諾未到聖誕先送大禮</title></header><body><h1>趣趣地：飛燕諾未到聖誕先送大禮</h1><p>荷甲飛燕諾周日作客鹿特丹斯巴達派夠七蛋（圖），仲破埋球隊41年來最大比數嘅聯賽作客贏波紀錄。飛燕諾上個禮拜先俾海倫芬逼和1:1，終止咗三連勝，呢場就無失威啦，上半場就領先鹿特丹斯巴達四球，最終仲贏夠7:0，真係威到盡。原來呢場亦都係飛燕諾自1976年五月大炒海牙8:1之後，聯賽作客嘅最大勝仗，20倍嘅「客其他」都開到，認真難得。</p></body></html>