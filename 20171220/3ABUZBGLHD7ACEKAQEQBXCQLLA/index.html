<html><header><meta charset="utf-8"><title>被鬧唔成熟J2「仙氣女神」鄺潔楹街頭掟電話</title></header><body><h1>被鬧唔成熟<br>J2「仙氣女神」鄺潔楹街頭掟電話</h1><p>J2《3日2夜》盛產咪神同索女，25歲嘅鄺潔楹(Judy)喺西雅圖大學畢業後，就返香港做模特兒，冇耐加入tvb拍《3日2夜》，其中一幕指定動作--浸溫泉，令Judy火速上位。Judy靠嘅唔單止係32B上圍，而係清純樣貌加氣質，被網民捧為「仙氣女神」，仙唔仙就見仁見智啦，但Judy嘅嬌滴滴身材，確實令唔少男士有想保護佢嘅衝動。<br><br>上周三(13號)晚上近十點，記者見到Judy同疑似男友喺中環大會堂附近嘅長櫈上談心，見Judy蹺實男友隻手，好嬌聲咁一齊睇電話，但Judy見男友冇乜反應，突然一秒變臉，大發雷霆，之後就起身走人。男友追出去捉住Judy，Judy就繼續發嬲，男友叫佢成熟啲，嘩，聽到即刻眼濕濕咁話﹕「我唔成熟？由頭到尾都同空氣講嘢，你有冇重視過我、尊重過我呀？電話都重要過我。」跟住Judy就搶咗男友部手機掟落地，搞到男友嬲番轉頭，要Judy追番佢。<br><br>結果係點？........其實以上係無綫新節目《Y Angle》嘅聖誕劇場，講一對情侶分手，而男朋友仔係曾經喺nowTV做體育節目主持嘅黃庭鋒，Judy日前接受傳媒訪問時，被問係咪野蠻女友？佢笑笑口話﹕「真實唔會喺出面鬧交，喺屋企解決咗先，同埋都唔會掉電話嘅。」女神BB話依家係冇男朋友嘅，宅男可以暫且放心。</p></body></html>