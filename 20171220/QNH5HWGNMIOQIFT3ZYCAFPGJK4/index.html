<html><header><meta charset="utf-8"><title>【馮仁昭四圍超】唐文龍震住同敏之沖涼</title></header><body><h1>【馮仁昭四圍超】唐文龍震住同敏之沖涼</h1><p>唐文龍噚日帶傷到新城電台訪問，見佢右手手腕包紮紗布，原來佢日前搭一部上下拉閘門貨𨋢夾傷掌心韌帶，現時右手發唔到力， 好彩佢本身係用左手，生活冇受太大阻礙。<br>唐文龍喺新劇中同陳敏之激戰連場，唐文龍多謝大家畀面，最深刻一場浴室戲沖涼淋水足足幾個鐘，凍到佢哋兩個騰騰震，仲話：「觀眾就睇得過癮，我哋就做得吃力。」<br>撰文：馮仁昭</p></body></html>