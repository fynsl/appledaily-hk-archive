<html><header><meta charset="utf-8"><title>【形勢惡劣】真的可捱到約滿？一位騎師在港陷困境！</title></header><body><h1>【形勢惡劣】真的可捱到約滿？<br>一位騎師在港陷困境！</h1><p>32歲客串騎師沈拿，由本月初開始在港上陣，牌照期至明年4月30日，足足半個馬季，如果形勢沒有改善的話，沈拿這個客串期都幾難捱到尾，點解咁講呢？<br><br>原來沈拿履新後，已經跑咗5個賽日，暫只上名一次，憑告達理馬房的「烽煙四喜」得亞軍，而且座騎可謂非常少。今期(20日)快活谷八場夜馬，沈拿只得一匹馬跑，就是第四場四班1200米賀賢馬房的「快樂魔王」。其實沈拿原本全晚坐冷板，「快樂魔王」祈普敦操過最終放棄，揀騎同場「鑽石達人」，否則沈拿根本連「快樂魔王」1200蚊策騎費都冇得賺。<br><br>所謂有得跑就有機會，咁「快樂魔王」係咪不能睇低呢？老實講想入三甲難啲囉。此駒以往場場大敗，兼已缺陣近半年，10月底左後腿脛部割傷，之後都冇試過大閘今仗便復出，看來沈拿想贏馬開齋，還需遲一點才能成事吧。</p></body></html>