<html><header><meta charset="utf-8"><title>隔牆有耳：財困傳真社　36小時籌50萬 - 李八方</title></header><body><h1>隔牆有耳：財困傳真社　36小時籌50萬 - 李八方</h1><p>由眾籌形成創立、以調查報道做主打嘅傳真社（FactWire）因為資金將快耗盡，剩番20幾萬元，只夠支付本月運作，面臨隨時倒閉嘅危機。創辦人吳曉東日前呼籲市民捐款，延續傳真社壽命，公佈消息約36小時後，截至噚日中午12時為止，已經籌得50萬元。<br>傳真社今次眾籌目標係380萬，以佢哋平均每月營運需要32萬元計，50萬只夠個半月營運。<br>吳曉東喺電台節目中話，傳真社旨在揭秘，過去曾跟進機場新空管系統問題同台山核電站安全情況等。佢話傳真社靠公眾捐款運作，係完全屬於公眾，希望獲得市民更多資金支持。市民可以登入以下網址了解眾籌詳情： http://www.factwire.org/backus 。</p></body></html>