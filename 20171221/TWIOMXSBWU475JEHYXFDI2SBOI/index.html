<html><header><meta charset="utf-8"><title>奚夢瑤參加大陸愛情真人騷猷君呷醋親應徵</title></header><body><h1>奚夢瑤參加大陸愛情真人騷<br>猷君呷醋親應徵</h1><p>賭王之子何猷君同28歲嘅大陸模特兒奚夢瑤戀情已經浮面，但係奚夢瑤最近就參加大陸愛情真人騷《愛的時差》，要同唔同男仔配對，猷君眼見女友會結識到唔同類型嘅男生，醋意大發，竟然自己走上節目去識女友。<br><br>大陸戀愛真人騷《愛的時差》將喺今個星期五(22日)播放，昨日就有預告曝光，就係猷君喺節目出現，猷君戴着Iron Man嘅面具出場，企喺奚夢瑤面前，之後佢除下面具講：「我不是吳彥祖也不是吳亦凡，我是Mario（猷君英文名）！」當奚夢瑤見到猷君企喺自己面前就大表愕然，面上嘅笑容都凝結，之後仲驚到退咗幾步，仲以為自己認錯人，猷君見到女友咁嘅反應，就好似受咗啲打擊咁，但佢就再好堅持咁講：「是的，真的是我，何超盈的弟弟」、「所以如果你覺得失望的話，你也可以告訴我。」奚夢瑤當下難掩慌亂，煩惱地撫著太陽穴。<br><br>之後預告就播咗一啲事後訪問，奚夢瑤話，自己認識猷君，係因為認識佢家姐何超盈，但從來冇想過猷君會嚟參加節目，表情有些一言難盡；反而猷君嘅態度就表現得落落大方，被問到為何來參加節目，他坦言：「就是有人跟我說，她要上這麼一個節目，然後裏面有很多不同的男生要跟她約會甚麼的，然後我就覺得有點吃醋吧！」而最有趣嘅係奚夢瑤喺事前嘅調查入面，坦言喜歡可愛嘅男生，年齡比她大或小都唔成問題，只希望能真誠待她，何猷君明明符合條件，但奚夢瑤卻嚇得說不出話，前後對比模樣令人莞爾。</p></body></html>