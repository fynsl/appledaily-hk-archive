<html><header><meta charset="utf-8"><title>招牌「空氣瀏海」夠晒個性上海仔造型出眾方中信都抄？</title></header><body><h1>招牌「空氣瀏海」夠晒個性<br>上海仔造型出眾方中信都抄？</h1><p>黑幫和勝和前坐館「上海仔」郭永鴻，早前因為涉嫌洗黑錢逾一億元被警方毒品調查科財富調查組突擊搜查郭位於港島淺水灣道寓所，以涉嫌「處理已知道或相信為代表從可公訴罪行的得益的財產」（俗稱洗黑錢）拘捕，經29小時扣查問話後，終獲准保釋候查。<br><br>雖然講開「上海仔」呢個名大家都只會聯想要黑幫、甚至係政壇。不過上海仔對自身造型非常講究，招牌冬菇頭、烏蠅眼鏡、中山裝加上保留多年嘅「空氣瀏海」十分之有個性，甚至喺電影《竊聽風雲3》中嘅方中信飾演嘅陸永富造型亦跟到十足十。<br><br>而喺前年上海仔曾為涉政治飯局而舉行記招澄清，不過最後記者會突取消，更有人提議造型勁似「上海仔」嘅方中信代開記者會，而當時方中信就話角色深入民心咁話。</p></body></html>