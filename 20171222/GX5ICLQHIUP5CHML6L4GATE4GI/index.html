<html><header><meta charset="utf-8"><title>倒鈎電擊雙管齊下鄭俊弘承認用電擊狗帶：佢情緒唔穩定</title></header><body><h1>倒鈎電擊雙管齊下<br>鄭俊弘承認用電擊狗帶：佢情緒唔穩定</h1><p>被揭涉用「釘帶」（倒鈎）拖狗的鄭俊弘，前日再被揭原來不止於此，更涉用電擊帶訓練家中狗女Riley。這些釘帶和電擊頸圈，任何情況都不建議狗主使用，以免令狗隻承受不必要痛苦，且使用不當令狗隻受傷，有機會構成虐畜。<br><br>用「釘帶」被揭後，鄭俊弘與女友何雁詩同步於ig解釋，稱因為Riley曾險被車撞，所以帶牠接受訓練，並接受訓練員建議，使用釘帶。現在鄭俊弘再被周刊揭發對Riley使用電擊狗帶，令人不禁問：有冇咁嘅需要？<br><br>昨日無綫舉行台慶頒獎禮記者會，鄭俊弘與女友一齊出席，又係齊齊否認虐待動物，並指作為狗主，係有責任教好狗狗。鄭俊弘鄭重澄清：「我冇虐狗！」<br><br>訪問中，鄭俊弘亦承認，因為Riley係流浪犬，情緒會有唔穩定嘅時候，而且怕事，之前又試過咬其他狗狗、同埋衝出馬路，爭啲俾車撞，不受控制，鄭稱因為咁樣，所以帶佢去train，並且戴上有微量電流嘅狗帶，發出震動，提醒Riley唔好衝出馬路。<br><br>鄭俊弘又話，上周周刊報道指嘅「倒鈎狗帶」，佢已經好耐冇用，並指係舊片。<br><br>舊片就冇問題？如果狗狗因為過去流浪嘅經歷致情緒不好，你仲要用倒鈎狗帶／電擊狗帶？點解唔係取得狗狗信任為先？<br><br>如果咁樣對待番一個情緒有問題不受控制嘅人，請問又得唔得？</p></body></html>