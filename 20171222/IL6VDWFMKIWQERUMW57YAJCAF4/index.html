<html><header><meta charset="utf-8"><title>【100%上名率】拍晒手臂咁老友　佢哋非等閒之輩？</title></header><body><h1>【100%上名率】<br>拍晒手臂咁老友　佢哋非等閒之輩？</h1><p>現排騎師榜第二名的潘頓，與今季兩個新倉的合作成績真係好巴閉，先與澳洲倉麥菲文合作兩次未甩過Q，取得冠亞各一的成績；再同華倉羅富全聯手五次，亦未曾失落前三名，兩個倉嘅上名率都係100%，所以呢類騎練組合，肯定值得多加留意。<br><br>然而周六（23日）沙田日賽嘅排位中，就見羅富全尾場三班1400米嘅「豈等閒」就搵咗潘頓，呢個強勢拍擋出擊，須知此駒今季三戰拍住潘二哥，未試過跑第四名或以下嘅成績。<br><br>今朝早（21日）全哥仲特登搵潘頓講番幾句，話題話唔係圍繞呢匹馬，都真係唔多信。傾談途中，全哥更開心到拍晒對方嘅手臂，似乎佢哋合作關係正處於蜜月期，「豈等閒」今仗補中嘅味道真係極濃烈。</p></body></html>