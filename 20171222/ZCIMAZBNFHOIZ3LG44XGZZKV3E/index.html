<html><header><meta charset="utf-8"><title>【馮仁昭四圍超】蔣嘉瑩話囡囡愛唱歌</title></header><body><h1>【馮仁昭四圍超】蔣嘉瑩話囡囡愛唱歌</h1><p>蔣嘉瑩（左）噚日喺尖沙嘴出席藝術慈善基金舉辦嘅音樂會記者會，車淑梅係音樂會擔任司儀，但撞正新抱預產期，佢話到時有好消息會喺台上公佈。而蔣嘉瑩多年冇唱歌，間中出席慈善音樂會，佢兩歲半囡囡都一樣鍾意唱歌：「佢唔鍾意講中文，有時我畀自己啲歌佢聽，佢都有跟住哼，佢知早排我上電視做節目，後來喺電視見家燕姐佢又叫媽咪。」<br>撰文：馮仁昭 </p></body></html>