<html><header><meta charset="utf-8"><title>【愛情DQ掣(7)】浩嵐送禮甩轆點補鑊？法拉bb勁讚：有驚喜！</title></header><body><h1>【愛情DQ掣(7)】<br>浩嵐送禮甩轆點補鑊？法拉bb勁讚：有驚喜！</h1><p>上回講到法拉bb Sumi同浩嵐互相為對方準備禮物，嚟到約會日子，浩嵐帶Sumi到觀塘一間Party Room玩，佢搞笑話：「嚟呢度係貪佢個空間夠大，萬一畀禮物時佢要追殺我，我都有地方走盞。」話就話揀呢個地方係諗自己先，Sumi似乎幾受落，「見到個波波池真係超興奮、超開心！」除咗最搶眼嘅波波池，呢度仲有唔少玩樂設施添。喺佢哋玩巨型層層疊時，難得一見浩嵐唔出聲，搞到主持表妹都要問句：「你咁靜嘅浩嵐？」原來佢好認真，「我要專心玩」，Sumi就一啲都唔介意，仲話「要enjoy呢個dead air！」</p><p>終於到交換禮物環節，Sumi送咗個手錶套裝畀浩嵐，仲即場幫佢戴上，浩嵐話：「我喜歡女仔幫我置裝呢個感覺，好似畀人照顧緊咁。」<br><br>浩嵐原先打算親手織手繩畀Sumi，點知搞到亂晒龍，連佢自己都有啲淆底。究竟佢今次點收科？佢補送咗啲咩，令Sumi笑得咁開心，仲大讚有驚喜？即刻去片啦！</p><p>主持、撰稿：何宛珊 (表妹)<br>攝影：馮峰、Neo<br>後期：梁依能<br>視覺設計：Cammie<br>編導：梁依能、Kaman<br>監製：仙<br>場地：Chillax Party <br>查詢電話：5961 5772</p></body></html>