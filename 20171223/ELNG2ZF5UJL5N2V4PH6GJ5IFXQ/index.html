<html><header><meta charset="utf-8"><title>周末專題：恒地利奧坊　3驗樓指標捧蛋來去水整潔地板令人失望</title></header><body><h1>周末專題：恒地利奧坊　3驗樓指標捧蛋<br>來去水整潔地板令人失望</h1><p>被網民形容為「M巾盤」的恒地（012）大角嘴利奧坊．曉岸的交樓質素，反映近期四叔新盤持續下滑，一個實用面積259方呎的一房單位，15項交樓工種，有8項得分不足一半，更捧3個零蛋，總分49.9分，再錄低分。<br>記者：陳家雄</p><p>今次驗收單位位於M巾盤的正中間位置，業主花415萬元買入，銀碼低，但單位實用面積僅259方呎，呎價高達1.6萬元。單位雖小，但仍錯漏百出，污糟邋遢。簡單清除垃圾、抹乾淨的門面工夫都慳，廁所抽水箱、廚櫃底有不少亂石，打開廁所鏡櫃，甚至一塊2吋長碎玻璃都無執走，整潔只有零分。<br>垃圾可清，污迹可除，來去水也要扣到零分。廁所洗手盆去水喉隔氣漏水，櫃底可見新舊水迹交替，問題存在已久，詹sir扭實後再試水，沒料到仍然漏水，資深驗樓師詹濟南（詹Sir）指出：「扭實咗都漏，隔氣杯應該喺地盤被壓扁咗，嗰杯變咗形，好似鵝蛋咁，呢種情況要換，或者綑防水膠布，最好當然係換咗嗰杯。」</p><p>洗衣機去水喉漏水</p><p>同系土瓜灣單幢樓迎豐一個低層單位兩個月前經本報委託另一名驗樓專家賴達明檢驗所發現的洗衣機喉漏水問題，今次在詹sir驗收下不是來水喉出事，而是去水喉漏水，滴到一灘水迹。幸好是去水喉出事，而非來水喉，不會浸滿全屋也懵然不知。結果屬於4大扣分位之一的來去水亦零分。<br>另一個扣大分位是地板，全屋多處地板鬆動需要加固，例如睡房門邊、電話掣邊、睡房門對面等，是另一個捧蛋的工種。空心批盪也出現兩處，集中在房間，鏟底重髹少不免。</p><p>玻璃窗現崩花及氣泡</p><p>近年新盤經常出現的玻璃窗崩花，在今個單位都有出現，其中唯一一間睡房的梗窗甚至有氣泡，爆裂機會高，必須更換。而房間另一扇窗邊外框唧膠有孔，甚至窗框凹入，更換為妙。<br>詹sir總結，單位家具選用木飾面，交樓工種較往常加多1項，總數15項，當中7項工種分數獲9字頭以上，例如地台、門等，然而其餘8項工種均扣一半或以上分數，當中3項零分，包括來去水、地板及整潔，佔比較高的窗及批盪分別得1分及5分，導致總分低至不足50分。<br>恒地發言人回覆，已收到修葺單，完成後安排業主驗收。</p></body></html>