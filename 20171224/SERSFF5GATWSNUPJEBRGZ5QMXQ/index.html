<html><header><meta charset="utf-8"><title>陳志雲碌人情卡搵嘉賓</title></header><body><h1>陳志雲碌人情卡搵嘉賓</h1><p>陳志雲倒戈為亞視主持《百萬富翁2018》，昨日在大埔廠房試game及安排傳媒參觀廠景，並由亞視行政總裁吳雨親自落場試玩。志雲問「連續性合約受僱女性僱員，可享有多少星期有薪產假？」吳雨竟答錯是9星期，即被志雲勁寸說：「你公司有冇女僱員㗎？咁都答錯，唔知你點做行政總裁，仲有好多電視台搵我做高層㗎！」<br>志雲透露節目下月2日開始錄影，先進行慈善版，並於明年1月29日開始逢星期一至五晚播映。今年是《百萬富翁》推出20周年。志雲表示有壓力：「我喺屋企練習，成日喺度講《百萬富翁2018》今晚正式首播，搞到家務助理以為我儍咗，我都有睇全球《百萬富翁》主持嘅特質，做呢個主持要配合音效，要夾得好準。陳啟泰以往真係做得好好，天衣無縫！」至於會否碌人情卡找嘉賓時，志雲說：「有打電話問過啲朋友，有啲都OK。」<br>採訪：黃曉妍<br>攝影：林賓尼</p></body></html>