<html><header><meta charset="utf-8"><title>壓力大　港人不敢冒險礙創科</title></header><body><h1>壓力大　港人不敢冒險礙創科</h1><p>【本報訊】特首林鄭月娥在首份施政報告提出向大學增撥研發資源、提供助學金，也力推中小學「科學、科技、工程和數學」（STEM）教育，揚言長遠要「創科」成為一種新發展模式；黎冠峰則認為，政府如想加強科研，除了資源要到位，亦要改變教育制度、產業模式，解決房屋等民生問題，為市民營造可冒險的空間，「對生活有安全感，你先敢試新嘢，否則唯一可以諗嘅就只剩得下一餐飯邊度嚟」。</p><p>理科生出路少　只加學位無用
</p><p>對於政府發展科研，黎表示歡迎，惟長遠要改變產業模式，「香港（創科）𠵱家多數都係做服務，例如金融業，冇乜自己產生嘅軟件、硬件」，理科畢業生因此缺乏就業機會，學生見出路少，更不願選讀相關學科或投身科研，形成惡性循環，「所以唔係話你加多啲物理學位就可以解決，多咗人但冇出路，幾年後亦會少番學生」。政府須鼓勵初創企業（startup），長遠才能培育創科人才。<br>黎冠峰續指，香港生活壓力大，令大部份人不敢冒險，也是窒礙創科發展的癥結，「好似地產，都係綁住人令人唔敢試新嘢，因為大家太驚冇咗份工……因為只有對生活有安全感，人先敢試新嘢，否則你唯一可以諗嘅只剩得下餐飯邊度嚟。<br>他又促政府鬆綁學制，「好似（升讀）物理系，唔需要淨係睇DSE，以免令到本身物理好、中英普通嘅同學升唔到……變到啲中學唯一教嘅就係點考試」，越專注操練考試，就越難培養創意與科學精神。<br>■記者葉偉東</p></body></html>