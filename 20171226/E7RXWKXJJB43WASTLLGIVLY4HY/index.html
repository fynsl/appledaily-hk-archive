<html><header><meta charset="utf-8"><title>蘋●節目巡禮英超NBA聖誕新年有乜睇？</title></header><body><h1>蘋●節目巡禮<br>英超NBA聖誕新年有乜睇？</h1><p>聖誕節要睇波，自不然樂趣多。Boxing day有NBA Christmas Games，打頭陣有紐約人主場對76人。當然少不了，上季季後賽決賽翻版勇士對騎士。<br><br>聖誕新年快車一向是英超特色，這個頭尾14日內踢足四輪的賽期，相當考驗各隊板凳深度及意志力。英超Big 6中，快車期對阿仙奴考驗最大，槍手在頭尾兩輪要接戰利物浦及車路士，而一哥曼城反而是最輕鬆，四支對手當中，僅得水晶宮屬近期勇銳的隊伍，其餘三隊都正處滑落之勢。<br><br>上季英超冠軍車路士在聖誕快車的賽程最疏，最後連勝頭三關，僅在過年後被熱刺終斷13連勝強勢。今季曼城在快車期鬥般尼茅夫及紐卡素等，闖關難度不算太大，相反阿仙奴頭尾兩輪主場鬥紅軍及藍戰士，中間作客水晶宮及西布朗亦並不易應付，隨時連場失分。<br><br>素來擅長在快車期搶分的曼聯領隊摩連奴，今屆就要面對幾支反彈中的黑馬，包括李斯特城及修咸頓等，賽程難度較曼城高。值得一提，今季令人眼前一亮的般尼，快車期需連場鬥熱刺、紅魔及紅軍，且看能否延續強勢。</p></body></html>