<html><header><meta charset="utf-8"><title>鎮宇君如過節惡搞仔女方中信保住每條頭髮</title></header><body><h1>鎮宇君如過節惡搞仔女<br>方中信保住每條頭髮</h1><p>吳君如首次自導自演的電影《妖鈴鈴》，以80年代港產片神怪喜劇為題，邀來吳鎮宇和方中信主演。日前三人在觀塘接受訪問，電影安排在大後日上映，既要陪子女又要為電影宣傳，君如坦言被女兒投訴沒時間陪過節，而鎮宇和方中信也指節日在工作中度過，方中信說：「一定要同屋企人過，仲要焗隻火雞，禮物老婆搞，我只負責畀錢。」君如問方中信：「你使唔使扮聖誕老人畀個女睇？」他笑謂：「我想搵聖誕女郎多啲，奈何唔得呢！」</p><p>鎮宇笑囝囝肥</p><p>問到三人如何為子女設計聖誕派對造型？方中信先說：「唔理㗎，車佢去擺低就算。」鎮宇和君如即笑問：「起碼同啲auntie飲兩杯先啦！」方中信直言囡囡同學多是外國人，不愛和西人打交道。君如表示每年都會去中環石板街為囡囡購買聖誕造型服。至於鎮宇則大爆囝囝曾試扮《星戰》黑武士：「不過佢肥得滯，件衫拉唔到，笑死我，下年叫佢扮雪人好過。」 </p><p>「日日提心吊膽」</p><p>君如提到在《妖》片中，特別為角色設計兩個「騎呢」造型，她認為喜劇需要造型，觀眾才看到反差。正如方中信本身有把濃密頭髮，故為他設計地中海造型，君如說：「佢每日要黐頭套，男人最忌係頭髮，而且方中信話一條頭髮都不能少，所以拍攝時真係日日提心吊膽。」方中信則說：「我好鍾意個造型，衰在個頭套一黐黐咗四十幾日，每日十二粒鐘，真係攞命。」鎮宇笑說：「一啲都唔好笑，有乜好笑呀？夜麻麻黐住個頭套，坐喺度等幾粒鐘，跟住又拍幾粒鐘到天光，跟住天光又返入廠再拍幾粒鐘。」<br>採訪：曹家誠<br>攝影：沈健程<br>方中信服裝提供：Diesel</p></body></html>