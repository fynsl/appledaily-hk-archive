<html><header><meta charset="utf-8"><title>【睇見都覺得痛】許廷鏗老竇愛駒「甩鞋」搞到隻腳……</title></header><body><h1>【睇見都覺得痛】<br>許廷鏗老竇愛駒「甩鞋」搞到隻腳……</h1><p>出戰周三晚(27日)快活谷第二場五班1200米的「勝利公爵」，將由郭能執韁，馬主共同理想團體成員，包括歌手許廷鏗的哥哥許永鏗、老竇許義鏞，以及還有李茂銘博士等人。<br><br>「勝利公爵」上季五戰全跑十名以外，表現相當不濟，但前仗季內初出卻大有起色，於同程谷草1200米配羅理雅後上強勁取勝。不過此駒演出十分反覆，上仗再戰路程不變下，竟跑尾二而回，究竟是甚麼原因呢？<br><br>李茂銘說：「『勝利公爵』上場遇上意外，途中左前蹄鐵甩開，令牠失去保護，左前蹄受傷，騎師羅理雅感覺馬匹唔妥，當然要收慢過終點，敗難作準。『勝利公爵』返回馬房後，我見到牠的左前蹄出血紅腫，不過馬兒在高伯新馬房員工、獸醫和蹄甲師悉心照顧下，目前已康復無礙。希望牠今次取位順利，不再甩蹄鐵有好表現。」<br><br>睇番「勝利公爵」前仗擊敗「敬無極」贏馬，「敬無極」再出立即補中贏馬，已升上四班，因此「勝利公爵」今仗陣上若沒有意外，論實力在五班排3檔，應佔到上風。</p></body></html>