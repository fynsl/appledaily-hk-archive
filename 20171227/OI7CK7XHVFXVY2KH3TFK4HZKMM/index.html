<html><header><meta charset="utf-8"><title>中環在線：玩網上交換禮物貓奴撞正蓋茨 - 李華華</title></header><body><h1>中環在線：玩網上交換禮物<br>貓奴撞正蓋茨 - 李華華</h1><p>一年一度盡情開party嘅聖誕佳節啱啱過咗，佳節當然唔少得交換禮物環節，如果同你交換嘅禮物係全球首富微軟創辦人蓋茨（Bill Gates），會唔會開心到跳起？幻想可能收到微軟股票、珠寶首飾或者大量現金。<br>著名嘅美國網絡論壇Reddit自2009年起，就舉行匿名聖誕禮物交換活動，畀網友們互相贈送聖誕禮物，而蓋茨都係呢個活動嘅常客，已經參加咗4年，今年收到佢禮物嘅係一個幸運貓奴！<br>Secret Santa進行的方式是由Reddit網站為參加者隨機抽出兩個配對對象，一位是送你禮物嘅人、另一個則是你要贈送禮物嘅對象。今年有幸抽中首富份禮物，係叫VietteLLC嘅女網友，當佢發現寄件者嘅網名叫「Bill Gates」，即刻興奮到大叫！</p><p>收Pusheen公仔及貓玩具</p><p>蓋茨仲好貼心，知道女網友係愛貓之人，呢份聖誕大禮就預備咗一隻巨型Pusheen貓公仔、一本家庭相冊、十字繡、一本叫《Cat Culture》嘅書及貓咪玩具等，另外，Bill Gates仲向3間保護流浪貓組織各捐贈250美元（約港幣2,000元），VietteLLC隨後更拍片上載網上致謝。<br><br>李華華<br>mailto:LiWaWa@AppleDaily.com</p></body></html>