<html><header><meta charset="utf-8"><title>【馮仁昭四圍超】余德丞同劉穎鏇夾</title></header><body><h1>【馮仁昭四圍超】余德丞同劉穎鏇夾</h1><p>余德丞近日因為劇集而成功上位，噚日喺商台接受訪問。先後同麥明詩同劉穎鏇傳緋聞，被指係「港姐收割機」嘅佢坦言唔係太鍾意呢個稱號：「唔係咁好聽，屋企人都知係假（緋聞），不過都有叫我小心男女關係。」</p><p>余德丞又話大家都係單身，所以唔排除發展機會，至於邊個比較夾？佢話自己鍾意運動：「劉穎鏇比較運動型，某程度上係夾啲。」<br>撰文：馮仁昭</p></body></html>