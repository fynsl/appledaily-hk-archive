<html><header><meta charset="utf-8"><title>倡郊園用地「可加可減」</title></header><body><h1>倡郊園用地「可加可減」</h1><p>【本報訊】政府經常指覓地建屋難，一直未放棄打郊野公園用地的主意，此建議常遭行山與保育人士反對，身為行會成員的劉業強認為郊園用地非掂不得，建議當局對郊園採取「可加可減」政策，增加郊園用地之時，亦應釋放部份如「不包括的土地」，滿足實際需求：「政策唔可以偏埋（保育）一邊。」</p><p>建議設徵地補償政策</p><p>翻查資料可見，政府於今年7月初刊憲，將3幅位於芬箕托、西流江及南山附近的郊野公園「不包括的土地」，納入各自的郊園範圍，3幅土地共佔地約12.4公頃。劉業強直指，「𠵱家（郊野公園用地）都夠啦，但仲係加緊、卻一直冇減過」，相信釋出部份已荒廢「不包括的土地」，反對的人不會太多，他揚言：「起碼行山都會安全啲，有啲（相關用地內）無人住嘅村莊都幾危險。」<br>劉業強又建議政府為徵收新界土地制訂補償及安置政策，指現時政府正力推古洞北、粉嶺北、洪水橋及元朗南等新發展區，涉及不少村民的搬遷安排，劉認為：「主動啲（制訂政策）好過有衝突先去做，東北都係呢個問題，所以2008年至今都未郁過」。<br>■記者許偉賢</p></body></html>