<html><header><meta charset="utf-8"><title>楊冪獲獎玩自嘲：我是全世界最不缺黑歷史的女星</title></header><body><h1>楊冪獲獎玩自嘲：<br>我是全世界最不缺黑歷史的女星</h1><p>劉愷威嘅老婆楊冪前晚喺大陸出席一個網站嘅頒獎典禮，楊冪更獲頒年度之星，講到得獎感受時，佢真係好有感而發咁話：「我是全世界最不缺黑歷史的女明星」。<br><br>楊冪口中嘅「黑」，並唔係運氣嘅黑，而係被抹黑嘅黑嘅喎！佢領獎時，講到得獎感受，就話恰好證明了一個背負大眾賦予人設嘅女演員，能靠自己的初心走幾遠。楊冪話：「自己是最不缺黑歷史的女明星，如果有人設(意即公眾形象)，那也是『崩無可崩』(指形象受損)了。」但係佢話自己並冇放棄，仲好努力咁企喺台上，「別人給你人設給你猜想不重要，明白你的專業是什麼、要做好的事情是什麼，別人說你是流量也好、演員也好、明星也好，但你自己要傳達的東西是什麼？不管對我的評價聲音是什麼，我在努力和遵循的是匠心精神，做好重要的事情。」<br><br>最後楊冪仲話：「人設崩塌如我都可以站在這裏和大家開開心心分享，希望正能量能影響更多的人，去做好自己重要的事情。希望遊樂場裏玩得開心。」<br><br>咁出道15年嘅楊冪又曾經有咩被「黑」呢？<br><br>睇睇先，原來真係唔少㗎，好似話佢整容、出軌、離婚、唱歌難聽等等...不過楊冪能夠喺領獎時，幽自己一默，真係唔係人人做到㗎！</p></body></html>