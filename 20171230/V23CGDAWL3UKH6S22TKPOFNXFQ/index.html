<html><header><meta charset="utf-8"><title>【愛情DQ掣(9)】Miss文青男首對DQ　愛情需要兩個字...</title></header><body><h1>【愛情DQ掣(9)】<br>Miss文青男首對DQ　愛情需要兩個字...</h1><p>上回講到Miss思雅同文青Daniel試做facial同set頭，距離大變身仲差一步，就係化妝！<br><br>Miss思雅話自己只係試過一次畀化妝師化妝，就係親戚結婚嘅時候，今次係第二次。而文青Daniel作為男士，更加係獻出第一次！</p><p>化妝師Kaye Choi首先為思雅化妝，佢知道今次活動係思雅同Daniel嘅1st date，所以為咗令佢哋襯啲，為思雅化一個可愛得嚟，帶啲成熟嘅妝。點做到？黐假眼睫毛梗係唔少得，Kaye話仲要喺畫眼線嘅時候拉長眼尾，就會有成熟感覺，胭脂用洋娃娃色，咁就可愛喇！<br><br>喺思雅化妝嘅同時，坐埋一邊等嘅Daniel頻頻打喊露，然後...製作組pan埋去影！Daniel好無奈咁話，「我最肉酸嗰陣你就影住我！」梗係啦，足以構成「激嬲女友的理由」！Daniel解釋話，「呢個係男仔等女仔嘅正常反應！」嗯...男士們，應該搵到共鳴！</p><p>終於輪到Daniel化妝喇！一般人都會以為男仔無乜嘢搞，好快化好，Daniel都唔例外，Kaye每做完一步，Daniel就問：「Done？」唔重要嘅問題，都重覆咗三次，動主播表妹都話，「你唔好咁急啦！」<br><br>當思雅同Daniel完成大變身，製作組都認為佢哋好合襯，可惜有人對2nd date猶疑，話愛情需要兩個字，究竟係乜？即刻去片！<br><br>主持、撰稿：何宛珊 (表妹)<br>攝影：馮峰、Neo、Sammy<br>後期：馮燊明<br>視覺設計：Cammie<br>編導：馮燊明<br>監製：仙<br><br>更多娛聞，喺晒《娛果》<br> http://fb.com/appledailyent </p></body></html>