<html><header><meta charset="utf-8"><title>陳偉霆搭上巴西索模？線索喺呢度…</title></header><body><h1>陳偉霆搭上巴西索模？線索喺呢度…</h1><p>係大鑊嘅……陳偉霆拍拖喎……傳。<br><br>女友是誰？巴西籍模特兒Bruna G Marth。<br><br>自從陳偉霆同阿Sa蔡卓妍分手之後，一度傳過新女係依家大陸紅到發紫嘅趙麗穎，但似乎……又唔係。<br><br>直至Bruna嘅出現。Bruna不時於上海工作，陳偉霆都係。但關於Bruna嘅資料，網上少得可憐。<br><br>Fine，有咩證據？其實係好捕風捉影嘅，就係因為，陳偉霆like咗Bruna ig其中一張身穿黑色褻衣嘅相。而Bruna，亦有follow陳偉霆嘅ig。兩個可能，一係，就係雙方因為對方外貌或性情吸引，所以互相follow；第二個可能係，根本就係識嘅。<br><br>但係，大家又諗下，當日城城郭富城同Moka方媛戀情曝光之前，咪又係俾傳媒發現城城狂follow 0靚模ig，就係咁，click中Moka？<br><br>講番Bruna，靠住陳偉霆嘅號召力——自從佢神秘一like呢個巴西籍索模之後，佢嘅fans馬上人肉起底，搵出兩人共通點，同交匯點喺邊。<br><br>其實好難，但還是找到了。包括，兩人嘅交匯點包括：<br><br>1.疑似玩同一隻狗狗，而且隻狗咁啱又叫Silver。<br><br>2.Bruna玩狗圖中，身邊人件外套，陳偉霆又有件。<br><br>3.Bruna另一張相裡面，有對男人腳，條褲，咁啱陳偉霆又有喎…<br><br>有網民就喺ig留言問Bruna係咪同陳偉霆拍拖，仲話「如果係，祝福你」，點解嘅？</p></body></html>