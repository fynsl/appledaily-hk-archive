<html><header><meta charset="utf-8"><title>豁出去演風塵女子周麗淇Dry慣　降要求等嫁</title></header><body><h1>豁出去演風塵女子<br>周麗淇Dry慣　降要求等嫁</h1><p>【《蘋果》專訪】周麗淇（Niki）最近在內地古裝劇《那年花開月正圓》首度挑戰春風十里戲院紅牌姑娘千紅一角，更奪得「文榮獎」最佳女配角。Niki日前接受本報專訪時，透露曾因風塵女子角色而欲拒演，後來導演游說才改變初衷：「我未來好想挑戰心理質素複雜角色，好想演反派、性格難分正反嗰類，以前一定唔敢接呢種角色，因為怕handle唔到，𠵱家有人生經歷同思想，多咗生活經驗，可以放入角色度。」</p><p>拍拖會停工</p><p>Niki現時單身，只寄情工作，她說：「人就係咁，當你冇得諗，咪focus喺工作，你見我有一排可能好懶散，就一定有『景轟』，我唔做嘢，一定係有拖拍，可能我個人就係咁，我會好focus一件事，唔鍾意分心。」被標籤為「黃金盛女」的她，已習慣dry的生活，她說：「好多朋友好錫我，見我做嘢辛苦，會煲湯畀我飲，叫我上去食飯，又或叫我出去介紹男仔畀我識。」</p><p>「冇需要雪卵」</p><p>對於感情，Niki相信緣份，提到擇偶條件，她笑言對方不一定要有錢或富豪，亦不會拒抗與圈中人拍拖，遇到合適對象，亦不排除閃嫁：「我已冇乜要求，之前有講要憑感覺，靚仔梗係好啦，呢個世界冇人唔鍾意靚仔靚女，情人眼裏出西施，當你覺得佢好，咁就乜嘢都靚，乜嘢都係有感覺先得，我以前話矮過我唔得嘅，𠵱家覺得平排，或者矮過我都得㗎。」Niki自言喜歡小朋友，希望婚後會有下一代，問到已屆38歲，會否考慮雪卵？她說：「我唔抗拒，唔反對人去做，但我未諗過，身邊都有朋友做，當買個保障，只係我暫時冇咁需要。」<br>採訪：陳杰<br>攝影：葉君海<br>髮型：羅可晴@La Mod Salon<br>化妝：Omix B<br>服裝提供：Lane Crawford<br>場地提供：旭逸雅捷酒店</p></body></html>