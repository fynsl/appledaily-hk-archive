<html><header><meta charset="utf-8"><title>【幾百蚊升級】AC3耳擴駁iPhone聽歌　試過返唔到轉頭</title></header><body><h1>【幾百蚊升級】AC3耳擴駁iPhone聽歌　試過返唔到轉頭</h1><p>全新旅遊專頁，即like籽想旅行：https://fb.com/travel.appleseed<br><br><br><br>dBMAGIX不久前在港推出兩款Lightning頭手機耳擴，定價都只是幾百元，適合iPhone用家用來提升音質。兩款手機耳擴分別是長笛形設計的AC3，以及提供多一個Lightning端子作充電用的AC1S，兩者規格都是一樣，內置32bit/384kHz解碼芯片，輸出功率亦是30mW，一插入iPhone再接上耳機就即刻可用。除了推得起入耳式耳機外，連一般大耳牛耳機都推得起。</p><p>記者試用AC3前都有少少擔心，其體積唔比iPhone原裝Lightning至3.5mm耳機轉換器大幾多，音效提升幅度應有限。初次試用時真的跟原裝轉換器分別好少，只約略比以前聽得多少少低頻部份，唔通就係咁？</p><p>原來是記者忘記了安裝專用手機應用程式SoundWise，安裝及啟用後可作兩級調校（Boost及Full Boost）。先以Boost模式配上Apple Music內的《Hotel California》一試，音場即時擴闊了，樂器跟人聲的分離感亦有顯著提升，當啟用Full Boost後效果更明顯，用完後絕對返唔到轉頭。<br><br>dBMAGIX AC3／AC1S<br>頻率響應：20-20kHz<br>最大輸出：30mW@32ohm<br>售價：$580（AC3）、$780（AC1S）<br><br>記者：布偉倫<br>攝影：周芝瑩</p></body></html>