<html><header><meta charset="utf-8"><title>梁國雄籲港人勿再分化「中共吹我哋唔脹」</title></header><body><h1>梁國雄籲港人勿再分化<br>「中共吹我哋唔脹」</h1><p>【2017大事回顧：風雲人物系列之三】<br>【本報訊】香港這一年，4名民主派立法會議員遭政府入稟法院褫奪議員資格。其中3人是立會新丁，上任大半年被DQ，姚松炎笑看面對，深信將來回望過去一年，「必然係香港民主運動轉捩點」；離開議會的劉小麗重返街頭論政，發現打壓再壞也不過如此，「我哋冇乜嘢輸」；還有羅冠聰，已作了入獄的最壞打算，但信念未改，仍希望改變香港。<br>被褫奪了議席但沒輸掉民心，誠如「老鬼」梁國雄所言，每次選舉中共都要輸，所以他從沒心死，也寄語香港人毋須悲觀，只要明年重奪議席，中共就會再輸多次，「吹我哋唔脹！」</p><p>「今年過得特別快」，這句話梁國雄講了幾次，「因為議題不斷轉」，出自他口，恰如其份。除了被DQ，還有被控公職人員失當罪、向習近平示威被捕等，都跟他有關。今年初他宣佈參選特首，力阻泛民造王，更遭同路人責難，「真係好唔得閒」。他說，過去一年中共撕爛塊面的瘋狂打壓也不過如此，「吹我哋唔脹」，香港人毋須悲觀，「最慘就係自己屈服」。<br>這一年確實太多事情發生，也沒多少人記得梁國雄曾奪逾兩萬個公民提名支持參選特首，但都過眼雲煙。他說，宣佈參選後遭不少朋友責難、疏遠，但倒沒所謂，因由始至終，他參選是實踐公民提名，阻止民主300+支持建制派候選人，包括前財政司司長曾俊華。最終林鄭月娥當選，他形容泛民如夢初醒，不知所措。</p><p>「香港人係輸心淡」</p><p>被DQ這半年，少了傳媒找他。記者經他提起，才察覺立法會少了人罵共產黨，「共產黨係拉一派打一派，先打獨立、本土，跟住打激進泛民，咁同泛民主流就好易傾，冇晒牽制」。政治局勢劇變自去年9月立法會選舉開始，「2014年香港人遭受咁大挫折、分裂，佢（中共）都輸」；老羞成怒，釋法治港，「將可以談判嘅泛民主派以外力量，打散佢、摧毀佢」。<br>社民連總部有塊白板，寫上9宗官司，明年1月審訊。梁國雄說，今天的中共財大氣粗，早已視香港如囊中物，不惜撕爛塊面打壓，「共產黨最大能量都係做到咁」，依然動搖不了民心，「香港人未變心，係輸心淡」，但毋須太過悲觀，「因為對手係全世界最強大、最無恥、最有錢」，也不應妄自菲薄，因為每次選舉，中共都要輸，「香港呢20年算係咁，吹我哋唔脹」。<br></p><p>輸補選如將民意拱手相讓</p><p>6名議員被DQ，有人質疑立法會已死，「其實係議會外嘅消頹，令議會內消頹」。梁預期，未來港人面對進一步打壓，如23條立法，「再搞分化係冇意思」；同時要防止倒退，「如果6個（補選議席）都攞唔番，咁仲講乜呢？」補選輸了就如將民意拱手相讓，「共產黨一定咁樣解讀民意，希望大家識投票啦，有時忍痛含淚都要喇」。<br>梁國雄說，泛民在今年特首選舉中已經虛耗太多，不能再被所謂「民意」牽着走，尤其網上輿論，不知孰真孰假，「只要有人喺facebook造一個勢出嚟，民主派就要response（回應）。我夠成日俾人話滅黨，滅咗咁耐都未滅到」。他又告誡泛民要痛定思痛，不能再如昔日「大支嘢」，以為振臂一呼就能動員群眾力量，「𠵱家冇咗，咪重新落番街做嘢囉」。<br>■記者王家文</p></body></html>