<html><header><meta charset="utf-8"><title>朱偉聰母：因上庭探監更了解個仔</title></header><body><h1>朱偉聰母：因上庭探監更了解個仔</h1><p>抗爭中，社運明星總特別受關注，但被遺忘的名字其實更多，Lily的兒子朱偉聰，是其中之一。因為反對新界東北發展衝擊立法會，患有遺傳病「克魯松氏症候群」（Crouzon Syndrome）導致外貌異於常人的聰仔，被重判13個月。22歲的他，是案中最年輕的在囚者，也是未有申請保釋的5名社運人士之一。「以前問親佢，都係話得㗎喇，講你都唔明」，早於兒子就讀幼稚園時已離婚，轉交外婆撫養，朱媽媽直言與兒子關係既親且疏，過去半年，因為上庭因為探監，與兒子的朋友接觸多了，讓她有更多機會了解愛兒。</p><p>「話佢哋廢，咁我咪仲廢？」</p><p>克魯松氏症候群患者，頭骨比一般嬰兒生長得快，太快埋合會影響腦部發育。Lily說聰仔兩歲前做過兩次開腦手術，死過翻生，但氣管就較常人窄，夜晚睡覺不順，就要協助呼吸。「如果要戴呼吸機，就要搬去監獄嘅病房，我知佢唔想。所以都會擔心，惟有叫佢有乜唔舒服，一定要同人講，唔好收收埋埋」。生於單親家庭，小時候病痛特別多的朱偉聰跟外婆住。做成衣工作的朱媽媽說，以前兩母子見面不多，現在隔着監獄玻璃窗迫着面對面說話，母子倆反而比以前說得多。<br>「喺監獄見面都係傾啲輕鬆嘅話題，講吓呢排有乜新聞，問佢着得暖唔暖呀咁」。探監的日用品有嚴格限制，毛巾指定要「祝君早安」、底褲只限3條，朱媽媽說盲摸摸，也會請教兒子的朋友幫忙照應。「佢咁大個人，有自己嘅諗法，朋友或者真係比我更了解佢……我自細就唔係同佢一齊生活，你唔支持，佢對你只會更加抗拒」。像無數關心社會的年輕人，2012年反國教，是朱偉聰的政治啟蒙，由加入學民思潮，在公民廣場過夜，到反新界東北發展、傘運期間長期留守佔領區，越走越前。<br>朱媽媽自言和大部份香港人一樣，會疑問「新界東北發展關我乜事」，但她知道，這是窺視兒子的窗口。「真係會留意多咗，佢唔同你講，你就睇新聞，自己上網搵啲片嚟睇」。在人馬雜踏的光影中，尋找兒子的身影，成了她的習慣。「我嘅底線係唔好做壞事，佢做咁多嘢，都係因為鍾意呢個地方，將來嘅世界都係佢哋嘅，我哋呢一代做過咩？只係搵食，如果話佢哋廢，咁我自己咪仲廢？」<br>中學畢業後，朱偉聰在港專讀社工，後來轉到嶺大，朱媽媽說對兒子的內心世界了解不多，但一直信任他的為人和參與抗爭的出發點。只是，傘運後政府大清算，警察上門拉人，確實嚇壞了同住的外婆。「我媽叫我勸佢唔好搞，你冇名氣，唔係黃之鋒，坐監都冇人會理你」。所以當8月20日大遊行，大批市民上街聲援，她看到兒子也是關注名單之一，深感安慰：「我哋呢代人經歷過六四，嗰時啲大學生做咗好多嘢，犧牲應有嘅享受同生活，你可以話最終冇成果，但確實喚醒咗好多人」。<br></p><p>嚴敏華：重遇戰友恍如隔世
</p><p>除了朱偉聰，另一在東北案中被判監的嚴敏華，亦選擇不保釋，她在獄中所寫的「家書」中就解釋，擔心上訴失敗後要再入獄「找數」，屆時或要拖到2019年才服刑完畢。她稱上月在法庭再見到12位同案同志，感覺恍如隔世，亦聽到法庭外傳入的聲音，多謝庭內庭外的支持者，「上囚車來時是陰雨綿綿，返監獄時卻是彩雲相送，猶如你們的心意，美麗、動人」。<br>嚴敏華上月底分別寄信給媽媽和戰友，她憶述上月14日出席上訴庭，法庭處理東北案上訴至終審法院的申請。她當日清晨6時便收到通知，要執拾細軟上庭，惟有狼狽將所有家當帶走，包括用獄中工錢購買的30多包餅乾零食，還有10本書和464張信件。她自嘲上囚車時，自己雙手鎖上手扣又要拖着裝滿家當的大膠袋，有種周星馳電影的感覺。<br>嚴在法庭重見東北案12人，她慨嘆：「真是恍如隔世！即使坐在犯人欄後，亦感到撲面而來的熱情！」她與戰友聊天，例如周豁然分享囚友會一邊唱歌、一邊跳大媽舞，何潔泓的囚友則較多安靜看書。「我自己都不知道，原本是如此思念各位。」她指短暫離開監獄似放風，身體很累，心情卻很高興，但覺彩雲相送，感覺既美麗又動人。<br>■記者呂麗嬋、潘柏林</p></body></html>