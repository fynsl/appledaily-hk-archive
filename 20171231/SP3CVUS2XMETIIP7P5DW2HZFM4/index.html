<html><header><meta charset="utf-8"><title>綾瀨遙孖廣瀨鈴屬555萬最高身價新垣結衣一年酬勞幾多?</title></header><body><h1>綾瀨遙孖廣瀨鈴屬555萬最高身價<br>新垣結衣一年酬勞幾多?</h1><p>日本今年嘅廣告天后係有15個廣告喺手嘅混血女星Rola，排第二位係有14個廣告合約嘅廣瀨鈴，有村架純就排第三，佢總共有11個廣告合約，不過廣告多唔代表身價高，雜誌《女性自身》就公開咗一眾女星廣告價，最高係綾瀨遙嘅8,000萬日圓（近555萬港元）一年嘅代言人酬勞，而近年密密做廣瀨鈴亦與綾瀨遙同一級數。<br><br>綾瀨遙近年影視作品成績一般，靠人氣劇《太太要小心對待》總算挽回聲勢，而佢於廣告界仍然穩佔阿姐級，以8,000萬日圓身價排第一位，而廣瀨鈴近年電影一部接一部，靠健康可愛形象贏得廣告商歡心。<br><br>至於有村純架、新垣結衣同宮崎葵都同樣係7,000萬日圓（近485萬港元）酬勞級數，其中有村架純靠晨早劇《雛鳥》進一步吸納支持者，至於新垣結衣繼去年《逃跑雖可恥但有用》創下另一事業高峯之後，今年又有人氣劇《Code Blue 3》同《乒乓情人夢》維持高人氣。<br><br>女星廣告新酬排名如下：<br><br>綾瀨遙：555萬港元<br>廣瀨鈴：555萬港元<br>有村架純：485萬港元<br>宮崎葵：485萬港元<br>新垣結衣：485萬港元<br>上戶彩：381萬港元<br>長澤正美：381萬港元<br>深田恭子：381萬港元<br>桐谷美玲：346萬港元<br>北川景子：346萬港元<br>Rola：277萬港元<br>石原聰美：277萬港元<br>佐佐木希：277萬港元<br>高畑充希：242萬港元<br>吉田美：208萬港元<br>川口春奈:208萬港元<br>武井咲:208萬港元<br>吉岡里帆:208萬港元<br>菜菜緒:138萬港元<br>波瑠：138萬港元</p></body></html>