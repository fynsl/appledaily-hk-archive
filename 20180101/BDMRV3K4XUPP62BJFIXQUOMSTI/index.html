<html><header><meta charset="utf-8"><title>【馮仁昭四圍超】汪峰當章子怡女咁湊</title></header><body><h1>【馮仁昭四圍超】汪峰當章子怡女咁湊</h1><p>汪峰日前喺內地節目向老婆章子怡（小圖）示愛，公開兩人喺一齊嘅原因：「特別簡單，我除了愛她，她是和我平等的，我和她是夫妻，我更多的時候，把她看作我的女兒。」汪峰只係比章子怡大8歲，估唔到會當老婆係囡囡；而前日汪峰參加湖南衛視跨年演唱會，章子怡特登帶女兒醒醒同繼女「小蘋果」到長沙探班，汪峰去機場接三母女，十分溫馨。<br>撰文：馮仁昭</p></body></html>