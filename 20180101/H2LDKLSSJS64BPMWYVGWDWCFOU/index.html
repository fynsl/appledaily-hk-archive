<html><header><meta charset="utf-8"><title>【馮仁昭四圍超】葉家寶心儀林鄭做嘉賓</title></header><body><h1>【馮仁昭四圍超】葉家寶心儀林鄭做嘉賓</h1><p>葉家寶噚日以創世電視總監身份，同魏秋樺喺旺角參與花車巡遊，為創世電視宣傳，家寶透露未來有不同類型嘅節目，當中想邀請政商界人物，擔任清淡節目嘉賓，會唔會邀請特首林鄭月娥？佢話：「希望可以請到啦，因為特首都係天主教徒。」家寶仲透露尹天照同張文慈將參演一部有關神蹟奇事嘅網劇《逆天行者》，預計會喺農曆新年前後開拍。<br>撰文：馮仁昭</p></body></html>