<html><header><meta charset="utf-8"><title>【勢成大熱】愛駒爭三戰三勝！馬主卻預告冇份拉頭馬</title></header><body><h1>【勢成大熱】<br>愛駒爭三戰三勝！馬主卻預告冇份拉頭馬</h1><p>練馬師蔡約翰每季例可炮製幾匹明星馬，在服役頭幾仗保持不敗，最新就包括「旺蝦王」、「以奇用兵」等。<br><br>其中「以奇用兵」將於元旦日再出，角逐第八場三班田草1400米，繼續由好拍檔雷神莫雷拉操刀，力爭三戰全勝，備受馬迷注目。<br><br>不過，就算「以奇用兵」能延續佳績，馬主陳國聰亦沒機會拉頭馬，因為他目前正身處加拿大與家人渡假，無法入場為愛駒打氣。陳國聰說：「『以奇用兵』元旦日上陣，日前我仍在香港時，我有去馬房探望牠，馬兒很開心，狀態仍甚勇銳，最近牠由莫雷拉試閘勝出，試完閘雷神都話好滿意牠的狀態，今仗抽12檔，都要考些少際遇，希望屆時捧此駒場的馬迷可以贏到錢啦。」<br><br>「以奇用兵」跑兩仗均贏兩馬位，例牌彈甩對手，上仗初上三班已無敵，今次留居三班，加至只負122磅仍甚輕鬆，相信縱使排12檔，爭勝阻力仍不大。</p></body></html>