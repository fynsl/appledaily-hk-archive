<html><header><meta charset="utf-8"><title>成勛留港夜蒲見識</title></header><body><h1>成勛留港夜蒲見識</h1><p>韓國男星成勛前晚與王君馨、吳業坤、岑麗香和張秀文等出席上水廣場倒數活動。成勛接受訪問時謂會留港多日，希望去夜店見識，他說：「韓國呢個時候好凍，嚟到香港呢個咁溫暖嘅地方，感覺真好！」成勛又指自己不太喜歡影相，但會盡量滿足fans要求。獲老公撐場的王君馨於活動前受訪表示，有機會跟成勛貼面擺pose又興奮又擔心，她說：「死啦，唔知老公見唔見到，會唔會嬲。」<br>坤哥被張秀文、朱千雪和香香等包圍合照時，反白眼扮興奮，他笑指2017年已用盡桃花quota，希望新一年不要再有緋聞。對於林師傑向歐陽巧瑩求婚成功，坤哥說：「希望出年都可以搵番個女朋友啦。」<br>採訪、攝影：曹家誠</p></body></html>