<html><header><meta charset="utf-8"><title>拒絕移民　「輸咗都起碼盡咗力」</title></header><body><h1>拒絕移民　「輸咗都起碼盡咗力」</h1><p>【本報訊】雖然民主派早前在建制派閹割《議事規則》一役，未能動員大批巿民反對，但當時連日在立法會外紮營抗議的許智峯，卻有另一番體會。</p><p>不認同過激令巿民冷淡</p><p>許指，抗議期間除有巿民主動煲湯到場打氣，其後更收到出任議員至今首批親筆感謝信，多謝他出力捍衞一國兩制、高度自治，「雖然集會巿民唔多，但都有巿民來信；信係好大誠意嘅表示，我收到好開心、好振奮，我會親自回信」。<br>許智峯不認同有學者指巿民集會反應冷淡，是由於過去民主派行動過激，認為主因是2003年7.1大遊行後有官員問責下台，之後大批港人參與傘運，始終未能落實普選，令巿民有強烈無力感，「我相信香港人冇瞓着，不過佢哋務實，真係出嚟（表態）有用時，佢哋會一次過出嚟，我相信巿民係記住喺心」。<br>面對政治寒冬，許智峯的親友都擔心他會因抗爭入獄，又或因政治檢控面臨破產，不乏勸他移民的聲音，但被許拒絕：「連我哋對香港最有感情、或者喺呢個時刻有議席、最有影響力嘅人，都放棄走咗去，我覺得不負責任，亦好違反自己良心，我要喺度講應該要講嘅嘢，守住香港最基本的自由價值。到我真係輸咗都好，起碼我都盡咗力。」<br>本身是一子一女之父的許稱，任內主力關注教育和環保問題，亦希望爭取政府做好單車代步的配套和規管，他便經常踩單車往返金鐘立法會和位於中上環的中西區區議會，採訪當日他便在立法會議員辦事處內為單車泵氣。<br>■記者林俊謙</p></body></html>