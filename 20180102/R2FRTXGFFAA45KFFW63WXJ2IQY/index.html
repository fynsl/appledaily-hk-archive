<html><header><meta charset="utf-8"><title>2018報喜　馬國明心穎今生第一次袁文傑擇婚期　翠翠再有喜</title></header><body><h1>2018報喜　馬國明心穎今生第一次<br>袁文傑擇婚期　翠翠再有喜</h1><p>踏入2018年娛樂圈喜事重重，去年4月葉翠翠才誕下囝囝，昨日她宣佈再度懷孕三個月；袁文傑前晚與女友張潔蓮出席倒數活動時，預告農曆新年會宣佈婚訊：「我哋都有啲打算，唔想屋企人等得太耐。」同場的黃翠如被問何時嫁蕭正楠時笑說：「我諗吓，睇吓佢表現點先。」馬國明與黃心穎首以情侶檔亮相倒數活動，心穎獻唱時，馬國明更在台邊甜笑支持。</p><p>踏入新一年，袁文傑前晚亦預告將迎娶女友張潔蓮（Jackeline），令娛圈新一年喜事浪接浪。去年憑劇集《不懂撒嬌的女人》游生角色而人氣急升的袁文傑，前晚與女友出席將軍澳除夕倒數活動，同場還有三對情侶，分別是蕭正楠與黃翠如、袁偉豪與張寶兒、羅天宇與湯洛雯。記者問袁文傑跟女友拍拖七年有甚麼大計？他預告快將有喜訊：「其實我哋都有啲打算，應該會好快可以向大家公佈，主要唔想屋企人等得太耐，希望佢哋又放心，大家又開心，我想喺農曆新年前能夠有啲答案！」<br>同場蕭正楠與黃翠如被追問婚期，翠如說：「又講求婚？都已經講咗一年！我諗吓，睇吓佢表現點先。」曾彈女友廚藝的蕭正楠，日前在社交網上貼一張太陽蛋相片說「老懷安慰」，蕭正楠前晚解釋：「今次隻蛋真係嗒得杯落，嗰日我好趕時間返工，突然間有一隻好完整嘅蛋拎咗出嚟，好感慨，真係唔捨得食，我想鑲起佢！」冧得翠如笑笑口望住男友。</p><p>送女友返歸</p><p>另一對情侶馬國明與黃心穎，前晚在馬𩣑山首次以情侶檔出席倒數活動，同場還有謝東閔、朱智賢、李佳芯和陳自瑤。雖然馬國明和心穎多次被發現拍拖睇戲，但仍表示在了解中，馬國明笑謂：「睇戲時冇了解冇拖手。」心穎台上獻唱《至少還有你》兩度入錯歌，她尷尬得向觀眾道歉，但心穎重唱期間，馬國明在台邊甜笑支持，結果令心穎第三度重唱時有不錯表現。完騷後，馬國明駕車接載心穎返回鯉魚門寓所，十分體貼。<br>採訪：黃曉妍、盧妹、唐琛悠<br>攝影：陳俊強、仇志德、徐錦池、孔志豪</p></body></html>