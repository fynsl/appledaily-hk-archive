<html><header><meta charset="utf-8"><title>【飲食籽】50年豆品廠的情意結　冇錢賺都要做豆卜</title></header><body><h1>【飲食籽】50年豆品廠的情意結　冇錢賺都要做豆卜</h1><p>【飲食籽：識飲惜食】<br>深水埗公和荳品廠是市區少數自家製作豆卜的豆品廠，豆卜工序多又不能多賺錢。「豆卜唔係鮑參翅肚，賣唔到貴價錢。豆卜加價唔多，但原材料就不斷加價，做豆卜都係我同爸爸嘅情意結，唔係可以獲取好大利潤嘅產品，只係想保留番呢種風味。」店舖負責人，亦是豆品廠第四代傳人蘇意霞小姐說。</p><p>老店堅持每晚用石磨，生磨黃豆三至四小時成生豆漿；亦堅持用傳熱快、受熱較均勻的銅鍋來煲豆漿，蘇小姐說，手製銅鍋師傅唔多，花了五位數字於本港碩果僅存的「炳記銅器」打造。<br>所有豆製品不留過夜。曾有客人到訪，想一次過買十多支豆漿回家中雪藏，待日後飲用，蘇小姐只賣兩支，不想客人冒變壞的風險，「一來我哋冇防腐劑，二來我唔知道客人屋企路程遠唔遠，做少啲生意好過。」她更指由於並非高檔食材，普遍的豆製品價錢十多元就有交易，相當親民，寧願以量取勝，也不賣太貴，增加客人負擔。</p><p>公和荳品廠<br>深水埗北河街118號地下<br><br>記者：吳業紅<br>攝影：伍慶泉<br>編輯：陳慧玲</p></body></html>