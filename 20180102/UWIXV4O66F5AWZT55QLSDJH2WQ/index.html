<html><header><meta charset="utf-8"><title>【唔見血唔係武術？】高伯新久休復出馬　付出血的代價取勝</title></header><body><h1>【唔見血唔係武術？】<br>高伯新久休復出馬　付出血的代價取勝</h1><p>2018伊始，今午（1日）沙田馬場元旦賽馬日生生猛猛，頭三場全由13或3號馬勝出，當中包括於第三場四班1400米爆冷開齋的3號馬「武術冠軍」。此駒隸屬高伯新馬房，由23歲騎師史卓豐爆出110.5元冷Win，組合獨贏A1派23.5元。<br><br>五歲馬「武術冠軍」過去每次上陣均有多項配備在身，卻逢出例輸。由前季出道至今午賽前為止，13戰僅獲一季冇贏過，而且傷患紀錄不少，例如左前蹄球節軟骨下骨受傷、右前腿不良於行等，情況極不理想。<br><br>「武術冠軍」今仗乃休息約半年後季內初出，用番上季騎兩次均三甲不入的史卓豐，調整出賽配備，除頭罩、除眼罩並首次綁脷參賽，沿途留住跑居中，末段從外叠推進，及時追過直路一度走甩幾個馬位的「超凡夢想」先過終點，險勝一頭位，從而打開服役勝利之門。<br><br>不過，正因為綁脷關係，未知是否綁得太緊，「武術冠軍」似割傷了，賽後口部滲血，贏馬可謂代價不少。「武術冠軍」帶俾史卓豐與高伯新季內第四場合作頭馬。呢對外籍騎練季內合作暫齋贏田草，泥地及谷中皆未攜手勝出。<br><br>第三場二至四名分別為「超凡夢想」、「帝勝之星」及「佳運喜」，四重彩派四萬七千幾。</p></body></html>