<html><header><meta charset="utf-8"><title>【馮仁昭四圍超】王菲食煙唔見肚</title></header><body><h1>【馮仁昭四圍超】王菲食煙唔見肚</h1><p>48歲嘅王菲同謝霆鋒復合三年幾，早排內地傳媒瘋傳阿菲有咗，不過睇身材就一啲都唔覺。<br>噚日有網民將阿菲同一大班朋友開P慶祝元旦嘅相放上微博，有網民就憑住呢張相嘅一啲蛛絲馬迹，認為阿菲應該唔係有喜。事關着住一件針織衫嘅阿菲依然咁瘦，挨住梳化度亦唔見肚凸凸，而最關鍵嘅係佢前面張枱有包煙，如果真係陀B，阿菲又點會仲食煙呢？<br>撰文：馮仁昭</p></body></html>