<html><header><meta charset="utf-8"><title>英超攻略：槍手鬥Big 6例腳軟捧藍軍揚威打吡 - 牽牛</title></header><body><h1>英超攻略：槍手鬥Big 6例腳軟<br>捧藍軍揚威打吡 - 牽牛</h1><p>周三英超爆發倫敦打吡戰，由阿仙奴主場對車路士；兩連勝的車仔，本輪前已取代曼聯成為最接近曼城的球隊，火力亦強，以兵工廠今季面對Big 6仍然輸多贏少，休息時間亦較車仔短，平手盤必取車路士。<br>文：牽牛</p><p>曼城雖然在去年最後一戰悶和水晶宮失分，連勝18場聯賽走勢告終，不過仍已放離一眾對手，本輪前車路士落後14分排次席，亦是藍戰士今季排名新高。</p><p>輪換奏效守力提升</p><p>車仔上季能取英超冠軍，領隊干地有賴一個極少變動的陣容，但今季增加了歐聯戰線，亦不容干地故步自封，特別在聖誕新年快車期，他也作出不同程度變陣，巴西中場韋利安漸受重用，與夏薩特輪流正選，就算中鋒艾華路莫拉達近期腳風不及季初，不過仍然是前線尖刀。<br>不論車仔由摩連奴或是干地領軍，能成為冠軍也是靠防守，無疑因應主力離隊及傷兵問題，車仔季初失球問題嚴重，不過近期已有明顯改善，近五場聯賽只失一球，亦換來四勝一和的佳績，就算仍有中堅大衛雷斯缺陣，但以今季作客前列對手包括熱刺及利物浦，能取得一勝一和的不敗成績，兩場亦只各失一球，今仗無懼到訪阿仙奴。<br>兵工廠周日遭西布朗逼和1:1，休息時間比車路士少一天，體能已經較為輸蝕，球隊傷兵問題亦嚴重，哥斯尼及哥拉辛拿斯上仗半場傷出，基奧特及艾朗藍斯等亦缺陣，奧斯爾對西布朗一戰未有上陣，今仗亦上陣成疑，令領隊雲格變陣空間減少。</p><p>槍手傷兵多軍心不穩</p><p>此外，一月轉會市場重開，兵工廠主力前鋒阿歷斯山齊士又傳來有意轉投曼城，無疑這位智利國腳腳風甚順，但如果再因轉會新聞影響與領隊及隊友間的關係，對兵工廠絕對是百害而無一利。<br>阿仙奴近季在英超爭霸，以及上季連爭前四都處於下風，原因在於兩強交鋒中，球隊欠缺爭勝決心令戰績平平，阿仙奴今季情況未有改善，開季至今與Big 6六場交手中得一勝兩和三負，只曾擊敗熱刺，主場亦不敵曼聯。球隊近期防線表現不穩，已連續三場有失，對水晶宮也要失兩球，就算首循環曾作客悶和車仔0:0，今仗有主場之利也不值憧憬。</p></body></html>