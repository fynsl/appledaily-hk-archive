<html><header><meta charset="utf-8"><title>【改咩名好？】有份幫阿仔剪臍帶！家俊爸爸笑住做訪問</title></header><body><h1>【改咩名好？】有份幫阿仔剪臍帶！<br>家俊爸爸笑住做訪問</h1><p>華將一哥梁家俊在元旦（1日）升呢做爸爸，梁太阿Kit李潔瑩當日早上入院剖腹，順利誕下兩夫婦首個愛情結晶品，而小家俊健康健康地降臨，出生時重7.6磅。<br><br>梁家俊收操時說：「睇住兒子出世，真係好開心。現時最緊要係母子平安，BB出世後都很健康，好大隻。醫生為BB檢驗過，各方面都冇問題。我收工後立即回醫院，探望太太和BB。」<br><br>「BB暫時仍未改名，我們遲些少才會咁做，並不急。太太是開刀的，目前仍在醫院休養，她會留院幾天，待一切穩定後，才會出院。」<br><br>梁家俊又透露，自己有入產房為孩子剪臍帶，是難忘的經歷。他說：「我唔驚（血），呢個感覺幾開心，幾正！我有抱過BB，率先享受親子時間。與BB接觸時，他有張開眼睛，一切都覺得好開心。」</p></body></html>