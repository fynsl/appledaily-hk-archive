<html><header><meta charset="utf-8"><title>【馮仁昭四圍超】徐若瑄陪父走最後一程</title></header><body><h1>【馮仁昭四圍超】徐若瑄陪父走最後一程</h1><p>台灣女歌手徐若瑄（Vivian）係圈中出名嘅孝順女，雖然小時候父母已經離婚，但佢同爸爸嘅感情一直唔錯，不過踏入2018年卻傳來一個不幸嘅消息，徐爸爸喺元旦清晨於台大醫院病逝，享年64歲。<br>有報道話09年徐若瑄為咗醫治肝硬化嘅爸爸，花費接近千萬新台幣（約268萬港元）安排爸爸到內地換肝，不過因為徐爸爸一直食藥控制排斥反應，無奈因為藥物造成抵抗力唔好，加上患感冒引起併發症，最後延至前日凌晨不治。徐若瑄經理人前日證實徐爸爸嘅死訊，佢話：「是今天凌晨走的，Vivian前兩天就回來了，家人都陪在身邊，這幾天先處理後事。」</p><p>縮短旅程返台</p><p>徐若瑄同老公一家人，呢幾日原本喺北海道過聖誕同新年，但因為徐爸爸感冒引發併發症，所以提前趕返台灣，徐若瑄經理人話：「她爸爸做過換肝手術，一直有吃藥，又要洗腎，身體一直不好，但他們徐家子女都很孝順和關心爸爸，Vivian回台灣也都會去看爸爸、吃飯甚麼的，互動一直很好。」又感嘆指Vivian此時此刻非常傷心。<br>撰文：馮仁昭</p></body></html>