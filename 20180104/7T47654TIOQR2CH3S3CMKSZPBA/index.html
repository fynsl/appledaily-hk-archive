<html><header><meta charset="utf-8"><title>一路一帶：小心買樓陷阱 - 斯郎</title></header><body><h1>一路一帶：小心買樓陷阱 - 斯郎</h1><p>2018年股市紅盤高收，樓市亦都不停挑戰新高，沙田第一城、淘大花圍等地鐵站盤完全未見頂。筆者很多朋友都踏入置業年份，因應各人需要，有的專攻舊樓，貪間隔見使，呎價低；有的首期少，焗住買新樓，用新成數上車；有的鍾情村屋，貪夠大，環境舒適，不過買二手盤及村屋，切忌誤墮置業陷阱。<br><br>香港村屋及丁權，是歷史遺留下來的問題，村屋優點很多，除了價錢平，更冇分層單位咁密集，其他都不用詳說，但正所謂一分錢一分貨，村屋缺點同樣多，地契及業權問題已經夠煩，村落路權誰屬同樣會困擾所有居民。筆者曾跟進過西貢某個大村，當年政府還興建馬路，向其中一名業主借契，在其土地邊上，借用一少塊地建馬路，那一小塊地不能建屋，又不足以興建花園，政府出錢修路，原業主當然樂意借出土地。<br><br>不過事隔廿年後，業權轉折落咗家鄉第三代手中，新業主為了爭取成為村中祠堂話事人，掌管祠堂基金數百萬權益，竟不惜行使「業權」，將村中唯一的通道，在自己地契範圍內合法封起，阻擋車輛出入，受影響住戶及車輛佔全村接近一半，影響力驚人。警察、消防及地政署多次出手調停，皆無功而還，事件至今仍未有解決方案，租客忍到租約期滿，可以拍拍屁股走人，原居民亦不會隨便搬走，但區外非原居民新買村屋就中個大伏。<br><br>政府去年修改漏洞，杜絕一約多項物業交易，阻止避稅，最近沙田第一城便有買家中招，買連兩個天台單位，因附多於一個契約，要交多15%辣稅，結果買家不惜撻訂。村屋同樣會有一約多份業權問題，例如你買全幢村屋，究竟係3份業權還是1份業權呢？二手舊樓，亦有斜坡的潛在維修費用，筆者並非鼓吹購買新樓，新樓亦有高成數按揭陷阱，但目前港人盲搶樓的情況，置業的朋友更加需要小心，買樓並唔係買衫，需要深思熟慮，別讓樓市熾熱氣氛沖昏頭腦。<br><br>斯郎<br> https://fb.com/oneroadonebelt/ </p></body></html>