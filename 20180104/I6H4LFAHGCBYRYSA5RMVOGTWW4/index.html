<html><header><meta charset="utf-8"><title>城大生孖智障生戰渣馬10K賽</title></header><body><h1>城大生孖智障生戰渣馬10K賽</h1><p>【本報訊】特殊學校學生與城大學生將以雙人跑形式參加本月21號的渣打馬拉松。特殊學校天保民學校的輕度智障學生與城大師生合作，兩校組成14對跑手參加10公里賽事，透過伴跑練習互相學習，不再是個人鬥快形式參加馬拉松。有份參與賽事的城大學生阮永豐指雙人跑和個人跑是兩回事，「望住對方咁堅持，會自己諗點解我唔得，就係令人每次克服難關嘅要點，唔係求跑得快」。</p><p>「目標係互相進步激勵」
</p><p>阮永豐及王俊康皆是城大商業及管理學系城大學生，二人本身是運動健將，今次是首次參加馬拉松雙人跑，天保民學校中六學生萬卓文及陳樂男則由2014年成為學校長跑隊成員，今年同樣首次參加渣馬「雙人跑」。<br>「一開始擔心要照顧佢哋，但原來佢哋嘅堅持力唔比我哋差，所有事都處理到」，阮永豐將會與萬卓文拍檔雙人跑，阮指今次不是求跑得快，而是要合作得好，「唔會擔心雙人跑拖累跑得慢，因為要快的話，大把機會，今次想同拍檔共同完成」。<br>王俊康則與陳樂男組成另一隊參賽，王表示「一個人跑係追時間，雙人跑係完全不同嘅目標，目標係互相進步，點樣喺過程中激勵對方，已唔再只係為咗完成賽事」。<br>城大代表團籌委會聯席主席周日光指，雙人跑新合作是想趁機讓城大學生透過活動學懂幫助別人，兩校學生亦可在「夾跑」時，各自學懂與智障或健全人士相處，不再只集中於個人的勝敗得失。<br>天保民學校校長陳雅麗深信特殊教育不可局限於學校之內，因此14名輕度智障的學生將會參與今年的渣打馬拉松，望馬拉松能提升學生自信心及社交能力。<br>■記者梁佩珊</p></body></html>