<html><header><meta charset="utf-8"><title>臨時甩底老竇80大壽洗米華馬爾代夫　同Mandy四母子玩沙</title></header><body><h1>臨時甩底老竇80大壽<br>洗米華馬爾代夫　同Mandy四母子玩沙</h1><p>【爆相爆片】每逢大節日，周焯華（洗米華）都要施分身術陪兩頭住家，剛過去的聖誕假期，先與老婆陳慧玲及周家去新西蘭，才到馬爾代夫會合女友Mandy Lieu四母子。原本洗米華在新西蘭留至平安夜，為父親慶祝80大壽，不過他最後甩底未有與父親慶祝，已趕去馬爾代夫「箍實」Mandy及抱仔女過熱辣辣聖誕！</p><p>太陽娛樂文化老闆周焯華與老婆陳慧玲及女友Mandy Lieu的三角關係糾纏了足足四年，進擊的Mandy為洗米華三年抱三，細女於去年9月出世，二人共育有一子兩女。洗米華要享齊人之福，當然頻頻做空中飛人，穿梭澳門和倫敦兩地施展「分身術」。</p><p>抱小孩攞禮物</p><p>上月聖誕期間，洗米華先與周家上下包括父親、胞姊、洗米嫂三母女及大仔周柏豪，全家總動員去新西蘭過佳節及為父親搞80大壽，但洗米華卻將聖誕節正日留給Mandy，不過今次就不用去倫敦，而是去馬爾代夫過熱辣辣聖誕。<br>日前讀者鍾小姐透過「爆相爆片」目擊二人再加三個小朋友在馬爾代夫旅遊：「嗰日係聖誕節，我朋友喺馬爾代夫嘅The St. Regis Maldives Vommuli Resort見到佢哋，同行嘅有外國朋友，兼且有三個小朋友，因為喺沙灘有party，酒店安排咗聖誕老人從天而降，向酒店住嘅小朋友派禮物，見到洗米華抱住個小朋友去攞禮物，Mandy就坐埋一邊。」<br>鍾小姐提供了兩張相片，除洗米華慈父上身抱小朋友去攞禮物，還有一張洗米華身處沙灘，以「迷暈鎖」從後箍實Mandy，照片中有一小女孩，未知是否二人所生的女兒，讀者鍾小姐表示：「過咗兩日我朋友又喺酒店個公眾沙灘見到佢哋，其中小妹妹同一個男仔喺度玩沙，另一個年紀細啲嘅小朋友，就由佢嗰個外國朋友抱住，Mandy同洗米華喺度睇住男仔同女仔玩沙，睇睇吓仲會攬吓kiss吓，不過玩咗冇耐就走人。」再問到同行的三個小朋友樣貌似不似洗米華及Mandy？讀者鍾小姐表示：「個樣有少少mix，不過幾靚同得意。」</p><p>遊日本補鑊</p><p>據知情人士透露，洗米華本來分配好時間，先與家人在新西蘭預祝聖誕及慶祝父親生日，未知洗米華是否突然有事，未有留待父親的生日宴就離開，轉飛去馬爾代夫見Mandy。而洗米嫂日前在Ig貼相，見到一家人與老爺慶祝，惟獨沒有洗米華蹤影。當家庭之旅結束，洗米嫂與大女梓潼再多留幾日玩，至於已返港的周爸爸及洗米華胞姊更專程接洗米嫂機，相當重視及愛錫新抱。今次洗米華甩底父親的80大壽，當然要補鑊，據悉他計劃下月農曆新年再與家人去日本度歲，並已約好太陽娛樂其他高層幾個家庭一齊去。<br>採訪：唐琛悠</p></body></html>