<html><header><meta charset="utf-8"><title>岑麗香為救屋企賣身嫁陳智燊王浩信敗走葡萄牙過新生活</title></header><body><h1>岑麗香為救屋企賣身嫁陳智燊<br>王浩信敗走葡萄牙過新生活</h1><p>收視一直徘徊喺21點左右嘅台慶劇《溏心風暴3》，喺呢個禮拜劇情發展到陳敏之對唐文龍原來仲未忘情，佢走去死纏，點知俾李司棋知道，狂鬧個女點解要咁賤，跟住連摑幾巴兼叫佢去做雞。<br><br>劇情去到第36集，司棋姐呢幾巴打醒咗敏之，佢去咗郊區冷靜過吓啲新生活，佢同唐文龍嘅關係告一段落。之後嘅劇情去咗王浩信同岑麗香嘅身上，雖然許、黃兩家關係決裂，不過王浩信同岑麗香依然keep住好朋友關係，之後香香喺去四川義工探訪遇到意外，王浩信不顧安全通宵去搵香香，結果番救番香香。<br><br>本來佢哋兩個嘅關係有機會再進一步，點知許家又一次陷入困境，需要50億先可以解決財困，最後喺韓馬利嘅提議下，安排個仔陳智燊同香香結婚，王浩信承受唔到呢個傷痛，最後決定離開香港，去咗葡萄牙過新生活。點知陳智燊遇上車禍身亡，故事安排王浩信同香香重遇，繼續做好朋友互相扶持，唔知最後可唔可以有好結果……<br><br>另一方面，黃宗澤因為勾義嫂，最後要司棋姐跪地求情先可以甩身，但係夏雨要佢受教訓，叫黑幫大佬天光先可以放人，不過黃宗澤喺唔知情嘅情況下逃走，結果碌咗落山受傷，本來醫生話佢有機會會癱，好彩得到黃翠如喺側邊支持而好番，之後仲一改以hea爆嘅作風，仲好有野心咁做埋CEO，汪阿姐亦都有現身，黃宗澤仲因為公司同王浩信反面！</p></body></html>