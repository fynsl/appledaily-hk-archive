<html><header><meta charset="utf-8"><title>【愛情DQ掣(10)】老闆娘有主見　有樓男：可以試做小男人</title></header><body><h1>【愛情DQ掣(10)】<br>老闆娘有主見　有樓男：可以試做小男人</h1><p>《愛情DQ掣》嚟到第四對男女嘅first date，我哋安排咗有樓男Steven同老闆娘Yo Yo一齊煮飯仔。咪以為係簡單整吓小食，佢哋今次每人只可以出一隻手，挑戰焗cup cake，絕對係對兩位廚藝同解難能力嘅大考驗！</p><p>聽到每人限露一手，Yo Yo即刻搶先答：「(我出)左手！我係左撇子！」答得咁爽快，以為佢哋胸有成竹？原來佢哋兩位都唔識煮嘢食，Steven都忍唔住話：「合作開頭係雞手鴨腳。」雖然兩位喺一開始非常緊張，但好快就有簡單分工。Yo Yo覺得Steven表現都唔差，「佢喺量嘢方面好叻。」至於Yo Yo就全程拎住ipad睇食譜同步驟，Steven主要都係聽佢指示。Steven表示，以往拍拖都係擔當領導角色居多，「同女朋友拍拖都係lead住件事。假如真係有機會拍拖，要我改變一吓自己身份，做個小男人，都可以試下。」<br><br>想知有樓男Steven同老闆娘Yo Yo兩位廚藝新丁最後能唔能夠順利完成挑戰，成功焗出蛋糕？即刻去片啦！<br><br>主持：何宛珊 (表妹)<br>撰稿：仙<br>攝影：馮峰、Neo、馮燊明<br>後期：梁依能<br>視覺設計：Cammie<br>編導：梁依能<br>監製：仙<br><br>Bake Your Own 一站式自助烘焙空間<br>地址：旺角登打士街56號柏裕商業中心14樓1405室<br>電話：3460 3475<br><br>【minigame】2017瘋暈人物 返工打機唔使擇日<br> http://bit.ly/2CeWQkP   <br><br>更多娛聞，喺晒《娛果》<br> http://fb.com/appledailyent </p></body></html>