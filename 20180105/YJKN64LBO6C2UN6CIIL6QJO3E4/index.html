<html><header><meta charset="utf-8"><title>會師中環：會計話題有市場 - 神仙丁</title></header><body><h1>會師中環：會計話題有市場 - 神仙丁</h1><p>首先，我必須多謝《蘋果日報》提供平台，令我能夠定期同大家分享會計大小事。<br>一直以來，會計於商業世界雖然重要，但於財經版所佔篇幅卻少之又少，所得注意不多。其實以會計業特性來說，都不難理解：講實用，會計跟外部世界互動性不算大，遠遠比唔上財技、技術分析、股票冧巴咁好使好用；講娛樂，會計師又十分低調，只會日日加班，完全唔似iBanker夜夜笙歌咁吸引眼球。所以就算真係能夠上報紙，通常都係屬於「醜事傳千里」嗰隻。<br>不過，這樣不等於會計話題冇市場。四大會計師樓加上其他中小型事務所，僱員已經過萬，另計已離職或準備入行者，讀者基礎其實不俗。大家不妨望望近年幾個冒起嘅會計Facebook Page，為數不少的Followers就證明會計話題有一定票房。可惜美中不足的是，基於Facebook嘅過濾性演算法，這些平台的受眾始終集中於會計師，導致業界聲音難以傳達，而外界要打聽行業情況又只能管中窺豹，難免令人感到有點「圍爐取暖」。<br>但感動嘅係，今次《蘋果》財經嘅專欄招募，為這個困局提供了一個很好的突破口，把受眾擴至外行人，同時會計業界的聲音亦能傳得更響更遠，令人振奮。由於今次是本欄首次撰稿，難免講多了開場白。下次將言歸正傳，為大家解構「四大會計師樓的加薪預期」，敬請期待。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>