<html><header><meta charset="utf-8"><title>【私家重地】沙田草地C跑道　誕生一匹本港優駿</title></header><body><h1>【私家重地】<br>沙田草地C跑道　誕生一匹本港優駿</h1><p>禮拜日（7日）沙田八草兩泥賽事，草地用C跑道。<br><br>睇番最近11月26日同一移欄八場草地賽事，共有六匹頭馬守前四位入直路建功，如「五十五十」及「以奇用兵」均擺前帶到，至於「平湖之星」守貼欄包廂位勝出，具前速採取主動之馬值得優先留意。<br><br>今戰列陣馬中，第四場「紅衣優駿」上仗正是於11月26日田草C欄賽事勝出，等番同一移欄再跑，大有機會再下一城。<br><br>另外，第五場「駕悅」五次跑田C欄獲一勝兩位兩殿未失前四名，憑出色場地性能有力坐位望贏。<br><br>至於兩場泥地分別跑1650及1800米，泥地中距離一向利追，如「軍炮」及「鑽之友」俱如此跑法下建功，所以第二場「通勝」及第三場「威勢之寶」等擅跑泥地之後上馬可秤先。</p></body></html>