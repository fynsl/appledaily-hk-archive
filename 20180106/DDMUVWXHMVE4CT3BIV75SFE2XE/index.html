<html><header><meta charset="utf-8"><title>【愛情DQ掣(11)】女人心玩轉有樓男　「DQ與唔DQ之間」</title></header><body><h1>【愛情DQ掣(11)】<br>女人心玩轉有樓男　「DQ與唔DQ之間」</h1><p>《愛情DQ掣》第四對男女進行第一次約會，上回講到有樓男Steven同老闆娘Yo Yo齊齊下廚，接受焗蛋糕挑戰。儘管一開始有啲雞手鴨腳，但總算成功焗到cup cake。今集就考吓兩位點樣裝飾個蛋糕。</p><p>雖然現場都有ipad列出咗烹調步驟，對Steven同Yo Yo兩位新手嚟講，整甜品真係一啲都唔易。例如準備唧花咁，當佢哋將忌廉放晒入唧花膠袋後，經主持表妹提醒，先發現原來要事先將唧花嘴擺入袋。Steven笑言自己少做家務：「如果同以前嘅女朋友拍拖，我係負責食嘅。」咁洗碗呢？「我係負責觀察嘅。」認真夠嘆。不過邊個做家務都好，兩個人相處融洽先至最緊要。</p><p>另一邊廂，Yo Yo似乎都幾滿意Steven表現：「我覺得Steven都好細心，譬如我整污糟咗衫袖，佢會即刻攞紙巾幫我抹。」不過問到Yo Yo想唔想同Steven繼續發展，佢就心大心細，唔知要唔要DQ對方..想知道最後Yo Yo有咩決定？咁就要睇片先知！<br><br>主持：何宛珊 (表妹)<br>撰稿：仙<br>攝影：馮峰、Neo、馮燊明<br>後期：梁依能<br>視覺設計：Cammie<br>編導：梁依能<br>監製：仙<br><br>Bake Your Own 一站式自助烘焙空間<br>地址：旺角登打士街56號柏裕商業中心14樓1405室<br>電話：3460 3475<br><br>【minigame】2017瘋暈人物 返工打機唔使擇日<br> http://bit.ly/2CeWQkP   <br><br>更多娛聞，喺晒《娛果》<br> http://fb.com/appledailyent </p></body></html>