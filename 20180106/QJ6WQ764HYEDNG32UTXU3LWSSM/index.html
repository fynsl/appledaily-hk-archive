<html><header><meta charset="utf-8"><title>割瘤後首現身黎瑞恩壓力大嗌暈</title></header><body><h1>割瘤後首現身<br>黎瑞恩壓力大嗌暈</h1><p>黎瑞恩（小恩子）、吳啟華、任達華和林漪娸等昨日在清水灣出席「仁濟慈善高爾夫球賽」。小恩子上月中接受腹部腫瘤切除手術，現時在康復中。手術後首度現身公開活動的小恩子昨說：「大家見我張鬼馬相就知冇事，我覺得係小事，係小手術，係微創，不過都要全身麻醉，𠵱家冇乜氣。」<br>小恩子指今年4月開演唱會，手術後休息了一星期便開始錄音，由於現時不能跑和跳，所以下月才開始練氣和排舞，但她已經因為壓力而睡不着：「醫生話復原應該要三個月，但我睇到個工作表都想暈，我個人好心急，擔心到瞓唔着，有壓力。」小恩子指做手術事前未有通知朋友，就連一對子女也是到她本人做手術當日才知道。</p><p>吳啟華等舊班底</p><p>另外，有指無綫前監製鄧特希有意邀《壹號皇庭》原班人馬開拍一部律政題材新劇，吳啟華說：「期待咗好耐，等到頸都長，佢（鄧特希）舊年已經同我講有好幾個題材，但未開到，佢係追求完美嘅，我覺得有心就會做到。」林漪娸就大爆當年由英國返港後加入娛樂圈，與任達華拍劇時對方教自己講粗口，華哥笑說：「當時我哋拍《荊途》，我乜嘢初吻都畀晒佢。」<br>採訪：羅慧敏<br>攝影：陳慧安</p></body></html>