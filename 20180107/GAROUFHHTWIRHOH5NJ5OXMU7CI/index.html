<html><header><meta charset="utf-8"><title>學家姐曹敏莉做幸福人妻曹敏寶閃嫁科學家「有仔趁嫩生」</title></header><body><h1>學家姐曹敏莉做幸福人妻<br>曹敏寶閃嫁科學家「有仔趁嫩生」</h1><p>前港姐冠軍曹敏莉妹妹、現年31歲曹敏寶一直在娛樂圈載浮載沉，日前她在社交網站宣佈跟科學家男友訂婚，並訂於4月共諧連理，跟隨家姐腳步做幸福人妻。自言年紀不輕的曹敏寶已計劃婚後不設防，表示「有仔趁嫩生」，她強調從未想過放棄娛樂事業，婚後會繼續唱歌。</p><p>曹敏莉（Mandy）10年與坐擁半億身家的圈外男友張家傑結婚，婚後生了兩子一女，專心相夫教子，大女逸晴現在已經6歲。反而Mandy的妹妹曹敏寶仍然醉心娛樂圈事業，不過日前她在facebook宣佈與圈外男友訂婚，並計劃今年4月拉埋天窗，前港姐好友周美欣將會擔任伴娘。<br>曹敏寶前日接受本報電話訪問，她透露未婚夫叫Albert Lam，是一名科學家，她笑着說：「Albert之前喺港大教書，近年創立自己公司搞科研，即係人工智能嗰啲嘢。」她直言兩人拍拖未夠一年就計劃結婚，又大讚準夫婿優點是書卷氣息重，她說：「優點同缺點都係比較專注同文靜，細個會覺得悶，但𠵱家就覺得好好，想組織家庭就要搵穩重啲，時間好重要，現在大家想法都一致。」</p><p>繼續演藝事業</p><p>今年3月就32歲的曹敏寶直言婚後會不設防，她笑笑口說：「有仔趁嫩生嘛，而且我都唔細，佢（Albert）叫我𠵱家就生㖭，但我唔制，阿媽同家姐陀BB都會勁嘔，媽咪都叫我唔好搞，費事嘔住結婚。不過最開心唔係媽咪，係婆婆開心啲，我係孻女，原本都擔心我做老姑婆。」她透露婚後會繼續娛樂圈發展，除唱歌外，稍後會參與電影工作，她說：「當然唔會退出啦，同埋呢行都冇話退唔退出，工作都係要睇緣份。」<br>周美欣昨日接受電話訪問時透露已看過伴娘服，顏色是粉紅及灰兩色，她說：「唔算好性感，而新娘婚紗比較古典，上身會係維多利亞式宮廷款，係長袖加少少低胸。」黎諾懿的太太李潔瑩到時亦會做姊妹團。</p><p>撞破求婚驚喜</p><p>周美欣笑言曹敏寶講求婚當日發生了小插曲，她說：「嗰日Albert喺屋企佈置求婚場地，諗住製造驚喜，所以Albert叫佢唔好返屋企住。曹敏寶唔知乜嘢事，令佢有啲扭計，仲即刻返屋企，嗰時Albert都未搞好，但都已經好驚喜。」周美欣笑言因為曹敏寶「撞破」好事，所以跪地求婚也是後補進行。<br>採訪：嵐山、何永寧</p></body></html>