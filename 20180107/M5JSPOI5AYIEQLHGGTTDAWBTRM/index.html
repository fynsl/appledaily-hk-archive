<html><header><meta charset="utf-8"><title>陳偉霆真識食疑趁時裝周向24歲巴西索模「抄牌」</title></header><body><h1>陳偉霆真識食<br>疑趁時裝周向24歲巴西索模「抄牌」</h1><p>近年陳偉霆喺內地人氣非常高，人一紅就多咗好多緋聞，傳得最多就係佢同迪麗熱巴拍拖。不過呢啲已成過去，日前有報道指陳偉霆同巴西索模Bruna Marth撻著，報道仲指兩人係結緣於去年三月嘅巴黎時裝周。陳偉霆係去睇騷，Bruna都係，佢哋想藉此機會識品牌老闆，增加工作機會。結果就係咁，識咗陳偉霆。</p></body></html>