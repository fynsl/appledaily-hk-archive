<html><header><meta charset="utf-8"><title>無綫離奇播倉底劇志雲拆解　為整靚盤數</title></header><body><h1>無綫離奇播倉底劇<br>志雲拆解　為整靚盤數</h1><p>無綫去年播出蘇玉華十年前主演的倉底劇《蘭花刼》後，蘇玉華終於有新劇推出，她與黃浩然及陳凱琳等主演的《平安谷之詭谷傳說》將緊接《誇世代》播出。陳志雲日前為網台Opensky.tv主持《大開眼界》中的「電視雜誌」環節錄影時，便分析無綫播倉底劇原因是「想整靚盤數」。</p><p>有兩個原因</p><p>陳志雲在節目中說：「《蘭花刼》當年係冇播、抽起咗嘅，但好奇怪，唔知點解先前又會播，仲要係黃金時段，跟住之前嗰齣劇係好靚（4K拍攝的《不懂撒嬌的女人》），咁你又唔係高清，我就頴晒頭唔明點解。」<br>陳志雲估計可能有兩個原因，他說：「第一可能係憶苦思甜，你睇我哋投資咗幾多呢？有時劇好唔一定高清㗎！呢啲我噏㗎啫！第二個我諗可能係嘅原因，就係財政預算嗰方面，因為呢個劇應該係撇咗數㗎啦，write off咗，換句話講，你consumption用咗幾多錢呢？你播嗰啲係write off咗，咪唔使錢囉。」</p><p>蘇玉華約滿</p><p>早前有傳蘇玉華拍完《平安谷》後不再跟無綫續部頭約，但她前日否認說：「呢個世界咁細，走得去邊啫？呢個世界仲會合作，香港咁少平台！當然我同佢哋嘅約係完咗，咁之後再合作睇吓點處理囉。」此外，《溏心風暴3》播映以來收視麻麻，本周汪明荃將客串登場，而劇集昨日做宣傳，劇中做小三介入唐文龍與胡琳婚姻的陳敏之慘被糟質報復，被李司棋掌摑後，再被胡琳用蛋糕掟面。<br>採訪：魯吉</p></body></html>