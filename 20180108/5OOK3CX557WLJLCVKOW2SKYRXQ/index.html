<html><header><meta charset="utf-8"><title>相信師徒情義無礙選民投票</title></header><body><h1>相信師徒情義無礙選民投票</h1><p>【本報訊】大律師公會此次改選可謂法律界「世紀之戰」，雙方由參選、提名以至「啦啦隊」陣容，父子檔、師徒情與昔日黨友倒戈，單看牌頭已劇力萬鈞。陳文敏笑指，大律師慣了針鋒相對，相信選民在今次選舉不會受師徒情義左右，「同師父打官司，你都係去到盡！」<br>這邊廂有駱應淦，那邊廂有清洪；李柱銘與李祖詒，各自心有所屬；黃福鑫與翟紹唐，各有各精采；梁家傑與湯家驊，議會外再次分道揚鑣。<br>陳文敏指出，公會改選雙方陣容旗鼓相當是好事，反映實力均等，值得選民支持：「從呢個角度睇，到最後選舉結果係點，都值得高興。」但他認為有星級人物「加持」，並非大律師投票時的考慮主因：「佢哋係睇揀乜嘢人去代表呢個公會，睇佢哋路線或者政策。」</p><p>「似打官司去到盡」</p><p>即使對陣，也非敵人，陳直指：「大律師得千幾人，好多都係互相認識。」司法界論資排輩，師父能否影響徒弟投票意向？陳指不敢排除全沒影響，但相信大律師是成熟選民，投票時自有判斷：「我相信大部份人唔會因為呢樣嘢去決定，等於上庭打官司，即使徒弟同師父打官司，你都係去到盡，我哋行業比較習慣呢樣嘢，唔會因為你係師父會留情，呢個行業係習慣針鋒相對。」<br>陳文敏指，團隊未有初步評估勝算，但相信絕對有可能出現兩張名單各有勝出及落敗者。<br>■記者姚國雄</p></body></html>