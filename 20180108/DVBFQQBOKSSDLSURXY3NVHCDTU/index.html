<html><header><meta charset="utf-8"><title>中環在線：耀才CEO心儀騰訊＆內銀股 - 李華華</title></header><body><h1>中環在線：<br>耀才CEO心儀騰訊＆內銀股 - 李華華</h1><p>新一年，環球股市牛氣沖天，就算未至於全民皆股，但都有啲平時唔玩股票嘅朋友問起，「係咪入市時機？」呢類嘅問題。話說華華都咁啱搵咗耀才（1428）CEO許繹彬（Edmond）傾兩咀，佢就話美股造好，帶動之下，今日恒指見31000點都唔奇。<br>Edmond仲話維持今年第一季恒指見32000點，佢就心儀股王騰訊（700）、內銀，特別係招行（3968）、建行（939），相信依然有得升咁話。不過講到手機設備股佢就麻麻啦，一來iPhone光環漸退，二來內地有賣唔使再落嚟香港搶。<br>講完股，Edmond都叫華華得閒要運動吓，尋日耀才就同「大姐明」林建明齊齊關注情緒受困人士，耀才贊助《心晴跑　跑傳晴》活動，已經連續第九年。就算撞正天氣凍加落大雨，依然堅持要完成比賽，佩服佩服！</p></body></html>