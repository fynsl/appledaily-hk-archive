<html><header><meta charset="utf-8"><title>【記者測試】超迷你藍牙喇叭　煲劇睇片夠震撼</title></header><body><h1>【記者測試】超迷你藍牙喇叭　煲劇睇片夠震撼</h1><p>X-mini這個新加坡音響品牌的產品，性價比一向都唔錯，如這款平價的迷你藍牙喇叭CLICK 2就比想像中好聲。年前試過第一代用上迷你圓桶形設計的CLICK，機身細細音量都算幾大，係低音太薄。到CLICK 2就改進了不少，單元尺寸由第一代的31mm升至35mm，輸出由2W提升至3W，雖然今次體積變大，但放在褲袋都絕無難度。</p><p>CLICK 2除了音量較強外，音色亦較為細緻，低音亦比較有力；當然唔算得好靚聲，但以咁迷你的體積絕對比預期的好。一個喇叭未夠好玩，如果買夠一對組成立體聲聲道就更好。記者用手機連接一對CLICK 2試聽，播音樂就平平無奇，但睇片時就營造到唔錯的包圍感，聲音定位亦幾準，尤其適合去旅行時都要煲劇睇片的朋友，袋住兩個迷你喇叭既唔重又唔阻地方。</p><p>體積：50 x 30.5mm<br>重量：85g<br>售價：$249（每隻）<br><br>記者：布偉倫<br>攝影：周芝瑩<br><br>全新旅遊專頁，即like籽想旅行： https://fb.com/travel.appleseed <br></p></body></html>