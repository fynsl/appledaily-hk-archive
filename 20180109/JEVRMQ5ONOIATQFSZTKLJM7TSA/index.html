<html><header><meta charset="utf-8"><title>「香港出名生意人都欠幾億」Amanda S.護男友　拖債平常</title></header><body><h1>「香港出名生意人都欠幾億」<br>Amanda S.護男友　拖債平常</h1><p>名模Amanda S.、李佳芯、何廣沛、森美及朱晨麗等昨日在尖沙嘴出席護膚品牌活動，Amanda的外籍男友Sam於長沙灣開設的服飾公司疑欠貨款6,000萬港元，繼早前遭淋紅油後，昨日再有十名苦主上門追債，Amanda回應時，聲稱不知情：「我唔知道，因為11月開始，爸爸癌症復發，應該差唔多，Sam唔想我擔心，所以冇同我講。」</p><p>男友冇問借錢</p><p>Amanda提起爸爸癌症復發，即時眼泛淚光，待心情稍為平復後再說：「𠵱家經濟唔係咁好，我聽人講做生意有問題係經常發生。」Amanda續說：「佢唔想講，我都唔好意思問。生意就係生意，我唔知大生意點做，但聽講好多香港出名嘅生意人都會欠債幾億。」Amanda男友從商二十年，二人交往約三年多時間，她強調男友從未問過她借錢：「肯定Sam唔會問，佢冇問過我借，從來都冇，佢好gentlemen。」<br></p><p>同場的朱晨麗和何廣沛以情侶裝現身，但二人異口同聲同指是大會指定服裝顏色，到場才發現其他嘉賓卻穿淺色服，何廣沛笑言大會可能想突出他倆，別有用心。至於情侶檔酬勞方面，他指由公司負責，自己不太清楚有幾多。不過朱晨麗卻避談戀情：「係一齊拍檔，不過我希望劇集開續集，我哋可以開花結果。」</p><p>Ali睇好田蕊妮
</p><p>此外，角逐無綫視后的李佳芯（Ali）自言平常心面對：「唔會緊張，睇好田蕊妮。」森美表示覺得Ali和陳豪得視帝視后機會大：「我太太唔想睇我同Ali咀戲，我明白佢係錫我。」<br>採訪、攝影：黃曉妍</p></body></html>