<html><header><meta charset="utf-8"><title>宣萱爭視后驚倒灶</title></header><body><h1>宣萱爭視后驚倒灶</h1><p>宣萱、黎淑賢及Ana R.等昨日於中環出席護膚品牌活動，宣萱憑《不懂撒嬌的女人》成為無綫今屆視后黑馬，她自言以平常心面對：「永遠係有驚喜，越熱門就未必中。25年演藝生涯，呢部算係自己代表作，冇諗到迴響同收視咁好，𠵱家喺街上啲人都叫我Mall姐，心裏面好滿足。」宣萱暗示今年會再拍劇，但貴精不貴多：「除咗角色、團隊，對手都好緊要，𠵱家追求開心，夾唔到好困難。」<br>《尋秦記》將會開拍電影版，宣萱坦言十分期待：「有啲緊張，咁多年冇合作。古仔（古天樂）好有信心，佢等好劇本有把握先會開戲，值得等，𠵱家盡量keep住靚，因為到時實會攞番啲舊相比拼。」<br>採訪：羅慧敏<br>攝影：陳慧安</p></body></html>