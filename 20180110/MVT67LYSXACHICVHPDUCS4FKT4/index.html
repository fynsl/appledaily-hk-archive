<html><header><meta charset="utf-8"><title>群星痛心女童疑遭虐死袁詠儀邊睇邊喊：要愛多啲</title></header><body><h1>群星痛心女童疑遭虐死<br>袁詠儀邊睇邊喊：要愛多啲</h1><p>屯門5歲女童陳瑞臨（臨臨），疑遭生父及繼母虐待，最後失救致死一事，令人痛心。在演藝界亦有很大迴響，不少藝人紛紛表態譴責。<br>袁詠儀（靚靚）昨日在中環出席微電影首映禮，戲中她跟小女童演員Mia有不少溫情戲，靚靚看電影後都眼濕濕。她主動提到屯門虐兒案時，聲音帶點哽咽說：「好心痛，我覺得個社會要好好檢討，人與人之間嘅包容唔係好夠，真係好痛！我噚晚啱啱喺內地返嚟，成晚睇新聞一邊睇一邊喊，我覺得唔可以，接受唔到，係唔夠愛。」</p><p>想講粗口鬧人</p><p>靚靚續說：「我好耐未試過好想講粗口兼鬧人，想打人，真係好有衝動，我有呢個怨恨心係唔啱，但係呢個新聞真係唔夠愛，我真係唔明呀！大家真係要愛多啲。」靚靚自言亦想過追個囡囡，但因為年紀不輕，科技亦幫不到手。<br>馬浚偉前晚在facebook留言：「我一向唔贊成人肉（搜尋）別人，但今次，請神寬恕我，今次我要破例了。請天父原諒我這次的『怒』和『恨』！」不少網民留言贊同馬浚偉的做法。</p><p>盼兄有新生活</p><p>不過前日凌晨，虐兒案中繼母的fb被刪除，網民在生父fb的留言亦被檢舉，馬浚偉留言表示：「你們（繼父的友人）以後不要再和他們做朋友了，我希望你們unfriend。可憐的妹妹已去世，希望8歲的哥哥可以有一個新生活。」<br>另外，已移居美國的97年港姐劉綽琪亦有留意報道，她在fb以英文留言：「係時候反思！我哋係咪冇留心周遭嘅事？我哋係咪已經成為沉默嘅一群？」林盛斌則在fb上載一張燭光相片，身為三女一子父親的他認為，為人父母大聲點罵小朋友都會不舒服，更何況是打。<br>採訪、攝影：羅慧敏</p></body></html>