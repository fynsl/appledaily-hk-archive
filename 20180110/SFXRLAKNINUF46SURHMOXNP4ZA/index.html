<html><header><meta charset="utf-8"><title>【猜猜我是誰】幪面騎師現身沙田馬場！</title></header><body><h1>【猜猜我是誰】<br>幪面騎師現身沙田馬場！</h1><p>今早(9日)天文台錄得最低氣溫7.9度，是本港今年入冬以來最低紀錄，其中沙田馬場位置空曠，無遮無擋，更是凍冰冰，唔打冷震都唔得，所以現場所見騎師、練馬師等個個都包到實。<br><br>不過練馬師蘇偉賢應該好暖，事關他穿了一件充電發熱背心，蘇偉賢仲話件衫可用App來調校溫度，所以個身反而㷫烚烚。<br><br>大家印象中鬼佬冇咁怕凍，但偏偏貝湯美就成個幪面超人咁，今早他要策馬試閘，沿途食正大風就更難頂，梗要做足準備，加上湯美仔今年才長駐香港，他來自澳洲，目前當地正是夏天，當然有啲唔慣。<br><br>其實辛苦嘅不止騎師，收操後一班工作人員冒住冷雨，整理草地跑道，滋味一啲都唔好受，可算香港賽馬的幕後英雄。<br><br>講到近年寒流下跑馬，最經典一定係2016年1月24日，騎師潘頓憶述當日氣溫跌到得番3度，加上落住雨好難頂，感覺條跑道好似大雪櫃，跑完回來自己打晒冷震，塊面僵晒，連開口說話都有難度。</p></body></html>