<html><header><meta charset="utf-8"><title>【Chill人生活】強國客來港掃貓山王榴槤舖遲早多過藥房？</title></header><body><h1>【Chill人生活】強國客來港掃貓山王<br>榴槤舖遲早多過藥房？</h1><p>近月本港市面突然出現專售貓山王的零售店，顧客可即開即食，原來因內地未開放馬來西亞新鮮榴槤入口，惟「貓山王」榴槤卻已成為內地人至愛。有內地旅客坦承每次來港必搜尋新鮮貓山王的蹤影，有本港市民則恐貓山王價格被搶高。有榴槤店主直言已瞄準內地客市場，計劃在銅鑼灣尖沙咀等一線舖位開店，與金鋪、鐘錶店及藥房齊齊專做內地旅客生意。<br><br>記者 伍雅謙<br><br>由去年11月起，銅鑼灣及大圍均出現專售貓山王的零售店，標榜榴槤是新鮮空運抵港。店面沒有特別裝潢，只擺放榴槤及簡單桌椅，陳設一如臨時店舖，但可供顧客在店內大啖榴槤，有如馬來西亞當地的榴槤店舖。<br><br>位於鵝頸橋的榴槤店，毗鄰銅鑼灣時代廣場，附近亦有數間酒店，周六下午有不少顧客光顧。負責人黃小姐是馬來西亞華僑，原打算在貓山王旺季才開設臨時店，惟見反應良好，正考慮長租店面。她指除本地街坊，亦有不少遊客光顧，「見到就即刻食，想新鮮啲」，笑指內地客每人可吃掉兩個榴槤，亦會購買已開殼的榴槤肉取走，人均消費約千多元。開業約兩個月，已有深圳回頭客每隔半月便來光顧，正計劃在未來引入更多產品吸客。　<br><br>來自北京的遊客王小姐指，半個月前曾來港已吃過貓山王，「這裡的比大陸的好吃一點」，今次除趁留港數天盡吃外，更會購買部份帶返北京。廣州的安小姐就指香港的榴槤非常好吃，味道與廣州的不一樣，她與朋友兩人在店內大啖3盒共9件榴槤，「只要有時間都會嚟食」。<br><br>在大圍港鐵站附近，亦有一間開業約月餘的榴槤店。負責人葉先生坦言是先以大圍作試點，目前每日約可售出近200個榴槤，佔兩成為內地遊客，見反應甚佳，便瞄準內地遊客市場。他計劃短期內於銅鑼灣、尖沙咀及澳門開設新鮮榴槤店，希望將戰線打入鬧市一線舖位，預計屆時逾8成為內地遊客，「呢個係一個好大市場」。貓山王價格較浮動，而兩店大約售每磅110及120元。<br><br>雖然內地未開放馬來西亞新鮮榴槤入口，但葉亦有由大馬輸入急凍榴槤及榴槤蓉到內地，指近兩年銷量增長逾7成，「一個個貨櫃咁入去，賣得最好梗係上海、江淅一帶、北京，但連黑龍江都有」。他認為，隨著內地經濟起飛，內地人已吃得起貓山王，「消費比香港更犀利，中國遊客去馬來西亞，有邊一團冇去食榴槤，都係一車車咁車去果園食」，直言內地人在大馬已吃掉當地不少榴槤，「個啲都搶唔少啦，貓山王嘅產量就咁多」。<br><br>開創出榴槤放題的袁家駒指港人參有參加，但多只是「三三兩兩」購票，惟內地人「係一枱枱咁買」，今年底約30場放題，均有內地人參加，更有人大手掃走4箱共20個新鮮榴槤，「畀錢畀到港幣唔夠，問人民幣收唔收，佢點樣拎返去就唔知啦」。他曾聽聞有人用「自己方法」將大馬貓山王運到內地，亦有顧客問及可否送貨至上水或深圳交收。<br><br>貓山王售價年年遞增，袁指，1、2年前約200至300元已購得到品質不俗的貓山王，惟現時卻需400至500元，升幅達一倍。價格勁升，除因需求大增外，炒地亦令成本上升。他稱內地人不止到大馬及香港吃新鮮榴槤，亦到當地購買林地與果園，「大細（果園）都掃」，更炒起當地種植榴槤的林地價格，數年前一英畝榴槤林地，約售10多萬馬幣，現時則需50至60萬馬幣，升值5至6倍。<br><br>榴槤樹需要最少10年樹齡才能結出厚實果肉，袁坦言供應有限，「已經有人買緊出年果肉嘅原料嘅貨」，因供應量不足，直言亦正加緊物色新果園，「香港人都係炒緊馬來西亞嘅樓，但其實馬來西亞炒得最犀利嘅係榴槤地」。<br><br>根據統計處資料，本港由馬來西亞進口的榴槤，貨量及貨值均升，雖然現時逾9成榴槤仍由泰國進口，但數量已逐年下降。馬來西亞自2015年起，成為本港榴槤進口地區第二位，由以往每年進口不足30萬公斤，到2015年進口量為42萬公斤，2016年升至47萬公斤。去年大馬因大雨致榴槤失收，夏季產量減少，惟去年首11個月仍有近40萬公斤榴槤進口本港。</p></body></html>