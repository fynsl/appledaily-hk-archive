<html><header><meta charset="utf-8"><title>《溏心3》終極劇透王浩信打動岑麗香　夏雨昏迷不醒？</title></header><body><h1>《溏心3》終極劇透<br>王浩信打動岑麗香　夏雨昏迷不醒？</h1><p>台慶劇《溏心風暴3》唔經唔覺喺下個禮拜播映結局篇，根據過往《溏心》系列嘅經驗，故事發展當然係大團圓結局，今次當然唔例外，好似為唐文龍搞到俾李司棋喪鬧兼叫去做雞嘅陳敏之，喺結局篇終於同黃智賢嘅感情發展有着落，敏之終於俾黃智賢感動而喺埋一齊。<br><br>點知有一日敏之見到到唐文龍，不過佢已經唔再係官仔骨骨嘅CEO，變咗做一個運輸老闆，佢同胡琳亦分開咗，同一個女人一齊，嗰陣敏之都好淡然去面對，睇嚟佢今次真係放低咗。<br><br>至於曾經俾米雪捧打鴛鴦嘅王浩信同岑麗香，本來王浩信喺上庭嗰陣，聲稱因為接受唔到香香要同陳智燊結婚，最後決定要離開香港，於是誤中咗黃宗澤嘅圈套，將公司嘅股權轉移喺黃宗澤嘅身上，香香聽完王浩信嘅剖白，佢都覺得好感動，但係係香香覺得自己嘅身世似乎襯唔上王浩信，而拒絕再一齊。<br><br>之不過王浩信依然好鍾意香香，最後喺米雪嘅鼓勵下，王浩信終於打動咗香香，甚至一直處於昏迷狀態嘅夏雨，亦因為李國麟喺耳邊講嘢而醒番。</p></body></html>