<html><header><meta charset="utf-8"><title>同老公愛食打動主廚來港陳伶俐開餐飲　念父訓</title></header><body><h1>同老公愛食打動主廚來港<br>陳伶俐開餐飲　念父訓</h1><p>【《蘋果》專訪】陳伶俐08年和林敏驄離婚，結束十年婚姻關係，12年低調再嫁新加坡隱形富豪胡嘉烈後人劉頌銘，並再誕下一子，榮升三子之母。別人眼中的少奶奶，婚後伶俐卻未有加入每天忙high tea的闊太行列，開完畫廊後，最近在銅鑼灣開食店，主攻新加坡宮保美食。<br>伶俐日前在位於銅鑼灣的新食店接受《蘋果》專訪，憶起離世多年的父親，更一時感觸落淚：「爸爸留低咗幾個字畀我，就係做人要『膽大、心細、臉皮厚』！」提到離世多年的爸爸，伶俐哽咽說：「我夠膽大同臉皮厚 ，但唔夠心細，成日想做成績畀爸爸睇！」</p><p>嫌自己唔細心</p><p>說到這間專門賣新加坡宮保美食的新店，伶俐表示：「我同老公好鍾意食嘢，一年前喺新加坡遇到呢個師傅，終於用誠意打動到佢嚟香港。」<br>已是三子之母的伶俐，仍為事業拼搏，是否亦為三子將來打算好？伶俐即說自己不是怪獸家長：「可能我好細個就做阿媽，係責任，大人點決定係大人事，小朋友係自己製造。佢哋係原動力，令自己畀心機做嘢，不論成功與否，但過程小朋友睇到媽咪身體力行會欣賞，講冇用，佢見到你有幾辛苦有幾努力，佢會更錫你，一齊起起落落，開心唔開心都同佢哋分享。」</p><p>做小朋友後盾</p><p>可有將爸爸座右銘傳承給囝囝？伶俐稱：「我唔會做怪獸，好似自己鍾意做生意都想去做，最重要係back up佢哋，𠵱家小朋友好幸福，但唔捱得。好多小朋友有工人姐姐，冇乜經歷過，父母又同佢哋安排晒好多嘢，佢哋就好似冇咗自己咁，咁樣父母同小朋友都好痛苦，父母因為錫佢哋，但小朋友可能唔想做一啲嘢。」伶俐又表示，只要囝囝不做壞事，不要吸毒便可。<br>採訪：小米<br>攝影：林德雄、葉君海<br>場地提供：宮保</p></body></html>