<html><header><meta charset="utf-8"><title>冇補充，鄰居係老公 - 陳也</title></header><body><h1>冇補充，鄰居係老公 - 陳也</h1><p>幾個師奶睇「潘鄭屋」僭建事件簿，三步到位。A師奶焦點抽擊：「佢唔聲唔聲，被記者問到口啞才吐槽：隔籬鄰居係我老公！呢一句，直接問鼎年度金句！（韓國電影「我老婆係大佬」拍續集的話，考慮「我老公係鄰居」！）<br>B師奶對睦鄰頗有心得，希望律政司以不足的政治敏感度嘗試高度回應一下好嗎，是否先做鄰居後才拉埋天窗啊？這樣的特種「同居」，由上而下，是否意味?，每個師奶都要居安思危，提防老公「一時唔小心」，做咗鄰居個老公。<br>C師奶出名眼尖，勢估唔到林鄭埋班陳帆，竟然是潘的證婚人，又係唔聲唔聲，去過僭建的獨立屋傾偈幾次但始終「睇唔出」間屋有N處僭建物。陳帆無老花吧，點睇西九高鐵？萬一出事，又賴係「一時睇得唔小心」嗎？<br>熱廚房沒有做好品格審查，林鄭這個小小的經理搶閘開局，食材一見光就出糗，第一道夾硬擺上枱拋鑊猛炒的一地兩檢，叫人點啃得落。更兇險的是，失控的高溫隨時引爆隔籬的石油氣。2.0 menu中，不知不覺滲出燶味。食評怎麼打分呢？喔，冇補充！</p></body></html>