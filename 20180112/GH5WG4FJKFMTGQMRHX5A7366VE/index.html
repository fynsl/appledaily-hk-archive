<html><header><meta charset="utf-8"><title>智取大市：遲來的絕地翻身 - 晉佳</title></header><body><h1>智取大市：遲來的絕地翻身 - 晉佳</h1><p>講過好幾次，舊年工業股炒嘅係restocking熱潮，去到今年，大家開始感受到各行各業需求復蘇、經濟升溫，於是股價開始炒上升周期概念，從事建築機械嘅龍工（3339）再度破頂，就係典型例子。<br>極為落後嘅板塊有石油設備服務，點解咁遲先開始升？原因係油價2014年急瀉之後，一直低迷，去到近期，紐約期油先至回升至3年高位，石油開發商亦可能發覺係時候增加資本投入，去取代舊設備，於是油服行業經歷咗3年大低潮之後，遇上遲來的restocking升勢，相信而家先剛剛開始，restocking先至反映一半未夠，都仲未講炒行業復蘇。<br>上一期略提過宏華集團（196），啱啱接獲中東客ADC提供陸地鑽機訂單，涉及1.2億美元，足足係上市公司2017年上半年嘅收入，一張大單就咁勁，預計可見將來遠比2017年好景得多，消息翌日股價爆上一成，昨日略為回吐。<br>雖然話2015年至2017年，宏華同其他油服股一樣，經歷3年黑暗時期，喺家先好似啱啱見到少少曙光，但係最近一年動作就認真多，又有國企入主又簽大單又重組業務，絕對唔係一間被放棄嘅公司的作風。分析稍後再續。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>