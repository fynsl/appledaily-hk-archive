<html><header><meta charset="utf-8"><title>部份業主分租要求騎呢</title></header><body><h1>部份業主分租要求騎呢</h1><p>【本報訊】合租單位租金固然平，之不過業主將單位分租出去，當然會有諸多要求，有代理就稱「見過最騎呢的要求係男業主搵女租客。」</p><p>有男戶主要求搵女租客</p><p>美聯物業鄧文德表示，既然同人合租，好多方面都要協調，除了白紙黑字寫明，不得養寵物，不能隨便帶朋友上門之外，不少業主為了單位的整潔，甚至拒絕租客用明火煮食。至於吸煙，夜歸等事項就要同業主私下協調。<br>由於共用同一單位，所以大多業主都會提供免費上網，不過水電費當然要照畀，不過分租房間較難準確計算租客使用的水電，所以業主一般都要求租客每個月另外固定支付一筆數百元不等的費用。<br>他又提到曾經有一名將軍澳日出康城單位男業主，分租單位居然指明要搵女租客，「真係幾難租出去，我哋無辦法做到生意，正常都係搵返同性別的租客。」<br>至於租客方面，租金固然是首要考慮的因素，「但其實租客最驚係業主太囉唆，夜啲返去或者在房間有太大動靜，就開始囉唆，不時提醒租客『我好早瞓架，你唔好咁嘈啦』。」</p></body></html>