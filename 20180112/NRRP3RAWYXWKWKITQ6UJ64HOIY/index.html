<html><header><meta charset="utf-8"><title>拍拖貼地搭港鐵咪神張秀文孖男友　甜蜜蜜搵食</title></header><body><h1>拍拖貼地搭港鐵<br>咪神張秀文孖男友　甜蜜蜜搵食</h1><p>【爆相爆片】擁34D上圍的「咪神」張秀文憑港姐亞軍名銜殺入娛樂圈，前年被爆跟前經理人仇耀斌（Victor）同居試愛，戀情曝光後受到無綫施橫手打壓，經理人男友被調走了，之後Victor更離開無綫另謀出路；雖然兩人工作上已沒關係，但感情就似乎更如膠似漆，日前兩人孖咇覓食，被讀者李小姐透過《蘋果》「爆相爆片」分享。</p><p>幫手拿公仔</p><p>李小姐表示當日晚上約7時許，在將軍澳新都城見到兩人拍拖行街：「見到張秀文拎住個公仔，佢喺度周圍搵嘢食，之後佢去一間專門食吉列嘢嘅餐廳等位，冇耐就見到有一個光頭嘅男人出現，仲好自然咁幫佢拎住個公仔，唔知係咪我望得佢哋太多，佢哋行咗去酒樓睇吓有冇位，不過因為超多人，所以最後佢哋去搭港鐵走人，臨入閘嗰陣，張秀文搵咗好耐先摷到張八達通，嗰個男人等埋一齊先入閘。」李小姐指兩人沒親暱表現，但不停密密傾，等港鐵時才站得較近。<br>從相片所見，光頭男就是前經理人Victor，張秀文雖然想低調戀情，但有時會忍不住在網上暗交，最近Victor養了柴犬取名太郎，兩人分別在社交網貼相，張秀文更貼攬太郎的相片並留言：「一返屋企就攬實，係咪好愛你先。」日前更自稱「媽媽」抱太郎祝fans新年快樂：「高過媽媽，衰仔好重。」</p><p>男友曾破產</p><p>Victor比張秀文大14年，之前曾有破產紀錄，又曾因涉管有危險藥物而惹上官非，但張秀文卻對他不離不棄，力撐每人都有過去，年前網上流出Victor操刀為她拍攝性感相，證明兩人感情經得起考驗。<br>採訪：唐心悠</p></body></html>