<html><header><meta charset="utf-8"><title>【鞋迷留意】Nike自動綁帶波鞋開賣　定價$4999四色選擇</title></header><body><h1>【鞋迷留意】Nike自動綁帶波鞋開賣　定價$4999四色選擇</h1><p>大概一年前，Nike推出自動綁帶運動鞋Nike Hyperadapt 1.0，可惜貨量極少加上外國獨賣，香港只有極少量水貨見街，而世界各地的炒價更曾高上過三萬大元，想入手真係唔係咁易。</p><p>不過好消息來了，因為這對鞋終於有行貨到港，更一次過有四款新色讓大家選擇，四色包括Black-Wolf Grey-White（灰黑）、Black-Team Red-Habanero Red（紅色迷彩）、Habanero Red-Black-Team RED（紅黑）及Black-Fir-Team Orange（橙綠迷彩），定價$4,999<br></p><p>今次正式推出，據消息貨量不多，並將分兩次開賣，灰色及紅色迷彩將於1月13日在NikeLab PS7及Nike.com.hk發售；另外紅黑及橙綠迷彩將於1月20日在NikeLab PS7發售，有興趣入手的鞋迷要注意了。當然喇，$4,999一對唔係人人捨得買，但官方透露將有齊色齊碼，在NikeLab PS7讓大家試穿，話晒都係波鞋界新科技，真係唔買都要去試一試，感受一下這對未來運動鞋！</p><p>記者試着Nike Hyperadapt 1.0，一穿好及後踭受力後，自動綁帶系統就會收緊至適合鬆緊度，當然亦可以靠鞋外側的兩個按鍵，自行再調校適合自己的鬆緊度。放鬆和收緊的速度都理想，而在放鬆收緊的同時，後踭和足弓位有發光燈，相當有型和未來感，感覺舒適，不會因自動綁帶系統而過重，感覺重量跟一般運動鞋差不多。<br></p><p>電池方面，利用兩個磁力充電器，貼在兩鞋的足弓發光位置即可充電，充滿電約需兩小時，每次充電後就可穿約14日。耗盡電池時足弓發光位會轉為紅燈，而耗盡電池前，波鞋亦會自動放鬆鞋帶，不用怕沒電後脫不了鞋。不過記者就覺得如果充電器能設計成一個鞋座，把鞋放上去即可充電，感覺或會比現時設計更有型更有高科技感。<br></p><p>記者：韓繼聰<br>攝影：張志孟<br><br>全新旅遊專頁，即like籽想旅行： https://fb.com/travel.appleseed <br></p></body></html>