<html><header><meta charset="utf-8"><title>專訪：轉戰商界　任職港航一年多鄧竟成：盼助年輕人</title></header><body><h1>專訪：轉戰商界　任職港航一年多<br>鄧竟成：盼助年輕人</h1><p>七年前鄧竟成卸下一哥頭銜，雖退卻未「休」。他跑去地質公園做導賞員、又幫手起新聞博覽館，一直沒有轉戰商界，直至2016年香港航空邀其出山，擔任副主席。鄧竟成接受本報專訪時表示，一開始並不覺得自己是合適人選，轉眼間上任一年多，現時負責企業管治部，既與政府打交道，亦兼顧飛行培訓中心的建設。<br>記者：卓茗</p><p>鄧竟成指，「退休接近6年，我從來無諗過去打一份工。」皆因生活早被多姿多彩的義務工作或公職填滿，剛接到香港航空的邀請時，他說並未心動。</p><p>優勢在於與政府打交道</p><p>「初初大家接觸時，我唔覺得自己要做呢份工嘅。」他指，港航希望找一個對香港社會環境、法例熟悉的人，而且擁有本港大型機構的管理經驗。「所以初初佢就咁講，我自己有個問號喺度……第一唔係淨係我有，第二就係話如果佢淨係咁樣諗，覺得唔係好滿足到我退休之後的人生工作目標。」<br>提到目標，他一臉認真。一是想協助年輕人發展，二是做自己有興趣、認為有意義的事。雙方初步接觸後，他開始研究香港航空業，如三跑、就業機會、全球發展。考慮兩、三個月後，港航再次邀請，「香港航空做緊嘅工作，加強訓練、擴大公司，會畀到年輕人、航空業發展正面嘅影響。咁我覺得自己可以參與，好有意思。」<br>他主力負責企業管治部，包括公司律師、公司秘書、內部審計部門，管理合約是否合規，規劃航線、取得航權等。「開一條航線，唔係開一條由東涌去中環的巴士線咁簡單。」要先考慮客源、賺蝕、機場起降時刻、航權問題等。出身警隊，鄧竟成的優勢自然在於與政府打交道。</p><p>負責飛行培訓中心項目</p><p>他的另一項重任，是負責港航於赤鱲角的飛行培訓中心項目，內設12個模擬駕駛艙，投資18億元。他帶領團隊與承建商會面，聯絡駕駛艙的生產商等，11層高的大樓，現已建成8層，他笑稱：「我現時學埋起樓㖭呀。」<br>鄧竟成希望，土生土長的年輕人可以參與航空業，不只地勤、艙務員，去年港航首次推出香港見習機師計劃，明年更希望增加班數，「現時成日見到啲朋友都問佢哋：『啲細路幾大呀？第日去航空公司做吖，去參加見習航空機師嘅訓練。』」<br>當差數十年，旁人已習慣稱呼他為鄧Sir。問他進入商界後心態有沒有改變，鄧Sir竟想了良久，答道：「無，做嘢係個人態度。」<br></p></body></html>