<html><header><meta charset="utf-8"><title>貼地情侶「有錢一齊用」江若琳Oscar慳住放閃　$150蜜遊大埔</title></header><body><h1>貼地情侶「有錢一齊用」<br>江若琳Oscar慳住放閃　$150蜜遊大埔</h1><p>拍拖可以好豪，也可以好貼地。37歲「生煎包王」蕭潤邦（Oscar）和30歲未婚妻江若琳拍拖非常貼地，日前還蜜遊大埔放閃，既踩單車又划艇玩足半日，300元使不完，用剩一半，埋單不足150元，全靠準人妻江若琳醒目講價，Oscar大方表示將來婚後家用讓老婆管理，有錢一齊用。</p><p>常言道「簡單就最開心」，江若琳和蕭潤邦正是這類人。Oscar日前37歲生日，他貼相公佈求婚成功，其實自去年兩人相戀，拍拖期間甚少出入五星級大酒店或高級食肆，反而貼地捐窿捐罅尋找隱世美食。<br>Oscar孖江若琳每次拍拖都非常慳家，兩人日前穿上同款情侶裝殺入大埔，趁冬日陽光甜蜜郊遊，打算用300元玩轉大埔，同時玩齊踩單車、嘆豆腐花、划艇、掘蜆及欣賞日落，不過江若琳原來是講價高手，結果又玩又食，最後埋單花了不足150元，貼地有找。</p><p>「低能」的浪漫</p><p>首站先去大美督租單車，江若琳講價後用30元平租一輛家庭單車，Oscar繼續做「御用柴可夫」出力踩車，心情大靚的他迎風一邊踩車，一邊哼歌：「面對當年情……」江若琳好奇發問：「呢首乜嘢歌？」Oscar答是劉德華主演電影《烈火戰車》的《情深的一句》，Oscar再唱：「真心說句……」江若琳毫不畀面揶揄男友清唱走音兼低能：「你估你真係華Dee咩？」Oscar懶理繼續自我陶醉，兩人享受「低能」的浪漫。<br>江若琳和Oscar途經大美督主壩，見到碼頭旁可以划艇，他們就棄車出海。江若琳租艇後，獲老闆娘免費請吃豆腐花，當然一碗兩份食，其後兩人再多買一碗。首次划艇的江若琳超級興奮，她雀躍高呼要划到海中心，Oscar神回：「要call定水警，划到出去我應冇晒氣。」兩人合力划，卻不協調，結果小艇不停打圈，雞手鴨腳的江若琳划艇時更不小心打到Oscar的大髀，令他慘叫，最後Oscar呻暈遂提早埋岸。</p><p>攬住睇日落</p><p>上山下海意猶未盡，江若琳和Oscar即興再去掘蜆，到附近士多買「架生」，趁黃昏潮退掘蜆，江若琳見到巨蜆又為食癮起：「我想一半用嚟燒，一半清酒煮。」掘蜆同時又欣賞到日落，Oscar情深擁着未婚妻享受良辰美景。</p><p>兩人半日玩勻三個景點，準蕭太江若琳埋單計數，原來僅用了143元：「三嚿水真係多咗，我哋平時起身食吓車仔麵、魚蛋粉，做吓運動，所以今日算係豪華團，又頴到免費豆腐花。」Oscar表示只有特別日子才到高級餐廳吃飯：「我睇佢每日鍾意玩邊種情調。」問Oscar是否擔心未來老婆亂使家用？他大方答：「冇所謂，有錢一齊用，佢有時都闊佬請我睇戲食飯，至緊要大家開心。」Oscar全程肉緊搣江若琳臉頰，她反寸：「大家明我點解要買咁多緊緻護膚品！」<br>採訪：陳杰</p></body></html>