<html><header><meta charset="utf-8"><title>家居Look玩貓超蓮開Live出賣三太</title></header><body><h1>家居Look玩貓<br>超蓮開Live出賣三太</h1><p>何超蓮好勤力玩Ig同fb，還有微博，前晚超蓮開live，但初時入內收看的網民不多，超蓮扁晒嘴等了一段時間，才有網民開始陸續留言問：「喺屋企做乜要化濃妝？」<br>當時賭王三太陳婉珍都在家中，原來三太一身家居服在家裏玩貓，而且還好像抱BB般抱起其中一隻：「你睇吓你個頭，成餅嘢咁喎！」當鏡頭影着超蓮玩貓時，三太又說：「你個衰仔……」三太不停大呼小叫找愛貓「芝麻」：「你唔好去廁所呀，跌咗落去你就死喇！」終於找到「芝麻」，超蓮當然捉「芝麻」上鏡，此時三太又說：「你睇吓佢哋啦！」今次真的說超蓮，感覺就好像家長叫小朋友不要只顧打機，幫手做家務一樣。超蓮亦好聽話，立即起身，應該是貓貓百厭、推開障礙物闖禁地，令三太好擔心。<br></p><p>超雲速閃</p><p>整理完之後，於鏡頭後方，遠處見到超雲，超雲又是一身家居服示人。超蓮連名帶姓大叫：「何超雲！何超雲！」超雲意識到被拍：「唔呀，你唔好影我！」接着即閃。而超蓮就立即對網民說：「佢心情唔好。」<br>另外，超蓮前男友吳克群上星期在facebook中寫下「人站在生命面前，方知自己渺小」，照片中疑似在病房內，昨日有台灣報道指，早前有傳吳母癌症病逝，曾向吳克群經理人求證，對方未有否認吳母離世。<br>撰文：非非</p></body></html>