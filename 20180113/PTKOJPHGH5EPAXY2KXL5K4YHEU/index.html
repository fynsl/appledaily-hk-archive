<html><header><meta charset="utf-8"><title>與朴信惠晒腿撐Chanel祖兒遊日俾佬撩「佢唔係我杯Tea」</title></header><body><h1>與朴信惠晒腿撐Chanel<br>祖兒遊日俾佬撩<br>「佢唔係我杯Tea」</h1><p>前晚Chanel「Mademoiselle Prive」展覽香港站於中環舉行揭幕派對，邀得世界各地演藝名人到場，包括容祖兒、朱千雪、竇靖童、歐鎧淳、方大同、超模仙蒂歌羅馥（Cindy Crawford）女兒Kaia Gerber，以及品牌大使Pharrell Williams與女友Helen Lasichanh等出席，韓星朴信惠、台灣女星許瑋甯及泰國電影《出貓特攻隊》女主角茱蒂蒙瓊查容蘇因（Chutimon Chuengcharoensukying）更晒腿現身，場面盛大。</p><p>每年孤獨一次</p><p>剛從日本「孤獨遊」回港的容祖兒，分享遊日蝦碌事：「我成個篋跣咗落樓梯，其實我係暗暗歡喜，因為正合我意。跟住我想去洗手間，就將兩個篋拉埋入去叠起，好似神力上身咁，去完成身汗。」她更在當地有艷遇：「個外國人問我部相機邊度買，不過佢唔係我杯tea。」問到有否與男友分享經歷？祖兒說：「冇呀，唔需要啦，獨自遊就係唔想交代咁多嘢。」她笑言去上癮，希望每年可以「孤獨」一次，前晚她更與《出貓》女星茱蒂蒙撞鞋。</p><p>朱千雪讚男友</p><p>同場的朱千雪提到男友Justin，大讚對方襯衫有taste，她說：「有時我哋出街都會襯吓、扮吓靚，係情趣嚟。」而方大同透露近日推出為小朋友而設的圖畫小說，為兌現對媽媽的承諾，並計劃每年推出三本。<br>採訪：盧妹<br>攝影：陳慧安</p></body></html>