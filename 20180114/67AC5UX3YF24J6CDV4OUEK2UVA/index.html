<html><header><meta charset="utf-8"><title>【2018新車預覽】十大新車　繼續係SUV玩晒</title></header><body><h1>【2018新車預覽】十大新車　繼續係SUV玩晒</h1><p>近幾年車壇，各大車廠都埋頭苦幹去研發SUV，我們測試得最多的車種，亦都是SUV，車迷或會覺得了無新意，但確實是現時最火熱車種。而對車廠站於生意角度來說，既然有市場，總找不着理由去放棄，所以2018年即將來港的新車，依然係SUV玩晒！</p><p>BMW X2<br>寶馬已有X1及X3，既然有空位，出多一部X2亦相當合理。這部全新的SAV與X1共用機械規格，不過外形更為sporty，留意車頂線條較扁平，擺明主打年輕人市場。</p><p>Volvo XC40<br>富豪造大、中碼SUV都能成功搶灘，自然不能錯過細碼市場。XC40不單是一部造型惹人憐愛的小型SUV，車廂亦講求整齊及實用性，垃圾筒及紙巾盒等都統統將會隨車附送。</p><p>INFINITI QX 50 <br>大可說是中型豪華SUV市場新力軍，設計可謂由外靚到內，睇見想躭走，坐入去想即刻買，機械方面更用上全球首台可比壓縮比2.0公升turbo引擎，既慳油，又有性能，總之夠話題性。</p><p>Lamborghini URUS<br>林寶堅尼進軍實用車市場的第一擊，雷聲大，雨點更是傾盤級數。全面「大牛化」的外形及車廂設計，SUV一樣可以展示超跑形態，頭冚下更是極高性能的650匹V8引擎，車還未到，已成搶手貨。</p><p>Jaguar E-Pace<br>當每間車廠都只懂製造倒模式設計，積架卻反其道而行， E-Pace設計上與F-Pace截然不同，車頭造型帶有濃烈跑車F-Type影子，最高規格版本更有300匹馬力，睇得亦打得。</p><p>Porsche Cayenne<br>替保時捷賺到盤滿砵滿的Cayenne進化至第三代，其實大可視為SUV版本的Panamera，頭冚下盡是性能更強的新引擎配搭，車廂亦升級至Panamera的高科技豪華新紀元，依然是不愁銷路的「生金蛋」車系。</p><p>Mercedes-Benz G-Class<br>從1979年以來都未曾轉款的平治G-Class，終於有全新車推出了。睇樣，還是同舊款90%相似，實則係動力、懸掛、波箱以至車廂都全面改良。廠方講明越野能力有增無減，而舒適程度將會大幅提升，大大加強吸客本錢。</p><p>Nissan JUKE<br>豐田CH-R有沒有行貨到港仍然成謎，但另一邊廂同屬玩style、玩另類的小型SUV日產Juke第二代已準備就緒，外形應該會較上代易接受好多，目前可掌握到的資料不多，預計將會與北美版Kicks共用底盤。</p><p>Hyundai Kona<br>雄心萬仗的韓國B-Segment小型SUV，似足Ironman的車頭設計絕對是賣點所在，車廂亦有針對年輕市場的同色面板，強調有歐洲車駕駛感，價錢合理的話，有望殺出血路。</p><p>Ford Kuga<br>上代Kuga於本地建立了不少好口碑，全新版本繼續採用同一條formula，外形紮實更有肌肉感，既有空間亦不失豪華設備，預計將會以150匹1.5公升EcoBoost引擎作主打。</p><p>採訪：廖宏俊<br><br>全新旅遊專頁，即like籽想旅行： https://fb.com/travel.appleseed </p></body></html>