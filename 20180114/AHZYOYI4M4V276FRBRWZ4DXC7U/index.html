<html><header><meta charset="utf-8"><title>【呢位skinhead騎師係……】新泥地王誕生　下一站杜拜！</title></header><body><h1>【呢位skinhead騎師係……】<br>新泥地王誕生　下一站杜拜！</h1><p>香港良駒在外國贏馬，特別是杜拜的泥地大賽，已一段日子冇出現過，稍後或有機會由蘇偉賢馬房「經典帝國」完成使命。<br><br>新轉六歲的美國自購新馬「經典帝國」，今午（13日）夥拍華將楊明綸，角逐第七場二班泥地一哩，以大熱身份及輕鬆姿態在港第二次贏泥地，從而延續同程不敗，捧走首度舉行的香港船東會六十周年紀念盃，單Win及組合獨贏A1分別派28及21.5元。<br><br>「經典帝國」可算大器晚成，前仗在港初跑泥地，即由楊明綸大捷於二班一哩，狂勝6.75馬位創今季紀錄，上仗再出縮程至泥地1200米由梁家俊跑第三。<br><br>今場回師泥地一哩復配楊明綸，沿途守三四位，直路加速率先觸線，順利重開勝利之門，保持泥地一哩不敗，贏馬距離則減至0.5馬位。<br><br>蘇偉賢馬房連日復蘇反彈，剛周三（10日）於谷中贏「友享友賞」破悶局，今日在沙田則以「經典帝國」延續勝勢，賽後他攬住馬主李逢樂，異常熱情。<br><br>表情多多的蘇偉賢將表示，大有機會為「經典帝國」報爭杜拜的泥地分級賽。而楊明綸換了形象，剪了個skinhead髮型，果然帶來好運，守齋四期後今日破悶局贏「經典帝國」。<br><br>第八場二至四名由兩個阿John包辦，順序為大摩馬房一對「美麗鉅星」和「人民武士」得亞、季軍，以及蔡約翰旗下「哈蝦巴爸」跑第四，四重彩派一萬七千幾。</p></body></html>