<html><header><meta charset="utf-8"><title>放假全家出動去餵鹿黎姿：女兒們的喧鬧是一種享受</title></header><body><h1>放假全家出動去餵鹿<br>黎姿：女兒們的喧鬧是一種享受</h1><p>自從同富商馬廷強結咗婚之後，黎姿全面退出娛樂圈，專心相夫教女，兼且代因車禍受傷嘅細佬黎嬰打理醫學美容公司，不過佢都好勤力咁更新社交平台，分享吓o依家幸福嘅家庭生活！<br><br>昨日Gigi又更新ig，今次先係一口氣貼咗幾張去咗餵鹿嘅相，之後再留言話：「早前放假全家出去玩，全程『不得安寧』，因為女兒們放假太興奮，一路上不停唱歌，看見什麼都要問，小孩子眼裡的世界是那麼新奇！現在女兒們的喧鬧竟然也是我的一種享受，身為媽媽的人就是這樣偏心吧！」<br><br>Gigi仲話：「在公園裡見到一頭小鹿乖乖趴在地上不動，原來是懷了孕的母鹿為了給肚子裡的小生命取暖。母愛不分物種，是天性，也是永恆。」正如Gigi咁講，其中一張相睇到三個女喺後面紥紥跳，但係個表情又真係好滿足喎！</p></body></html>