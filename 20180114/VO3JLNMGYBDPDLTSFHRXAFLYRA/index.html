<html><header><meta charset="utf-8"><title>【手機拍攝評分】配蔡司鏡頭Nokia 8　得分之低令人大跌眼鏡</title></header><body><h1>【手機拍攝評分】配蔡司鏡頭Nokia 8　得分之低令人大跌眼鏡</h1><p>去年9月時發佈的Nokia旗艦手機Nokia 8，以蔡司認證雙鏡頭做賣點，加上可以前後鏡拍片，照計影相功能唔弱吧？不過之後有用家實試Nokia 8影相，發覺影相竟然唔多掂，而專門為手機拍攝效果評分的DxOMark，就剛完成Nokia 8測試，大家又估媖到底得到幾多分？</p><p>DxOMark暫時得分最高的手機是獲得98分的Google Pixel 2，至於配備Leica鏡頭的Huawei Mate 10 Pro則同iPhone X同得97分排在次席，但Nokia 8竟然只得68分。DxOMark評語指如果Nokia 8在明亮光線下拍攝，通常情況下曝光同白平衡都算準確，但有時會出現飽和度不足及顏色不均問題；當自動HDR啟動時，動態範圍表現算理想，不過Nokia 8鏡頭好多時都不會在高反差環境下自動啟用HDR模式；而且拍攝時雜訊多，細節表現不理想。<br><br>其他品牌旗艦手機都特別注重拍攝功能，掛上「蔡司」之名的Nokia 8明顯被比下去，希望廠方可以及早修正，在下一代旗艦機Nokia 9上挽回面子。</p><p>資料來源：GSMArena, DxOMark<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed </p></body></html>