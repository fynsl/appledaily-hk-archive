<html><header><meta charset="utf-8"><title>情深說話冇乜講　紅館齋唱衛蘭增肥十磅　衛詩爆欺凌</title></header><body><h1>情深說話冇乜講　紅館齋唱<br>衛蘭增肥十磅　衛詩爆欺凌</h1><p>衛蘭（Janice）一連三場紅館演唱會「Oh My Janice World Tour 2018」，今晚最後一場，前晚首場演出順利完成。Janice早前表示未有為演唱會刻意減肥，希望大家留意她的音樂，前晚她在台上笑說：「上一次演唱會我減咗十磅，但今次我增肥咗十磅。」</p><p>腰椎變形學走路</p><p>是次Janice專心演繹《八九十》、《珍妮絲的告白》及《驗傷》等多首較少唱的歌。演唱會中段，她透露近日身體抱恙，但會盡力唱歌：「好多人同我講，上台多啲講嘢，但大家都知道我講嘢唔叻，淨係識得用音樂同畫畫表達自己。」<br>Janice又說，兩年前發現左右腳高低不一，令腰椎變形，要重新學習走路姿勢：「咁大個人重新學行路其實好難，醫生叫我唔可以做運動，但我覺得自己可以克服到，於是我堅持，希望大家可以同我一樣，唔好輕易放棄。」</p><p>「我哋細個好怕肥」</p><p>嘉賓方面，包括at17和妹妹衛詩（Jill），林二汶和盧凱彤跟Janice合唱《大哥》，Jill現身時則和Janice手拖手唱新歌《細細個》。Jill說：「家姐由細到大都對我好好。」Janice即回應：「記得16歲時我買咗對新高踭鞋，Jill着爛咗，我都冇鬧佢。」惟Jill踢爆：「你有呀，你個樣好嬲㗎！我哋細個好怕肥，我成日唔肯食飯，但家姐會食埋我嗰份。」到演唱會尾聲，Janice自彈自唱《Make You Feel My Love》及翻唱前老闆黎明的《情深說話未曾講》。<br>採訪：曹家誠<br>攝影：陳俊強</p></body></html>