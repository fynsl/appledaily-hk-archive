<html><header><meta charset="utf-8"><title>樓市理藝：入標買樓必勝法 - 李巍</title></header><body><h1>樓市理藝：<br>入標買樓必勝法 - 李巍</h1><p>去年新盤熱賣，不時都聽到買家訪問狂呻抽籤抽十多次，都揀選不到心頭好，大型項目如是，豪宅亦如是。不要以為天價豪宅目標客源窄，競爭少，只要有錢，出價比別人高，就一定買到心頭好。<br><br>以最近市場熱話的半山一手豪宅為例，有意入標的客人，需要先繳交卡片及手持物業的清單，發展商會根據客戶公司規模，所持有單位的價值，來決定睇樓次序，如發展商認為所持身家未夠班，甚至不會安排睇樓。曾經有睇樓客與當初遞交資料不符，慘被發展商即場「叮」走。粗略估計，如果閣下想買2億元物業，身家無10億元以上被發展商秤，都不用奢望可成功買下心儀單位。<br><br>除了錢之外，現時買豪宅都是一個鬥智鬥力的遊戲。曾經接觸過一名客人，入標多次都未能成功買下那半山豪宅單位，但實在鍾情該山頂項目的風水及環境，先以自己心目中的「必勝價」入標，為免出岔子，更每天派司機到發展商入標處數標書數目，發現該單位標書眾多，競爭激烈，以較原先入標價高20%多入一支標，結果如願以償，成功買入心頭好。<br><br>所以現時買一手樓，不論你是買大型屋苑，還是豪宅，都並非有錢就賣畀你，一手大型項目，要抽籤講運氣，一次抽唔中可能要抽十次，十次後的樓價已比第一次貴10%以上，買豪宅需被發展商查家宅，更要懂入標的技術。買樓真。難。<br><br>李巍</p></body></html>