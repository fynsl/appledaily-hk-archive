<html><header><meta charset="utf-8"><title>【專題籽】張枱大啲食耐啲　30間餐廳力撐「關愛桌」</title></header><body><h1>【專題籽】張枱大啲食耐啲　30間餐廳力撐「關愛桌」</h1><p>【專題籽：胚芽故事】<br>這個年頭，「關愛」讓人聞風喪膽，地鐵巴士小巴都有關愛座，鼓勵大家讓座予殘疾人士、孕婦等有需要人士，假若位置上的人看似年輕力壯、健步如飛，隨時會被放上網公審。不過餐廳內的「關愛桌」，卻是另一回事。<br>對不少人而言，外出吃飯的最大難題，離不開忽然患上選擇困難症，因為中西日法意任君選擇，選擇多得花多眼亂，但傷健家庭的選擇可能往往只有兩三個。有一個八歲患有罕見遺傳病「天使綜合症」（Angelman Syndrome）的女兒，Joson要出街食飯也不容易，「帶住詠寧出街食飯真係有一定難度，我哋出街食飯，一係食下午茶，一係就要晏啲食、早啲走。」遇着生日、團年等大時大節，往往都會因為要早走而不能盡興，其他食客惡言相向更屢見不鮮，「個小朋友有問題就唔好帶出街啦，帶佢出嚟獻世咩！」街外人不知道女兒詠寧的情況，父親Joson卻從不怪責他們，也不是要人包容，「大家以為我哋要人處處遷就，其實我哋都係想正正常常開開心心食餐飯啫。雖然我哋屋企有個咁嘅小朋友，但係我又覺得唔應該因為咁，而抹煞晒呢啲機會。」<br>去年中，Joson萌生辦關愛桌的念頭，「基金會唔只係想幫天使綜合症家庭，更想進一步幫晒全個傷健圈子。」同樣是天使綜合症患者父親的基金會外務長Andy是Joson的戰友，他坦言：「其實我哋都可以正常咁去消費，只不過因為帶住個有特殊需要嘅小朋友，怕麻煩同影響到人，出去消費嘅意欲先會減低咗。」他花半年做資料搜集、向不同傷健家庭了解需要，又跟餐飲業協會商討，最後得出關愛桌所涵蓋的幾項服務，包括提供更大餐桌，傷健人士可遠離熱食滾水，免生意外；延長用餐時間，讓照顧傷健人士的家人有足夠時間用膳；預留角落位置，以免傷健人士某些不經意舉動影響其他食客。其實都不涉及任何讓座成份，大家毋須擔心食飯期間要起身讓座或無故被公審。餐廳其實只要提供其中一項服務，即可成為關愛桌餐廳，Joson笑言：「我哋都唔係好多要求，但已經係好大好大嘅幫助，希望大家唔好覺得我哋係trouble maker。」<br>現時參與計劃的餐廳約有30間，大部份是本身會聘用殘疾人士的社企，但也有例外。「正宗水上人氣鍋專門店」提供加大餐桌服務，營運總監譚偉雄說：「出街食飯絕對係基本權利啦！人哋都係想開開心心食飯，唔應該忽視呢枱客。」但始終是做生意，不怕關愛桌客人會嚇走其他食客，惹來投訴？「我哋會解釋番畀客人聽，呢班關愛桌客人長期被社會忽略，我哋必須支持佢哋。不過基本上唔會點影響到其他客人，因為始終係放喺一邊。」他希望同業能一同支持，達致雙贏，「大家有生意做，佢哋又唔使匿喺屋企。」Joson透露，他們將擴大關愛桌網絡，之後還會有一系列類似的關愛計劃出爐，為傷健共融出力。</p><p>記者：李煒汯<br>攝影：許先煜<br>編輯：彭錦明</p></body></html>