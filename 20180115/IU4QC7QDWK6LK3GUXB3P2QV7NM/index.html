<html><header><meta charset="utf-8"><title>小業主團結招租　荃灣劏場見曙光</title></header><body><h1>小業主團結招租　荃灣劏場見曙光</h1><p>【本報訊】著名劏場荃灣地皇廣場一班小業主聯合招租試圖洗脫死場之名，自1樓變身美食廣場後，出租率升近八成，有零食店主動洽租，有意租用2樓近600方呎樓面。死場似翻生，但數年前賣樓買劏舖的黎婆婆如今憶起仍嘆：「慘過雷曼！」<br>地皇廣場2014年開業，業主黎婆婆憶述，當年賣樓打算買另一層，後來經紀推銷，被首兩年租金回報5厘吸引，「舖位410萬，好細，得33呎，我唔知咁細，以為300幾呎，咁買舖着數過買樓啦！」收舖時「先知咁慘！諗住加租，點知（收）番嚟十室九空，仲慘過雷曼」，坦言有被騙感覺。如果她2012年選擇買住宅，400萬可買天水圍嘉湖山莊兩個3房單位，如今已值逾千萬元。</p><p>變美食廣場　人流增六成</p><p>廣場開業3年，出租率低，另一業主王榮梅稱：「見到個場毫無起色，坐喺度等死，不如團結啲。」去年開始聯合招租，「逐個業主解釋，過程遇到拒絕、唔好聽嘅說話，例如『你搞咁多嘢做咩？係咪喺度搵着數呀？』」結果全場逾230間舖，逾160間加入業委會。去年9月，1樓多個舖位涉及約4,000方呎聯合出租變美食廣場，王稱該位置原本租予百貨店，惟當時零售不景氣告吹，目前轉租予食肆，刺激商場人流增加六成，出租率升至80%。目前餘下最平舖位，實用33至40方呎，叫租約3,000元。<br>王透露有零食店主動洽租，擬承租2樓逾10舖位，涉及面積500至600方呎，「香港好多劏舖係死場，我哋希望成為香港劏場曙光」。不過租金未升，目前其舖位月租仍是5,000元，回報率僅1.25厘，但平租吸引租客，租客袁先生以4,000元租30多呎賣茶葉，4個月來，營業額每月近2萬元。<br>該場去年最大宗蝕讓為2樓雙號舖，僅以30萬元沽出，原業主2012年400.4萬元買入，持貨5年，蝕370.4萬元或92.5%。前中國小姐趙哲妤母親李渠興目前持該場7個舖位，她表示：「業主要團結先可以令商場有起色，有能力就出啲力。」</p><p>街坊心聲：</p><p>馮先生：<br>「知道之前係死場，估唔到𠵱家咁多舖頭租得出。有興趣返嚟嘅，（幫襯）個食肆囉！」</p><p>陳先生：</p><p>「地皇廣場之前唔係咁多人流，2、3樓吉舖多，1樓𠵱家有嘢食，多咗人，暫時幾吸引。」</p></body></html>