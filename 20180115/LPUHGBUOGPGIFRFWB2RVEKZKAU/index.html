<html><header><meta charset="utf-8"><title>【馮仁昭四圍超】戶外騷放煙花　霆鋒：紅館很悶</title></header><body><h1>【馮仁昭四圍超】<br>戶外騷放煙花　霆鋒：紅館很悶</h1><p>謝霆鋒「Chef Le Mon」近年迷上做大廚，不過對音樂仍有熱誠，最近仲忙於宣傳新歌《異想天開》，霆鋒日前接受內地媒體訪問，大家最關心佢幾時開演唱會？霆鋒話：「我還是對演唱會比較嚴格的人，我不希望就是一個音樂會，我希望大家真的是難忘的一個演唱會。其實想了好久，拿批文，可以容納多少人，哪一邊的場地讓不讓站起來，多少人站起來，能不能同時有美食、有氣氛、放煙火。」<br>再喺紅館開騷，霆鋒話：「很悶。」佢有興趣揀露天場地開騷：「是啊，能站起來，不悶。」霆鋒重提01年曾喺日本演出：「21歲就在福岡做了一個13萬人的，所以你說我現在怎麼降低自己的要求？」問到霆鋒可想同好友陳奕迅再合作？霆鋒話：「我們是很隨性的。覺得當時機對了、那緣份就很自然走到一起了。」</p><p>叱咤似拎成就獎</p><p>到底霆鋒覺得佢同音樂及美食之間有乜嘢關連？霆鋒話：「就是不同方式的創意，用不同的方法去滿足別人。」喺廚藝上，霆鋒早前獲頒「世界首位米芝蓮之友榮譽星廚師」，應邀出席米芝蓮喺澳門嘅盛宴。佢今年現身商台叱咤頒獎禮，拎起結他唱《活著Viva》，全場震動，眾歌手都企身，霆鋒話：「哈，感覺好像是拿終身成就獎似的。」<br>撰文：馮仁昭</p></body></html>