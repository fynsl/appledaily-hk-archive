<html><header><meta charset="utf-8"><title>經濟客艙：瘋狂樓市的財富效應 - Captain Cool</title></header><body><h1>經濟客艙：<br>瘋狂樓市的財富效應 - Captain Cool</h1><p>香港股市同樓市齊齊升，照道理應該有助產生「財富效應」，消費意欲增加。不過，最近一項調查發現，香港樓價持續上升，近六成受訪嘅有樓人士也感受唔到「財富效應」出現，亦不覺可以放膽消費，令生活負擔加重。<br><br>「財富效應」意思指財富變動，令大家嘅財產及可支配收入，隨樓價上升而增加，繼而擴大消費。相反嚟講，財富縮減就影響消費下降，屬於「負財富效應」。樓市癲升，有樓人士唔覺受惠，即使樓價指數再破頂。只要層樓一日未供斷，樓價再創新高帶來只係紙上財富，並非「冇買騰訊又冇買樓」嘅人先慘情。<br><br>近兩、三年先上車嘅朋友，經常講笑話買到五、六球嘅單位又如何！如果有賊仔入屋打劫，荷包乾塘，除咗個單位，就係部iPhone X同呢部D字頭嘅三合一風扇最值錢，電視機都係淘寶淘返嚟，冇嘢值錢可以偷。相信，早三、四年前有機會買樓嘅有樓人士，或者幫囝囡買樓嘅慈父慈母，供斷第一層或第二層樓後，可能先真正感受到瘋狂樓市帶來財富效應。<br><br>FB:  https://www.facebook.com/seeforcaptain/ </p></body></html>