<html><header><meta charset="utf-8"><title>【馮仁昭四圍超】張崇德年尾紅館試新</title></header><body><h1>【馮仁昭四圍超】<br>張崇德年尾紅館試新</h1><p>張崇基、張崇德兄弟，噚日喺尖沙嘴The ONE商場舉行音樂會，張父帶埋孫仔到場支持，張崇基囝囝仲表現得好活潑。兩人今年入行25年，打算年尾喺紅館舉行演唱會，張崇德話：「啱啱拎到期，每次演唱會挑戰做啲新嘢，05年試過跳舞，做過嘅嘢唔想重複，做啲新嘢刺激吓自己。雖然好似搵自己笨，但做到又好開心，覺得仲好有熱誠。」<br>撰文：馮仁昭</p></body></html>