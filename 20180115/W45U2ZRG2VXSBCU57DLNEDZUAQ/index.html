<html><header><meta charset="utf-8"><title>着厚底鞋照矮林志玲半個頭Baby真係有168cm？</title></header><body><h1>着厚底鞋照矮林志玲半個頭<br>Baby真係有168cm？</h1><p>好多女孩子都鍾意着高跟鞋或者厚底鞋，希望令到自己看起來雙腳修長啲，個人望落又高啲咁，好似模特兒出身嘅楊穎(Angelababy)，出道時就報稱身高有168cm，但係佢依然好鍾意着厚底鞋，所以每次見到佢，大家都會好羡慕佢。<br><br>但係，Baby嘅高度，同佢有冇「變臉」一樣，經常成為大家討論焦點，就好似好小朋友兒時都會問過呢個問題：「爸爸、媽媽，究竟天有幾高呀？」答案就只有一堆問號。<br><br>最近林志玲同Baby一齊參與大陸嘅綜藝節目《王者進擊》，而林志玲就將一張同Baby嘅合照，貼咗喺微博，就係咁，Baby嘅高度又成為大家嘅焦點喇！<br><br>是咁的，同樣係模特兒出身嘅林志玲，身高175cm。<br><br>但係，佢同自聲有168cm、兼着咗有約5cm厚底波鞋嘅Baby合照時，林志玲都仲高過Baby半個頭。<br><br>數學題嚟喇，168cm加5cm等如173cm，即係話，Baby同林志玲合照時，應該有近173cm。<br><br>網民就覺得，如果呢個高度嘅比較，林志玲係冇理由會高Baby成半個頭，所以就開始質疑，Baby嘅身高，究竟有冇168cm。<br><br>其實之前都有網民曾話Baby只有159cm，咁結論何來呢，事緣，Baby任霆鋒節目《十二道鋒味》嘉賓時，見到Baby比霆鋒矮半個頭，而霆鋒身高有174cm，所以網民估計Baby身高只有159至160cm。</p></body></html>