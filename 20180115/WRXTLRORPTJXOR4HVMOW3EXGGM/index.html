<html><header><meta charset="utf-8"><title>農民失三成地兼遭逼遷</title></header><body><h1>農民失三成地兼遭逼遷</h1><p>【本報訊】政府在古洞南興建農業園，對當地農夫卻是噩耗。48歲的文哥（圖）在當地長大，10年前重返蕉徑接手家族農場，他指農業園擬建主幹道貫穿農地，料損失三成肥沃農地。而政府為道路工程刊憲後，文哥和82歲的母親突然遭地主逼遷，寮屋的地主要求兩人搬出居住了40多年老家，「人求乜？安居！樂業！我兩樣都冇埋。」</p><p>斥政府從未諮詢
</p><p>長春社估算，農業園道路工程佔地2.4公頃，影響0.99公頃常耕農地。文哥在蕉徑租用約35,000呎農地種植蔬菜。他指政府從未諮詢當地農民，可行性報告複雜難明，「嗰份報告全部英文，我哋讀書少理解唔到，搵啲人睇過，遮黑位全部啲重要數字冇嘅，同一份白紙有乜分別？」據可行性報告，首期工程會一併安置受影響農民，但文哥認為難以彌補損失，因重新開墾農地需3至5年，其間收入銳減，「你收咗我成熟嘅農地，畀一塊我未知嘅嘢，要用幾多時間開發？」他批評政府未了解農民需求，便規劃農業園，「連我訴求都唔知，就安排嘢畀我，呢個係民主社會，唔係共產！」<br>■記者潘柏林</p></body></html>