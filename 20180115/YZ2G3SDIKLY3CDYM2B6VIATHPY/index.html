<html><header><meta charset="utf-8"><title>【唔使擔心】只得五Win有排未達標？麥菲文原來「零風險」</title></header><body><h1>【唔使擔心】<br>只得五Win有排未達標？麥菲文原來「零風險」</h1><p>今個馬季88次賽事，目前已進行了38次，仍低於16Win馬會最低要求的練馬師，有多達13個馬房，當中鄭俊偉、文家良、賀賢、麥菲文、告達理5廐暫時連16Win的一半8場頭馬都沒有，形勢當然較緊急。<br><br>告達理已試過兩季不達標，再肥佬就要出局，而與告達理一樣暫只得5場頭馬並列榜尾的麥菲文，其實壓力卻不是想像中那麼大。<br><br>點解咁講？馬會訂下的練馬師表現最低要求準則，一季最少要有16Win，否則最少有14Win而同時馬房總獎金不少於1,850萬，亦視為達標。但上述準則卻不適用於首季在港開倉的練馬師，換言之麥菲文有個「免死金牌」在身。<br><br>當然，以麥菲文的名氣及養馬之多，肯定不想自己失威，況且亦要向馬主交代。本周三(17日)谷草夜馬，麥菲文旗下角逐四班1800米的「神乎其技」，上仗初跑谷草，即於一哩得季軍，所負僅1.25馬位，今次跑1800米更適合這匹均速馬，且看能否為麥菲文增添寶貴的一Win。</p></body></html>