<html><header><meta charset="utf-8"><title>【馮仁昭四圍超】曾帶Lucas買玩具四哥感觸　冇同孫仔旅行</title></header><body><h1>【馮仁昭四圍超】曾帶Lucas買玩具<br>四哥感觸　冇同孫仔旅行</h1><p>現年81歲嘅謝賢（四哥）兒孫滿堂，不過兒子謝霆鋒係大忙人，兩個孫仔Lucas同Quintus就跟媽媽張栢芝生活。好少機會享受家庭樂嘅四哥，最近拍內地親子真人騷《寶貝的新朋友》，以爺爺身份帶小孩體驗生活，喺最後一集四哥觸景傷情，話從未試過同孫仔去旅行：「沒有，沒有跟我的孫子……」</p><p>難過霆鋒離婚</p><p>四哥回想當年，霆鋒同栢芝感情仍要好嘅時候，自己不時帶Lucas買玩具：「我只是和第一個孫子，他們沒事，我就常常帶他去買玩具。」佢又為兒子離婚感到難過，仲搖頭嘆息話：「唉！所以真的，結婚這兩個字，我覺得結婚還是不要吧，不要結婚，見面就做好朋友，不好就不見你。」<br>主持問四哥係咪所有事都睇淡咗，曾經歷兩段失敗婚姻嘅四哥就感慨話：「都看過了，我也經歷過，對不對，所以一按那個電腦，大部份都是講他們一家人，網上的事情。」掛住孫仔嘅四哥更加有感而發，叮囑喺節目內由佢照顧嘅小慶譽：「看見爺爺的優點就要學，要尊敬爺爺，這個是最重要的。」<br>撰文：馮仁昭</p></body></html>