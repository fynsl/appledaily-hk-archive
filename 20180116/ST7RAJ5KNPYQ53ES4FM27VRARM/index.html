<html><header><meta charset="utf-8"><title>【車主留意】圓方調整泊車優惠　尖嘴免泊5小時</title></header><body><h1>【車主留意】圓方調整泊車優惠　尖嘴免泊5小時</h1><p>香港大型購物商場，多數都會有泊車優惠，很多車主也很在意這些優惠着數，硬係買嘢買到唔使錢泊車先安落。不少商場趁新一年度都更新泊車優惠，經常往尖沙嘴的車主，最關心的莫過於海港城和Elements圓方。皆因這兩個泊車場吞吐量極大，泊車優惠又唔難達標。於海港城買滿$500以上，可享2小時免費泊車，買滿$800以上則有3小時。若是晚上六時後泊車，買滿$300以上，更可享免費泊車3小時，買滿$500以上更有5小時，晚飯可以慢慢嘆，不過只限星期一至五，公眾假期除外。時租$23及泊車優惠似乎就沒有太大變動，目標都是為餐廳於平日招生意。</p><p>至於Elements圓方，新調整後，時租平日$22，六、日及假期$24，星期一至五消費滿$400，可享5小時泊車優惠，六、日及假期則只有4小時優惠。雖然好似同海港城差不多，但圓方近年時租調整的加幅頗大，平日消費$180免泊三小時更已成絕響。好可惜呢！大家還記得$180可以泊6小時的年代嗎？仲有$400免泊8小時。真係眨下眼已跑回通脹。<br><br>記者：許維雅<br><br>全新旅遊專頁，即like籽想旅行： https://fb.com/travel.appleseed <br></p></body></html>