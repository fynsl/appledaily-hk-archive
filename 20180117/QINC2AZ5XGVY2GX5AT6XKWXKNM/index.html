<html><header><meta charset="utf-8"><title>爸爸要養四子女　《愛‧回家》蘇韻姿加國兼職賺錢</title></header><body><h1>爸爸要養四子女　《愛‧回家》蘇韻姿加國兼職賺錢</h1><p>2016年參加香港小姐入行嘅蘇韻姿，當時就輸咗俾馮盈盈，只得第四名，之後佢就入讀為期3個月的演藝進修班入行，o依家每晚就同大家「愛，回家」，佢有份主演處境劇《愛·回家之開心速遞》，飾演「紅衫魚」熊心如一角，同劇就有兩個家姐，分別係滕麗明同呂慧儀，呢個熊氏家族，家庭背景唔算複雜，但每日都會遇到唔到問題。<br><br>事實中，原來「紅衫魚」蘇韻姿嘅家庭好複雜，昨日就有周刊報道話，蘇韻姿嘅爸爸原來喺加拿大賭場做經理，本身同蘇母育有一對子女，即蘇韻姿同胞弟，但報道入面就有知情人士報料話，蘇父背住蘇母搞婚外情，同第三者生咗個仔Antho，最後蘇父同第三者分手，報道嘅知情者就話，蘇母覺得小朋友係無辜，所以就接咗Antho返屋企住，同蘇韻姿兩姊弟一齊生活，報道就話佢哋三個嘅感情都好好，而蘇韻姿亦不時喺ig貼出同兩個弟弟嘅相。<br><br>一家五口看似生活愉快，但報道話最終蘇母都係忍唔住蘇父嘅風流，幾年前同蘇父離婚，近年蘇父再同一個女人生咗個女。報道講到蘇父四個仔女三個媽嘅事，喺加拿大嘅華人圈都好多人知，而報道嘅知情者仲話，蘇韻姿知道爸爸開支大，所以自己未入行前，喺加拿大都有幫人補習同兼職模特兒賺取生活費。</p></body></html>