<html><header><meta charset="utf-8"><title>中西環行埋扑嘢？ - 陳也</title></header><body><h1>中西環行埋扑嘢？ - 陳也</h1><p>讓四歲幼子赤條條在四處都是屎尿的劏房周圍走的那位母親，完全是fb病態，甫離開差館就fb反轟留言，大言不慚向網民宣戰並說「謝謝你們，扭曲事實的爛嘴！」有時間更新fb打牙骹戰，怎麼不去醫院探望兩姐弟。打贏嘴炮又點，屋企一樣屎尿開花！<br>不如學吓潘鄭，指自己「好忙」，忙到唔記得倒屎！法官唔信？搬林鄭金句一言九頂：「如果呢個係事實，咁就唯有係事實」！唔執屎，唔犯法嘛，只要俾時間佢處理，包容吓啦，成屋屎，又無僭建地牢與天台，無將間屋發水多45%咁當然更加無呃稅，無欺騙銀行按揭。照咁講呢，呢個屎尿媽，愈來愈有能力做律政司個位！只要林鄭信佢無隱瞞，話之全城噓爆，絕對唔會面紅。雙重標準，九項僭建，N份兼差，但炸彈有幾多個？唔知，總之一地都係，遍地屎尿，就等林鄭一腳踩上去，來個老懵董式世紀一跣！<br>怕跣才會贏，林鄭被西環王公公點讚聲稱中環西環行埋一齊，是跟林鄭的共同心聲，以後一定會愈行愈埋。行埋，以游小姐本土名句解讀就是「扑嘢」！中西環行埋，阿柒又試叫人瞇埋眼，冇補充！</p></body></html>