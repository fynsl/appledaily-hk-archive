<html><header><meta charset="utf-8"><title>【馮仁昭四圍超】ViuTV直播台灣KKBOX</title></header><body><h1>【馮仁昭四圍超】ViuTV直播台灣KKBOX</h1><p>將於後日喺台灣舉行嘅「第十三屆KKBOX風雲榜」，ViuTV到時會進行現場直播。今年嘅嘉賓好有睇頭，包括謝霆鋒（圖）、林俊傑、陳奕迅、張惠妹、楊丞琳同鄧紫棋等。<br>而根據KKBOX嘅公佈，今年嘅大使有張惠妹、林俊傑同謝霆鋒，至於獲得「年度風雲歌手」嘅陳奕迅，當晚就會同楊丞琳、鄧紫棋、盧廣仲、謝和弦、黃明志，以及周湯豪等歌手表演。<br>撰文：馮仁昭</p></body></html>