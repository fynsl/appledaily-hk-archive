<html><header><meta charset="utf-8"><title>【免費有得玩】PS VR借機服務一出即滿額　機迷下月請早</title></header><body><h1>【免費有得玩】PS VR借機服務一出即滿額　機迷下月請早</h1><p>專為PlayStation VR而設的遊戲並唔算多，令到唔少玩家都心大心細遲遲未入手。剛剛SIEH就在香港推出PS VR借機服務，連埋《Until Dawn: Rush for Blood》同《PlayStation VR World》遊戲一齊有得借，星期五取機，星期二還機，只係交低$3,000按金就可以玩到幾日，計落都幾筍。<br><br>不過提供借取服務的PS VR數量有限，每個星期只有30部，要借到機就要快手。好似當消息消息一公佈後，1月的兩個借用日期1月19日至23日以及1月26日至30日的預約名額就火速爆滿。今次借唔到都唔使氣餒，官網就表明2月都有得借，詳情將會在稍後時間於「PlayStation HK」Facebook專頁內發放。<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed </p></body></html>