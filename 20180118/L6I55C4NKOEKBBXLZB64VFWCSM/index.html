<html><header><meta charset="utf-8"><title>一路一帶：共享大灣區的榮耀 - 斯郎</title></header><body><h1>一路一帶：共享大灣區的榮耀 - 斯郎</h1><p>香港和大陸日漸融合，兩地文化衝擊，但經濟互相依靠，密不可分。無論環境、文化、政策都截然不同，但在大陸吹雞後，大灣區這個概念巨輪碾壓落香港，中港融合勢不可擋。香港價值正一點一滴流走。筆者執筆之時，看着香港的藍天白雲，被「豬海」的毒霧污染，多個區域空氣污染指數爆標，感到十分唏噓。<br><br>中港兩地價值觀存異惹爭，已歷十數寒暑，在大陸，有能者居之絕對冇呢隻歌仔唱，靠關係，靠邊站，香港卻學到好足，司法不變，同一件事，在幾年後卻有不同處理方式。敵對陣營僭建，要依法辦事；自己友僭建，卻叫大家包容。<br><br>執紙皮婆婆賺1元要告到底，司法部首長涉嫌欺壓銀行及公眾，卻是忙中有錯，小事一樁。昔日的香港精神已盪然無存。<br><br>其實香港變成豬港、臭港，香港人自己亦有份墮落，最近高鐵終於公佈票價，開往福田要80元，番禺（港鐵夾硬叫「廣州·南」）要260元，較紅磡直通車更貴。既然要擁抱大灣區，要中港融合，上廣州市中心開個會，肯定坐直通車到位於天河區的「真·廣州東站」，肯肯定唔會搭高鐵去番禺站，再轉40分鐘地鐵到真·廣州。<br><br>不過身邊有不少朋友都說，開通了高鐵，會試搭吓，有一部份是完全不會返大陸的港人，對大陸毫不理解，亦莫不關心，另一部份是只會上深圳打邊爐、揼骨，對他們來說，高鐵是甚麼？另一班專出差工作的，都是飛機起步，廣州？肯定坐直通車，上海北京？咪玩啦，飛機又快又舒服呀。千億高鐵，其實只是中國過萬公里鐵路的其中一塊拼圖，意義大過實際，拼好了，望落好睇，拼唔到，亦不會阻止地球轉。港豬澳橋留待收費公佈才下定論，但成本效益及經濟貢獻，目測會大過高鐵。<br><br>斯郎<br> https://www.facebook.com/oneroadonebelt/ </p></body></html>