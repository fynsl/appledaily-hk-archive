<html><header><meta charset="utf-8"><title>升級老竇接母女回港爾冬陞恨帶囡囡去迪士尼</title></header><body><h1>升級老竇接母女回港<br>爾冬陞恨帶囡囡去迪士尼</h1><p>香港電影金像獎協會主席爾冬陞（小寶）、應屆金像影后、影帝惠英紅及林家棟昨日在紅磡出席「ViuTV X 金像獎頒獎禮」記者會，宣佈ViuTV取得「第37屆金像獎頒獎禮」免費電視獨家直播。小寶認為今屆同以往幾屆沒有大分別，ViuTV有充足經驗應付。他透露今年會有新主持人，待完成明年頒獎禮就會離任。入圍名單將於下月6日公佈，4月15日舉行頒獎禮，ViuTV直播外，收費電視將由衛視電影台獨家直播。<br>對於前日報道60歲的小寶前年榮升人父，囡囡Teresa已兩歲大，他有備而來直言一直追求自由，所以沒想過要小朋友：「我覺得有啲事係突發，好似係同我太太發生嘅事件，細節我唔想講。我對前妻（羅曉文）有遺憾，呢個冇辦法。兩個人相處唔係一定耐就越行越近。」</p><p>「希望唔好咁曳」</p><p>對於新生命，小寶由起初不接受，到覺得是上天賦予的責任，新的體驗。小寶說：「見佢成長過程都有驚喜，我由以前唔係好想要細路，到𠵱家完全接受。希望唔好咁曳，𠵱家25個月大。」他透露太太為圈外人，盡量不讓母女曝光。囡囡目前在內地，今年底前會搬到香港，他說：「雖然有外國護照，因為唔想避，我要帶佢行玩具舖、去Disney。」當問到跟太太年齡差距時，他笑言有機會再講。</p><p>惠英紅已恭喜</p><p>惠英紅接受訪問時透露對入圍隨遇而安，講到過往擔任金馬獎評審經歷，她表示要在十一日內看百多部電影：「鍾意睇就唔覺辛苦，不過討論會有爭吵，有時都有火藥味。」她亦恭喜小寶，更叮囑要保持狀態，始終「仔細老婆嫩」。林家棟表示在台上已恭喜小寶，自己亦是這兩天才知道。<br>採訪：張俊銘<br>攝影：林賓尼</p></body></html>