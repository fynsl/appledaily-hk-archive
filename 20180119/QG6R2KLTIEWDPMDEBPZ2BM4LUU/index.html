<html><header><meta charset="utf-8"><title>【任天堂新招】Switch創新玩紙板砌玩具　4月推出唔使5百蚊</title></header><body><h1>【任天堂新招】Switch創新玩紙板砌玩具　4月推出唔使5百蚊</h1><p>真係估你唔到！當其他遊戲主機廠商推出4K、VR等Hi-Tech玩法時，任天堂竟然推出配合Nintendo Switch玩的紙板玩具Nintendo Labo，賣唔賣得暫時唔敢講，但創意確實拎滿分。</p><p>剛公佈的Nintendo Labo產品共有兩款，分別是集合5款遊戲：鋼琴、釣魚、電單車、房子及遙控車的Variety Kit，以及機械人遊戲Robot Kit，但玩之前是需要自己將套裝內的紙板、繩及橡筋自行砌成實體玩具，然後加入Joy-Con去玩。遊戲系列強調「Make」、「Play」及「Discover」三項元素，玩家可以將遊戲部件改裝及換上不同花款，大人小朋友啱玩。</p><p>兩款新產品都將會在4月20日推出，Variety Kit定價6,980日圓（未連稅／約$492），而Robit Kit定價7,980日圓（未連稅／約$563），價錢只比一款遊戲高少少。<br><br>記者：布偉倫<br></p></body></html>