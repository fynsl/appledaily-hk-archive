<html><header><meta charset="utf-8"><title>中環在線：李嘉欣7,620萬買何文田KADOORIA - 李華華</title></header><body><h1>中環在線：李嘉欣7,620萬買何文田KADOORIA - 李華華</h1><p>近期股市樓市暢旺，連帶城中有「大美人」之稱嘅港姐前冠軍李嘉欣，都抵擋唔到樓市嘅魔力，用私人名義一擲逾7,600萬買入何文田一個豪宅新盤。</p><p>呎價逾4.5萬元</p><p>究竟邊一個豪宅咁有魔力，就係中信泰富發展嘅何文田KADOORIA，早前已經有電影界人士吳思遠家族以近4億元掃入3個單位，今趟大美人就買入嘉道理道119號5樓單位，實用面積1,672方呎，成交價7,620萬元，實用呎價45,574元，今次大美人係用自己個名REIS MICHELE MONIQUE（李嘉欣葡萄牙姓名）登記買入，如果她係以首置客身份入市，以正常稅率4.25%計，可慳稅慳近900萬元。<br>李嘉欣老公許晉亨，向來鍾情投資物業，買賣過嘅物業不勝其數。2016年許晉亨就連環沽出5伙物業，套現超過億元，包括尖沙嘴九龍站地標凱旋門，以及西半山寶華軒、雍慧閣、寶翠園及柏道2號等單位。許晉亨舊年再以3,900萬元沽出何文田半山壹號，一個半山徑26號高層逾1,600方呎單位，賬面賺733萬元，升值23%。<br><br>李華華<br>mailto:LiWaWa@AppleDaily.com</p></body></html>