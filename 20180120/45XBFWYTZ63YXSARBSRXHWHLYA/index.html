<html><header><meta charset="utf-8"><title>備戰渣馬有計36G崔碧珈揀Bra護胸</title></header><body><h1>備戰渣馬有計<br>36G崔碧珈揀Bra護胸</h1><p>【《蘋果》專訪】<br>渣打香港馬拉松明天舉行，連續四年出賽的崔碧珈（Anita），今年以個人名義報名參加半馬。擁有36G魔鬼胸的Anita上月底已進入備戰狀態，日前接受《蘋果》訪問時，更由拉筋、飲食到心態逐一分享經驗。</p><p>承托力要夠</p><p>女士跑馬拉松都擔心長時間彈跳，會出現胸部下垂問題及有疼痛感，已考取健身教練牌的Anita指毋須過份擔心，因為市面上有很多運動型bra選擇，她說：「市面上有好多sport bra，揀嘅時候唔好只係睇款，一定要揀啱支撐強度嘅bra。」她續說：「可能有啲初跑者會諗，都係跑一次箒，戴番平時啲bra都OK啦，咁樣對胸部唔好，而且因為承托力唔夠，跑嘅時候會好辛苦。」</p><p>Anita認為生活節奏、飲食和心態都很重要：「我今年起跑時間係8點，但好多清晨5點幾已經起步，好多時都會唔夠瞓，咁樣跑都係唔健康。個人經驗係跑之前至少一星期習慣早睡早起，咁到跑嗰日唔會太辛苦。」飲食方面，Anita說：「我基本上喺跑之前嗰個星期都好少出街食飯，亦唔會食太辣嘅食物，減少腸胃不適機會，跑嗰日會帶定水，因為水站相隔唔算太近。」她亦建議勿穿全新跑鞋上陣，起跑前亦要預留至少半小時熱身。</p><p>切忌比拼心</p><p>不過，Anita認為調節跑馬拉松心態都好重要，千萬不要有比拼的心，她說：「好多人會同幾個朋友一齊報名跑，個個人體質都唔同，唔好同朋友有比較之心，因為跑步係同自己比拼，如果同人比較夾硬跑會有危險。」如果跑步期間忽然抽筋，Anita指自救方法一定要盡快停低，再找一個安全的位置坐下，脫去波鞋再慢慢按摩小腿等位置，亦不應再勉強跑下去。<br>採訪：小米</p></body></html>