<html><header><meta charset="utf-8"><title>葉佩雯憶地震獲小室勇救</title></header><body><h1>葉佩雯憶地震獲小室勇救</h1><p>小室哲哉90年代曾在香港收了幾位女徒弟，包括葉佩雯（Grace）、陳敏之、譚凱琪、《戰狼2》女主角盧靖姍、姚詠雯和姚詠儀。<br>對小室退出藝能界，Grace昨表示覺得突然，但這是他的私人決定，所以不便評論：「我都好感激呢個老師，我入行去日本訓練嘅時候，佢好照顧我，喺錄音室會同我傾好多偈。」她指最深刻是日本錄音室期間突然地震：「第一次遇到地震，我就喺錄音房唔知點算好，佢就即刻叫人入嚟救我。嗰時我得16歲，好多嘢都唔知點做，佢係咁𠱁我，叫我睇吓電視、打吓機、食個杯麵再先錄音，係一個好照顧歌手嘅監製。」</p><p>同是徒弟的陳敏之則說：「佢決定得都有佢原因，我祝佢日後生活健康愉快。」譚凱琪對小室引退表示可惜，但會尊重他的決定：「佢以前真係有好多好出色的作品，都成為咗經典，只可喺回憶裏尋回。」<br>採訪：小米、魯吉</p></body></html>