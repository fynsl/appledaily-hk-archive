<html><header><meta charset="utf-8"><title>洪永城肉麻撐詩詠「心中最佳女主角」</title></header><body><h1>洪永城肉麻撐詩詠<br>「心中最佳女主角」</h1><p>台慶頒獎禮踏入倒數階段，郭晉安憑《老表，畢業喇！》角逐視帝，前晚他在灣仔出席活動，直言睇好宣萱攞視后：「因為佢係我老婆仔嚟㗎嘛！」<br>爭視后者還有李佳芯和唐詩詠等，在唐詩詠選情告急之際，舊愛洪永城前晚在Ig留言力撐說：「有樣嘢非常之佩服你，喺劇組咁多年，我從來未聽過一個人講你壞話，只聽到詩詠好、詩詠得、詩詠無得頂，淨係呢個原因你都至少攞個最佳人緣獎啦。當然你點會淨係得呢個獎咁簡單，見到你每次開劇之前角色上嘅準備工夫，令自己投入狀態，而在劇拍攝中無論自己生活中在幾多嘅情緒，你都保持在那狀態之中，你係我心目中嘅最佳女主角，咁多年嘅努力，希望今次你得。#最佳女主角唐詩詠」</p><p>預祝視后</p><p>洪永城近日被傳與唐詩詠復合，前晚他如此高調留言，莫非復合有望？洪永城前晚回應說：「唔係啦，只是鼓勵同支持。」至於唐詩詠前晚就與鄧麗欣（Stephy）和區文詩等飯敍，除了慶祝Stephy在「香港電影評論學會大獎」中憑《空手道》獲最佳女演員獎，又預祝唐詩詠成「最佳女主角」。<br>採訪：唐琛悠、非非、王連連</p></body></html>