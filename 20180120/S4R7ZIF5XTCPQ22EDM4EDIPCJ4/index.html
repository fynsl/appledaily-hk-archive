<html><header><meta charset="utf-8"><title>【果籽人話】幼稚園Miss打泰拳減24kg 「我怕痛但會克服佢！」</title></header><body><h1>【果籽人話】幼稚園Miss打泰拳減24kg 「我怕痛但會克服佢！」</h1><p>相信好多女仔為咗減肥都無所不用其極，飲食方面就會食代餐節食，而做運動方面，泰拳絕對係最受減肥人士歡迎運動之一，但因為咁而做埋拳手就好少，而Eva 就係其中一位。</p><p>今年29歲嘅Eva係一位全職幼稚園老師，但好多人一定估唔到平時外表溫柔嘅佢，另一面竟然係好勇鬥狠嘅業餘拳手。Eva坦言最初接觸泰拳，純粹只係為咗減去嗰個令自己連影張相都無自信嘅笨重身型。泰拳不但令佢由80公斤，減至宜家大約56公斤，泰拳更加令佢搵到人生目標，佢話就算有幾怕痛，都會去克服，就算有幾辛苦，每日放工要由牛頭角趕去元朗拳館，打至凌晨再趕尾班車返將軍澳嘅屋企，甚至打到口腫面腫，傷及容貌，都絕對唔會有任何怨言，因為條路自己揀，點都會堅持落去。 <br></p><p>而且佢仲會更加努力訓練，同參加更多比賽令自己進步，因為當中所得嘅經驗係好寶貴，佢又會冷靜應付對手，減少受傷，目的係為咗唔想辜負師傅對自己嘅栽培。當提到佢嘅終極目標，佢希望可以喺35歲前，拎到香港泰拳理事會冠軍賽A組冠軍。<br><br>採訪：Asia @有種運動<br>攝影：Asia and Vic@有種運動<br>剪片：Asia@有種運動<br><br>全新旅遊專頁，即like籽想旅行： https://fb.com/travel.appleseed <br></p></body></html>