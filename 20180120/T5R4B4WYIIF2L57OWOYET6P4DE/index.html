<html><header><meta charset="utf-8"><title>【渣馬大作戰】急症室醫生最難忘邊跑邊救人</title></header><body><h1>【渣馬大作戰】<br>急症室醫生最難忘邊跑邊救人</h1><p>「我做急症科，所以啲嘢好急，但又發覺原來係急唔嚟。」<br><br>黃志強（Michael）係一名急症室醫生，佢嘅工作分秒必爭，唔容許有任何差池，因為就算只係遲疑一秒，都可能令病人失去寶貴嘅生命。 平時工作壓力咁大，好在 Michael揾到佢嘅減壓方法，佢話：「跑步可以令人開心啲，因為身體會釋放安多酚，咁人諗嘢會正面啲。」<br><br>除咗減壓，跑步仲令Michael學識冷靜，佢表示：「如果一個交通意外嘅傷者，如果你好急，自己都好亂嘅話，個情況就會更加混亂，你主持唔到大局。就好似跑步一樣，都要好冷靜去跑，先做得出好時間。」對於間唔中都會出現有人做運動時猝死的報道，Michael就建議大家應該多留意自己的身體狀況，並且要量力而為。<br><br>唔知係咪唔習慣面對鏡頭，成個訪問過程，Michael都比較緊張，但當問到Michael有冇諗過跑到幾多歲，本身好拘謹嘅佢都露出笑容話：「最好跑到臨死嗰刻，都仲可以跑到！」<br><br>文﹑採：Cathy﹑Shirley<br>攝影：Neo﹑馮峰<br>導演﹑後期：Roy<br><br>----------------------------------------------<br>NIKE 支援你全力備戰渣馬！立即登記即享一系列專屬跑手訓練資訊及購物優惠！<br> http://go.nike.com/031ucdfq </p></body></html>