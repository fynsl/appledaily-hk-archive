<html><header><meta charset="utf-8"><title>視后今晚出爐馬國明撐詩詠　唔比宣萱差</title></header><body><h1>視后今晚出爐<br>馬國明撐詩詠　唔比宣萱差</h1><p>無綫《萬千星輝頒獎典禮》今晚舉行，《誇世代》的李佳芯與《不懂撒嬌的女人》的宣萱及唐詩詠被視為視后大熱，而《降魔的》的馬國明和《踩過界》的王浩信就被視為視帝熱門。馬國明前晚到新城受訪，未知是否因心情緊張而爆瘡，但他揚言攞獎平常心，不會太緊張。</p><p>「心穎要浸吓」</p><p>問到視后心水，馬國明說：「我今年有啲私心，希望唐詩詠可以拎到，我覺得佢表現好好，唔會比宣萱差！」女友黃心穎今年有份角逐「飛躍進步女藝員」，他表示有投對方一票：「不過今年有好多勁敵，如果觀眾唔認同，有時太早拎獎都唔係一件好事，反正佢仲係好新，可以浸吓先，攞獎實至名歸係最好。」<br>唐詩詠昨日與黃心穎到馬鞍山出席活動，對於被舊愛洪永城力撐是心目中視后，唐詩詠說：「好開心、好感動，好多謝佢。」會否復合，她表示要隨緣。而心穎被問到早前是否與馬國明歐遊時，她未有否認，而後日是她29歲生日，屆時會與馬國明吃飯慶祝，問到馬國明若奪視帝會否是開心禮物？心穎說：「我戥佢緊張，好多朋友都戥佢緊張，呢個比攞唔攞獎更寶貴。」</p><p>敏之教仔惜食</p><p>另一視后大熱宣萱昨日在港台出席《有聲好書》活動時，多謝郭晉安和鮑起靜點名力撐，指攞獎隨緣。日前家中愛犬因急性腫瘤離世，宣萱為此心情低落：「當下要幫狗仔善後先，唔可以焦點只集中頒獎禮。」此外，憑《溏心風暴3》爭女配的陳敏之，昨日與阮兆祥到深水埗出席惜食堂活動，敏之表示從小已教導兒子要珍惜食物及分享玩具，到兒子適合年紀便會帶同一起做義工。<br>採訪、攝影：卓寶花、盧妹、王連連、仇志德</p></body></html>