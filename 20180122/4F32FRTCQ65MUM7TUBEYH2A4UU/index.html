<html><header><meta charset="utf-8"><title>【一周必看】32歲鄭朱莉公開減肥前後相　激減27磅秘訣係...</title></header><body><h1>【一周必看】<br>32歲鄭朱莉公開減肥前後相　激減27磅秘訣係...</h1><p>現年32歲嘅韓國女諧星鄭朱莉，2015年同拍拖7年嘅男友舉行非公開形式婚禮，先後誕下兩名囝囝組織幸福家庭。而鄭朱莉日前喺Instagram上載自己陀B時暴肥嘅相，再同修身後嘅相做對比，立即引起網民熱烈討論。<br><br>鄭朱莉寫道：「睇返以前嘅相，再次受到衝擊，所以上載到Ig同大家分享。呢兩張相嘅我相差成10公斤，減之前我接近150磅，減完之後得123磅，而我最高紀錄陀B時更試過肥到近170磅。當時真係好討厭影相，所以只係上載囝囝嘅相。之後就決心減肥，依家會Keep住做運動維持身形。」<br><br>不過鄭朱莉又指因為要湊B唔會得閒去健身室等地方做運動，所以就會行樓梯、踩室內單車、睇YouTube學跳Zumba dance等等簡單、喺屋企都做到嘅運動。鄭朱莉更公開自己嘅減肥方法：「完全唔食碳水化合物，而且因為肉類對身體好，所以都會食多啲肉，包括牛肉、雞肉，而且食肉嘅時候，最好加少許調味料，因為完全白灼就冇味唔好食。當然仲有生菜、豆腐等菜類。」</p></body></html>