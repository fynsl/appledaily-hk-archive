<html><header><meta charset="utf-8"><title>趣趣地：FIFA又爆貪污醜聞</title></header><body><h1>趣趣地：FIFA又爆貪污醜聞</h1><p>前澳洲足協公關主管邦妮達（Bonita Mersiades）撰寫新書爆料，卡塔爾獲得2022年世盃決賽周主辦權，該國國營電視台就會向FIFA提供達一億歐元（約96億港元）嘅賄款。書中亦提到，前FIFA主席白禮達（圖）喺世界盃主辦權投票前已經知道卡塔爾會勝出，當時佢亦致電時任美國總統奧巴馬，同對方講「你唔會贏到，卡塔爾會係贏家。」</p></body></html>