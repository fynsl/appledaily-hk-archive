<html><header><meta charset="utf-8"><title>【十公里】余德丞再戰十公里贏晒</title></header><body><h1>【十公里】余德丞再戰十公里贏晒</h1><p>參加十公里賽事藝人今年不多，只有林奕匡、Super Girls成員吳嘉熙、無綫藝人余德丞及鄧佩儀，眾人中以余德丞的49分鐘成績最好。余德丞昨日凌晨4時許已抵達北角東廊賽事現場拉筋熱身，他賽前受訪時表示第二次參加渣馬：「14年第一次跑，當時成績係52分鐘，好多女仔都快過我，事隔4年，想再挑戰自己。」</p><p>首次參加十公里賽事的鄧佩儀，以1小時2分2秒完成，她說：「我預咗個半鐘，因為訓練嘅時候，我跑唔過6K，可能今日天氣同環境，又有大班人一齊跑，令我好興奮。」是否再挑戰十公里？她說：「10K對我都好勉強，如果要參加半馬或者全馬，就要花更多時間，前日我感冒，食藥加休息，今朝氣管都還可以。」</p></body></html>