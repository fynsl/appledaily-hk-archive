<html><header><meta charset="utf-8"><title>霍啟剛爆仔似媽拒服輸</title></header><body><h1>霍啟剛爆仔似媽拒服輸</h1><p>添馬公園昨日舉行渣馬「家庭跑」，吸引霍啟剛與太太郭晶晶帶同大仔中曦，以及九倉主席吳天海及家人和黃長興一家四口等現身參加。雖然短短400米路程，但霍啟剛囝囝中曦表現落力，由父母一左一右傍住齊齊跑，場面溫馨。霍啟剛賽後說：「上一次係跑3K，今次輕鬆啲啲，囝囝冇停過，佢唔鍾意輸，似阿媽嘅心態，上次跑嘅時候叫佢攰就休息吓，佢會講『唔可以停㗎，停就會輸』，呢個唔係我嘅天份，係媽咪嘅，天生。」<br>問可擔心囝囝長大後會有很大壓力？霍啟剛表示不會：「起碼有嗰個心唔會半途而廢，挫折一定會有，老師成日講要教佢承受挫折，成日贏就冇面對挫折、失敗嘅心。」此外，黃長興昨日一家四口現身時，細仔額頭貼上膠布，原來是日前發生小意外，導致穿頭要入院縫了5針。</p></body></html>