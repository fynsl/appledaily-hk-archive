<html><header><meta charset="utf-8"><title>【馮仁昭四圍超】薛凱琪閨蜜裸瞓沙灘</title></header><body><h1>【馮仁昭四圍超】<br>薛凱琪閨蜜裸瞓沙灘</h1><p>由黃真真執導，（右起）薛凱琪、陳意涵同張鈞甯主演嘅電影《閨蜜2之單挑越南黑幫》，噚日推出預告片，劇情講陳意涵宣佈結婚，3個閨蜜一齊去越南享受婚前最後一個單身旅程，佢哋去夜店同大批舞男玩到癲晒，最後陳意涵「貓咗」被抬走，3女醉醒時發現自己瞓喺沙灘，仲要全身赤裸冇着衫，好彩搵到塊大芭蕉葉遮住重要部位。<br>撰文：馮仁昭</p></body></html>