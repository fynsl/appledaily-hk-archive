<html><header><meta charset="utf-8"><title>隔牆有耳：精英心態　鄭若驊拒聽意見出事 - 李八方</title></header><body><h1>隔牆有耳：精英心態　鄭若驊拒聽意見出事 - 李八方</h1><p>新任律政司司長鄭若驊唔單止被揭住所有僭建，仲被爆以首次置業形式購入南區物業，慳咗600萬印花稅，雖則法律上可能冇錯，但道理同觀感就好差，奈何建制派要全力護航，一直小罵大幫忙，難怪西環契仔、立法會議員謝偉俊都忍唔住，代建制派吐出心底話：「（恐怕）唔保得佢幾耐。」<br>建制派唔敢狠批，皆因阿爺短期內唔會要求鄭若驊落台，有政界中人邊剝花生邊奇怪，政府內到底有冇人向鄭提出拆招建議，何解關公災難接二連三？難道核心人物都被蒙蔽，因為當事人冇講出事實全部？<br>唔知係咪因為精英心態，據聞鄭若驊唔太肯聽意見，可能覺得自己搞得掂，最終成個僭建風波確實「成也專家，敗也專家」，既然佢係專家，仲使多提示，相信冇人估到佢最終搞到一身蟻。</p></body></html>