<html><header><meta charset="utf-8"><title>投資一周：2018年all in股市 - 周顯</title></header><body><h1>投資一周：2018年all in股市 - 周顯</h1><p>根據經驗，當遇上熊市，我的投資組合會有20%至30%的虧蝕，由於我平均會做20%的孖展，組合總價值的損失約在30%至40%之間，再加上利息和機會成本，換言之，在一個牛市，如果我贏不到100%以上，當減去了熊市的潛在損失，便等於是輸錢了。<br>幸運地，以上情況並未發生過。不幸地，以上情況可能即將發生。<br>2017年，我的投資組合有兩成進賬，相比起大市升幅36%，是跑輸大市，非常失敗。稍為放心的是，周遭朋友同我一樣，跑輸大市者，也佔了大多數。<br>從好的看，2007年高位31958點距今已10年，喂，以年增長率2%計，2018年破4萬點，先至股災，也是很有可能吧？講到屢創新高，1987年、1991年、1997年、2007年都試過，又有乜出奇箒。<br>再講，現時人仔上升，美匯下跌，單講幣值，也有利於港股，而且傳統智慧，炒完藍籌，便輪到炒細價股，斷估不會未炒細價股就此玩完吧？從壞的看，股市已創新高，淡友都預測股災即將發生，建議出清存貨。再講，全球經濟都有明憂隱憂，同埋邊條法則規定炒完藍籌股一定轉炒細價股架？<br>我之所以決定all in股市，理由同好多人一樣：牛市三期無錢贏，要追數囉！（因住貪字變貧呀！）<br><br>周顯<br>投資者、八卦公、知識分子<br>mailto:phemey@gmail.com<br>本欄逢周三刊出</p></body></html>