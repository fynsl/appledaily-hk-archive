<html><header><meta charset="utf-8"><title>蒙面深夜出動鄭俊弘何雁詩　蜜遊東京夾公仔</title></header><body><h1>蒙面深夜出動<br>鄭俊弘何雁詩　蜜遊東京夾公仔</h1><p>【爆相爆片】鄭俊弘（Fred）跟何雁詩前年10月到美國為無綫拍節目時秘密撻着，兩人瞞戀近半年後，被Fred當時未婚妻踢爆偷食，最後他情歸新歡何雁詩。去年4月兩人拖手認愛，但同時承受公司壓力頻傳情變，先有傳何雁詩醉酒割脈，之後兩人再有虐狗疑雲。其實兩人戀火一直未停，日前更被爆蜜遊東京。</p><p>全程周圍望</p><p>本報讀者波先生透過「爆相爆片」分享何雁詩和Fred早前在日本新宿夾公仔的甜蜜時光。波先生表示何雁詩少女心爆棚：「嗰晚11點幾，見到佢哋喺新宿一間舖頭夾比卡超公仔，當時何小姐好努力咁夾，但鄭生就企喺側邊冇幫手，有時望兩眼女友，但幾乎全程都係周圍望，好似驚死俾香港人發現影相咁。」當時兩人都戴了黑色口罩遮樣，何雁詩的銀色羽絨非常搶眼，波先生說：「何小姐夾極都夾唔到隻比卡超，最後空手而回，離開舖頭冇拖手冇攬腰。」</p><p>自爆去旅行</p><p>問到是否跟男友預支蜜月時，何雁詩只以「微笑」及「拜託」表情符號回覆。昨日Fred到商台宣傳新歌《起跑線》時，透露早前跟何雁詩東京之旅，碰到好多台前幕後朋友。對於在遊戲機店被影，他估計是一對教自己夾公仔的男女所拍。<br>另外，Fred透露新歌可能是潛意識寫出內心感受，填詞張美賢又在無討論下寫成作品：「收到份詞好感動，暗示叫我撐住。我哋平時唔討論自己嘅嘢，但會靠一首歌一份詞關心鼓勵對方。」目前Fred忙於籌備三月美加演唱會及之後出碟。<br>採訪、攝影：馬建華</p></body></html>