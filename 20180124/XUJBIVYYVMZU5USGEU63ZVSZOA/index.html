<html><header><meta charset="utf-8"><title>職場慧眼：搵工的疑問 - 張慧敏</title></header><body><h1>職場慧眼：搵工的疑問 - 張慧敏</h1><p>「Son姐你好，上年年尾見份新工，我用咗好多時間準備，自覺表現唔錯，相信考官對我嘅印象都幾好。但係等咗兩個月，一直都未有消息，我打電話問HR，佢話我入咗最後三甲，管理層考慮緊用邊個，但佢都答唔到我幾時有最後決定。期間我一直都追，甚至諗過要求第二次面試，我對呢份工好有興趣，希望係新環境可以大展所長。想請教下現階段我有甚麼可以做，一方面我唔想坐喺度等，另一方面又怕太過急進破壞咗件事，但我唔想被動等結果，希望son姐指教。」<br><br>你有幾渴望得到這份新工作我完全感受得到，雖然人事部說你是三甲人選之一，不過作為獵頭老人，我可以確實你絕不是他們的首選。如果你是管理層的心水，人事部無論如何會主動聯絡你keep you warm，都唔會對你如此冷淡。之所以一直拖拖拉拉，旨在拖延時間，萬一首選有變卦，你可當候補替上。因為不管職位職級高低，簽了offering letter辭埋職，都可以因為被公司挽留成功，或者另有更好條件的offer，最後關頭變卦不出現。<br><br>第一次面試你所說的考官，是人事部還是部門主管？如果只有人事部，你的而且確沒有甚麼可以再做。不過無論你如何心急，切記欲速則不達。作為求職者，沒有可能要求給予第二次面試的機會，人事部如果覺得你很煩，或者覺得你咄咄逼人，你都很難有運行。如果有部門主管，你可有他的名片聯絡方法的話，可以嘗試跟進。如果這份工作你真的非常喜歡，即使今次不成功，建立關係為他日再申請留下伏線，亦是可行的做法。<br><br>新工既然未有着落，你要收拾心情做好目前的工作，免得顧此失彼兩頭唔到岸才是。<br><br>張慧敏</p></body></html>