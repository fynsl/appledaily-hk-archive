<html><header><meta charset="utf-8"><title>出爐視帝收緋聞大禮王浩信搭上宅男女神</title></header><body><h1>出爐視帝收緋聞大禮<br>王浩信搭上宅男女神</h1><p>出爐視帝王浩信近年拍劇都容易跟拍檔爆緋聞，他雖然平日收埋老婆陳自瑤（YoYo）及囡囡王靖喬，但有報道他在頒獎禮前，帶妻女跟高層樂易玲在銅鑼灣食飯，有指席間YoYo於樂易玲面前大讚老公，為他默默付出。</p><p>只是工作拍檔</p><p>早前拍《踩過界》時，王浩信傳與蔡思貝過從甚密，早前他到英國外景拍攝新劇《兄弟》時，又被指獲「宅男女神」江嘉敏主動獻殷勤，昨日有雜誌指外景期間，兩人經常一齊玩，有幕後人員亦爆料指江嘉敏留英時，不時買咖啡給王浩信。兩人回港後，江嘉敏會人前跟王浩信扮不熟，但片場開工時，卻一齊做低頭族發短訊，亦有指江嘉敏還會提早到片場探班。<br>對於與江嘉敏傳緋聞，王浩信昨回覆傳媒：「完全唔屬實，我哋係工作上嘅拍檔，只止於此，當幫套劇宣傳啦！希望唔好影響家人，多謝關心。」王浩信昨日跟伍允龍繼續為新劇開工，在Ig貼相留言：「史上打得最舒服嘅拍檔。」<br>緋聞女主角江嘉敏昨與單文柔在坑口出席活動，對於被指曾主動買㗎啡給王浩信，她表示：「我唔飲咖啡，唔會買咖啡畀任何人飲。」她又否認片場與王浩信互發短訊：「監製讚我工作時唔用電話，我怕分心，收工先拎電話出嚟。」可覺無辜爆緋聞？江嘉敏說：「冇乜特別感覺，都唔係，唔會好sad。」</p><p>單文柔等收花</p><p>同場的單文柔被問到有否收過陳展鵬所送的花，她說：「未到節日，未收到，女仔都鍾意收花，所以我都期待，我都係浪漫形。」提到陳展鵬在頒獎禮食白果，單文柔表示對方以平常心面對：「佢冇唔開心，今年我哋睇好馬國明同王浩信，佢哋拎，我哋都好開心。」<br>採訪：黃曉妍、楊定<br>攝影：陳俊強</p></body></html>