<html><header><meta charset="utf-8"><title>【馮仁昭四圍超】霆鋒同馬騮稱兄弟</title></header><body><h1>【馮仁昭四圍超】霆鋒同馬騮稱兄弟</h1><p>謝霆鋒識煮又識食，早前就去咗馬來西亞怡保拍外景，見到後園啲馬騮，霆鋒就喺牆邊放提子、蘋果同橙引誘，結果馬騮跳落嚟搶食，其中一隻就揀咗蘋果。但霆鋒拎住個橙話：「這個不想剝皮。」工作人員就哄堂大笑。<br>之後霆鋒分享咗呢條片兼留言：「My buddy真識食。」屬猴嘅霆鋒用buddy形容馬騮，網友即搞笑回應：「猴子餵猴子。」<br>撰文：馮仁昭</p></body></html>