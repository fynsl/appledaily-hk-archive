<html><header><meta charset="utf-8"><title>棄洋行經理高薪追夢</title></header><body><h1>棄洋行經理高薪追夢</h1><p>黃百鳴當年本打洋行工，輕鬆月入過萬，而無綫當時最高監製人工亦只是一千元。黃百鳴轉投電影業，絕對是「有自唔在攞苦嚟辛」，但亦造就了新藝城成立。<br>轉行原因源於小時夢想，黃百鳴說：「自細有個夢想做電影，個夢好遙遠，17歲就要做嘢，屋企一家八口我係最大嗰個，屋企環境又唔係咁好。」無心插柳成為洋行經理，晚上去圓夢做文青、排話劇，因而認識一班無綫人，可以在無綫《民間傳奇》客串。</p><p>成立新藝城</p><p>夢越滾越大，黃百鳴拍過第一部電影《漩渦》後，碰上真命天子麥嘉和石天，拍了一系列賺錢電影，開始醞釀新公司成立。他透露適逢當時金公主院線不甘居於邵氏、嘉禾之下，決定大搞，「嗰時金公主被叫做『玻璃線』，排唔到嗰兩條大線咪排佢囉，即係最弱院線。當時班老闆心有不甘覺得自己有戲院又有錢，點解拍唔到好嘅電影，所以搵咗我哋三個，喺80年成立新藝城電影公司。」之後新藝城電影所向披靡，單是82年的《最佳拍檔》，已破盡香港票房紀錄。</p></body></html>