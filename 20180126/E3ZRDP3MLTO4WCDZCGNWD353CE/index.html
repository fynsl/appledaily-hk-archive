<html><header><meta charset="utf-8"><title>中環在線：bitcoin評級C+最嬲豬係…… - 李華華</title></header><body><h1>中環在線：bitcoin評級C+最嬲豬係…… - 李華華</h1><p>虛擬貨幣近期走勢麻麻，美國小型評級機構Weiss Ratings噚日仲踩多腳畀比特幣C+評級，但評級未公佈已疑似激嬲咗南韓班比特幣粉絲。<br><br>Weiss Ratings日前公佈對74隻虛擬貨幣嘅評級，全數拎唔到A級，最高評級嘅只得以太幣同一隻叫EOS嘅數碼貨幣齊齊奪B。至於比特幣得C+，Weiss Ratings話係因為「有重大網絡樽頸」，令其交易時間延誤且成本高昂。<br><br>最搞鬼係Weiss Ratings聲稱評級公佈前，有南韓網民對該評級機構網站發動攻擊，短短幾個鐘逾10萬名訪客，幾乎全數來自亞洲，估計係因為當地虛擬貨幣投資者擔心負面評級而發動攻擊。<br><br>如果指控真確咁Weiss Rating又幾無辜，事關呢間評級機構話虛擬貨幣價格波動性雖然極端，但有潛質為投資者帶來非比尋常嘅龐大利潤。<br><br>李華華</p></body></html>