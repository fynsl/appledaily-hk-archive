<html><header><meta charset="utf-8"><title>【動識時尚】直播潤唇膏手霜補妝倪晨曦臉部提升</title></header><body><h1>【動識時尚】直播潤唇膏手霜補妝<br>倪晨曦臉部提升</h1><p>模特兒出身嘅倪晨曦（Elva），之前喺網上拍片教人化妝，獲唔少人follow佢嘅Ig同睇YouTube片，到𠵱家佢已開公司拍片做KOL，年薪賺過百萬。《蘋果》娛樂facebook專頁嘅全新直播節目《動識時尚》，就搵咗Elva分享美容小貼士。</p><p>一字柔眉</p><p>有網民問：「飲齋啡係咪真係可以瘦身？」Elva話齋啡會令身體加快新陳代謝、心跳加速而瘦身，不過唔建議齋飲，反而佢就推薦用綠茶包護膚。<br>Elva食素後健康咗，上妝前就會做好個底妝，佢話：「Cushion會好用啲，因為冬天會耐用過夏天好多。」佢又分享補妝秘訣，首推噴霧，再用埋潤唇膏印喺有眼紋嘅地方，令光澤明顯提高，又可以用hand cream嚟加強臉部保濕。Elva再教用兩支遮瑕膏嘅心得，不過太多臉油嘅話，佢就唔建議用吸油紙，反而用紙巾已經夠。<br>講到情人節，Elva建議約會時化啲溫柔嘅妝容，其中眼線唔好太重，一字眉感覺效果會更好，秘訣之一就係眉毛嘅顏色最好同髮色相近。有網民問：「接受男生化妝嗎？」Elva話：「太濃妝就唔係咁好，如果係塗潤唇膏、修眉就可以接受。」</p></body></html>