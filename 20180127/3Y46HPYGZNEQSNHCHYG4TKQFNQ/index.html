<html><header><meta charset="utf-8"><title>鋪路拍續集咀阿佘</title></header><body><h1>鋪路拍續集咀阿佘</h1><p>子華和阿佘相隔7年合體拍賀歲片《棟篤特工》，子華演特工，無懼觀眾將其與007相比，他說：「如果你搞神怪片，一定係用孫悟空，冇可能搵二郎神㗎！你實死㗎！所以你拍特工，一定係接近007就有着數囉！戲裏面嘅特工，基本上我set佢勁過007。」阿佘則演保安局局長，跟子華不咬弦：「佢對我好大傷害，所以我會折磨佢。」<br>據知子華花了兩年時間度劇本，問到他可有偏私為自己謀福利，加插與阿佘的錫戲，他說：「為咗我哋有下一集呢，所以呢集冇寫有錫嘅，同埋我真係唔係好明，係咪真係有觀眾想睇我哋錫㗎？你每人加5蚊，我即刻做呢樣嘢。」暗示有意拍續集，「我真係好坦白講，呢套戲唔成功呢…… 唉，真係票房毒藥嚟㗎喎！」他又笑言擔心日後與阿佘不合作就「相見如陌路」，以後出街都要掩面。</p></body></html>