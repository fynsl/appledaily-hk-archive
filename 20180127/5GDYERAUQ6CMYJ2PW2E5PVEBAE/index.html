<html><header><meta charset="utf-8"><title>老蘭覓主角　拆散小情侶黃百鳴愧疚令袁潔瑩分手</title></header><body><h1>老蘭覓主角　拆散小情侶<br>黃百鳴愧疚令袁潔瑩分手</h1><p>【最港電影大獎　黃百鳴系列之3  親自揀卒】<br>黃百鳴早年被《開心鬼》第一代導演高志森起飛腳，臨危授命杜琪𥧌上位。講到《開》片系列，令人印象深刻的當然是健康青春的「開心少女組」，成員袁潔瑩、羅美薇及陳加玲，全由黃百鳴一手發掘。</p><p>擔心會爽約</p><p>當中跟黃百鳴最老友的袁潔瑩，每年生日都會互相祝福，他們的交情要追溯到黃百鳴多年前在街「執」入行，當時袁潔瑩未滿16歲，黃百鳴笑說：「真係喺街執佢返嚟！」<br>原來當年黃百鳴跟高志森在街頭物色《開心鬼放暑假》女主角，他們到中環蘭桂坊想找外表冷酷的女仔，結果在鏞記門外發現袁潔瑩。黃百鳴說：「我揸車經過鏞記門口，就見到個𡃁妹好cool，同個男朋友嗌緊交，梗係cool啦！就叫高志森叫佢聽日上嚟試鏡。」<br>黃百鳴還擔心袁潔瑩爽約，親自下車游說：「我問認唔認得我係邊個，咁我點都叫做做過第一集啦！」結果袁潔瑩演出《開心鬼放暑假》，亦與男友分手：「好似有啲內疚，好似拆散一對鴛鴦咁。」黃百鳴自言跟羅明珠較少聯絡，直至對方臨終前才多些飯敍：「佢仍然冇乜變嘅，大笑姑婆咁囉，都係好多嘢講，好開心嗰種。」</p><p>捧Beyond王菲</p><p>另外，新藝城當年是票房保證，85年又與寶麗金合組成立新藝寶唱片公司，黃百鳴說：「因為費事傾唱片公司，因為新藝城惡吖嘛，你識唱歌嘅就簽新藝寶，如果你唔簽，個戲就唔搵你拍！」當年吸引不少當紅歌手簽約，包括許冠傑及張國榮。黃百鳴說：「Beyond地下樂隊捧上嚟，所以就拍我嘅戲啦，最後一個新人係王菲，嗰陣時叫王靖雯。」<br>採訪：陳月媚</p><p>由《蘋果動新聞》和娛樂版舉辦的「最港電影大獎」現正接受讀者投票，選出心目中的最「港」之選，包括最港電影、最港男、女演員等，截止日期為2月21日。賽果將於《蘋果動新聞》和娛樂版揭曉。<br>「最港電影大獎」投票網址 http://bit.ly/thekongestfilmawards </p><p>【最港電影大獎(7)】拍《開心鬼》買樓娶老婆 高志森起飛腳造就杜琪峯上位<br><br> http://bit.ly/2E4lAgs <br><br>【最港電影大獎(6)】Mark哥原來只係配角 周潤發一句上位做男一？<br><br> http://bit.ly/2DuSW6V <br><br>【最港電影大獎(5)】黃百鳴棄高薪厚職圓電影夢 創立新藝城靠最佳拍檔<br><br> http://bit.ly/2GaOr3e <br><br>【最港電影大獎(4)】走過黑暗與光明 黃百鳴論盡電影史明日登場<br><br> http://bit.ly/2n5isIW <br><br>【最港電影大獎(3)】影帝影后嗌口號 齊撐最港電影大獎<br><br> http://bit.ly/2F1ZeeP <br><br>【最港電影大獎(2)】最港電影大獎提名揭曉　《空手道》惡鬥《一念無明》<br><br> http://bit.ly/2Drwcol <br><br>【最港電影大獎(1)】陳真Mark哥葉問齊呼籲 一人一票撐港片<br><br> http://bit.ly/2E3u9IB <br><br>【最港電影大獎提名】杜汶澤望攞團體獎 劉德華：喜見新導演新演員不斷湧現<br><br> http://bit.ly/2n3i8L3 <br><br> <br>精選娛聞，喺晒《娛果》<br><br> http://fb.com/appledailyent </p></body></html>