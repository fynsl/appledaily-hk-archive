<html><header><meta charset="utf-8"><title>罵中共捱校方轟　林慧思辭職</title></header><body><h1>罵中共捱校方轟　林慧思辭職</h1><p>【本報訊】小學教師林慧思在2013年斥警員執法不公時爆粗，遭建制圍攻，政治打壓陰霾從未遠去。她接受《蘋果》訪問稱，去年7月在facebook拍片，批評共產黨是垃圾、習近平獨裁，事後遭校方發信批評她辱罵國家。她反駁校方「黨國不分」，於去年10月辭去寶血會培靈學校教席。<br></p><p>鬧習近平被指辱國
</p><p>林在fb上載校方上述信件。林向《蘋果》稱，培靈學校校監黃麗貞去年7月20日發信，引述她自拍片段的言論：「咁嘅共產黨係垃圾，我唔明習近平有乜咁巴閉，呢啲都係獨裁主義嘅人物，同金正恩有乜嘢分別？」校方指林以垃圾辱罵國家，言辭不當，對學生和公眾帶來負面影響。林反駁：「黨同習近平點解會等於國家？我係唔認同，佢係黨員為人民服務，佢等於國家咩？」<br>校方又不滿林在片段稱「國歌我就打死唔會唱㗎嗱。升國旗你咪升飽佢囉。我就唔會理你，當睇唔到」。校方指林不尊重國家，林則認為有權選擇不唱國歌，其後遭黃約見，「佢要我認係中國人，但我話我揸BNO。」法團校董會在信中鄭重提點林言行須謹慎，又警告林若表現未有改善或再有失當行為，會按教育局條例處理。林指已對教育界失望，去年10月她決定辭職，計劃到外地短住，但仍沒放棄教書，「冇忘記要教好學生嘅理想，不過用其他方法，做私人補習又好、網上補習又好、開免費講座又好」。<br>寶血會培靈學校校長陳靄媚回覆指，林慧思老師已於2017年10月26日主動請辭，獲校方接納，校方不會評論個別個案。教育局回覆指，曾接獲有關投訴，並要求學校跟進調查，局方經審視學校調查報告後，信納學校已按程序作出處理，不會評論個別個案。<br>■記者潘柏林</p></body></html>