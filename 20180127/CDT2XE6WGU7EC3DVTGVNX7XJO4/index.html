<html><header><meta charset="utf-8"><title>隔牆有耳：去足5日  傳娥特上京照肺 - 李八方</title></header><body><h1>隔牆有耳：<br>去足5日  傳娥特上京照肺 - 李八方</h1><p>下個星期特區政府相信好唔得閒，先有傳星期一會出手DQ姚松炎同周庭、律政司長鄭若驊同日又去立會俾議員審、特首林鄭到周三都要去立會出席答問環節，實俾議員圍攻。不過喺呢個多事之秋，政府宣佈林鄭星期三訪京，仲要一去就去5日，仲長過舊年述職。</p><p>朝早上立會　下晝趕赴京
</p><p>有政圈中人發覺，娥特今次北訪行程好奇怪，懷疑當中有景轟。娥特將於今個月31日至2月4日上京訪問5日，其間將出席由港府同一帶一路總商會主辦「國家所需 香港所長－共拓一帶一路策略機遇」論壇，呢位政界中人發現，個論壇係2月3日舉行，為乜娥特要31日就趕上京？仲要上午去完立法會，下晝就要飛，而政府公佈只係話，娥特會拜訪中央部委同其他機構。<br>政界中人話，不時有傳北京借港官赴京出席活動為名，召佢哋上京見面甚至照肺，今次林鄭力撐嘅律政司長鄭若驊僭建搞到一鑊粥、聽聞連建制派都向北京篤背脊，娥特今次會唔會係俾人召上京解畫兼照肺？仲有DQ姚、周一事，搞到連親建制嘅法律界中人都出聲反對，北京會唔會又叫娥特上去交代？</p></body></html>