<html><header><meta charset="utf-8"><title>令香港人蒙羞 - 馮睎乾</title></header><body><h1>令香港人蒙羞 - 馮睎乾</h1><p>我身為一名奉公守法、彬彬有禮、道德水平甚高的深藍絲，當然時刻關注藍絲網頁。前天，他們上載了一段電台節目環節，有位林太打電話給主持，力數浸大學生不是。果然高手在民間，林太滔滔不絕，字字鏗鏘，更運用排比、層遞等修辭技巧，簡直像寫了講稿，再透過電台廣播，很有成為邱吉爾2.0的潛質。林太講詞如下：<br>「竟然為咗個豁免試，去教職員度講粗口、羞辱老師，我睇到呢段短片嘅震驚同失望，一定大過劉同學（註：指涉事的學生會會長）。我亦都明白點解老師會喊，因為佢哋好傷心、好痛心、好震驚，一個大學生，過咗十八歲，竟然仲可以咁樣講出嚟，話係口誤（註：學生會會長辯稱爆粗是「口誤」），佢哋唔單只令浸會大學蒙羞，更加令香港所有大學生都蒙羞。希望佢哋反省吓，作為一個學生，成年人，大學生，係咪可以咁唔尊師重道囉。」<br>我期望林太會打電話到電台，以同樣熱血的腔調，發表以下演說：<br>「竟然為咗嗰幾百呎去僭建，知法犯法，我睇到呢啲新聞嘅震驚同失望，一定大過習近平。我真係好傷心、好痛心、好震驚，一個律政司司長，差唔多六十歲，竟然仲可以咁樣講出嚟，話自己太忙，話『我唔接受我係個冇誠信嘅人』，而特首仲可以叫人包容，佢哋唔單只令政府蒙羞，更加令香港所有人蒙羞，甚至令全中國人蒙羞。希望佢哋反省吓，作為一個高官，成年人，領導者，係咪可以咁唔守法囉。」<br>當然，即使林太真的這樣說，藍絲網頁也不會分享。但林太的口才，啟發我想通一個問題：學生該如何抗爭，才不會被罰停學呢？<br>既然大學把學生當成中、小學生來教，那麼大學生的家長，也應該把大學當成中、小學才對。上一代的社會賢達說得對，大學生水平每況愈下，慘不忍睹，例如港島區那位參選立法會補選的陳家珮女士，外國大學畢業，依然講不出一句像樣的英文，可見大學生水平低落是普世現象，不但令全地球人蒙羞，簡直令靈長類動物，不，令所有哺乳類動物蒙羞。如何是好？當然要靠上一代的賢者出手，挽狂瀾於既倒，扶大廈之將傾。<br>我鄭重建議，本地各大學當領先全球，從速設立家長教師會，學生會不妨解散，或只負責搞派對和宿營。大學政策如有不善，概由仁、義、禮、智、勇兼備的家長出面，直接與校方交涉。如果有家教會，這次浸大事件就會這樣發展：家長們在Baby Kingdom炮轟浸大，同仇敵愾，決定同一天到語文中心投訴──留意關鍵字是「投訴」，非「佔領」。投訴情況在網上熱播，林太激動地說：「Miss，我真係好傷心、好痛心、好震驚，點解我個仔主修英文，都要普通話合格先畢業？」李太搶白：「你哋老師點教書㗎？教到咁多人唔合格？」（下刪一億字）<br>在師奶面前，所有高牆都會變成雞蛋。</p></body></html>