<html><header><meta charset="utf-8"><title>相隔14年再演戲　貪舞台劇好玩鄧一君復出戀王賢誌</title></header><body><h1>相隔14年再演戲　貪舞台劇好玩<br>鄧一君復出戀王賢誌</h1><p>現年41歲的「香蕉仔」鄧一君，自04年拍完無綫劇集《情迷黑森林》後，便退出娛樂圈轉投保險業。直至近日在王賢誌（Vinci）邀請下，一君再度出山，為下月2至4日於灣仔藝術中心壽臣劇院上演的舞台劇《金星撞火星》演出，飾演Vinci同志伴侶，兩人今次更是處男下海，首次演出舞台劇，劇中與朱慧敏（Queenie）展開一段三角關係。</p><p>「即時睇反應」</p><p>一君日前與Vinci和Queenie於觀塘為《金》劇綵排，他說：「我個角色非常重要，雖然戲份唔多，係好有發揮，係好關鍵，十幾年冇做演藝工作，舞台劇係第一次。咁耐冇做戲，當興趣玩吓，做戲都好玩，舞台劇可以現場即時睇到觀眾反應，係另一個新挑戰。」一君笑言今次沒有太多考慮便演出：「唔需要了解角色先，我哋不嬲都唔揀角色，做棵樹咪做棵樹囉。」</p><p>朱慧敏錯愛</p><p>Vinci談到跟Queenie和一君的三角關係時說：「Queenie睇中咗我，點知係一個錯愛，我有另一半一君。」對於今次拉攏一君出山，Vinci解釋：「一君係我保險經紀，但係唔熟，呢幾年見佢都係傾保險，佢知我要做一個舞台劇，導演話需要搵多一個人客串，我膽粗粗問佢肯唔肯，佢二話不說幫我哋客串。」劇中可有親熱戲？Vinci說：「未排到咁重要場口，睇導演點發揮。」<br>採訪：張俊銘<br>攝影：沈健程</p></body></html>