<html><header><meta charset="utf-8"><title>入行12年洪卓立被的士哥認錯係......</title></header><body><h1>入行12年<br>洪卓立被的士哥認錯係......</h1><p>「而我不知道陳偉霆是誰」已經out晒啦，陳偉霆o依家喺大陸當紅小生，微博粉絲人數超過二千萬，但唔係人人都咁好彩，有機會走紅。<br><br>與陳偉霆同屬英皇嘅洪卓立，唔經唔覺都入咗娛樂圈12年，到o依家都未有乜代表作。唉，洪卓立昨日喺ig仲講咗一段唔知係可笑定可悲嘅真人真事，佢寫咗一段同的士哥嘅對話﹕<br><br>的士大哥﹕「無綫呢排唔見你嘅？」<br><br>洪﹕「我唔係無綫㗎嘛」<br><br>的﹕「哦！之前成日見你喺無綫出現。」<br><br>洪﹕「間唔使上吓㗎姐(啫)。」<br><br>的﹕「嗰時你同林嘉欣最西(犀)利。」<br><br>睇完以上對話，相信唔止洪卓立有好多問號，相信大家都有少問號，因為林嘉欣都冇簽畀無綫，咁究竟的士哥認錯洪卓立做邊個呢？洪卓立都忍唔住留言反問：「咁我到底係邊個？」唔少網民推測司機叔叔應該係認錯人＋講錯名，仲估到有三個答案：1.認錯洪卓立係林峯、林嘉欣應該係鍾嘉欣；2.認錯洪卓立係黎明、林嘉欣應該係李嘉欣；3.認錯洪卓立係吳業坤、林嘉欣應該係龔嘉欣。<br><br>答案應該只有的士哥先知。</p></body></html>