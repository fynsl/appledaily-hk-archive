<html><header><meta charset="utf-8"><title>市民忍無可忍　盼重奪民主派議席</title></header><body><h1>市民忍無可忍　盼重奪民主派議席</h1><p>【本報訊】參與昨日「保衞Plan A反DQ」集會的市民，強烈不滿政府無理DQ周庭，有人直言忍無可忍，呼籲港人不要再「扮睇唔到」，「Plan B、Plan C都好，一定要集中票源，重奪民主派議席」。<br>醫生陳先生昨帶同子女參與集會，抗議特首林鄭月娥以政治審查剝奪港人參選的權利，對於周庭無理被DQ感到憤怒。他呼籲港人於補選投票，「唔好扮睇唔到，見到有啲人開始游說自己要接受一切」，若港人繼續沉默，極權會一步一步走來，侵害港人權利，「到時已經太遲」。</p><p>籲集中票源勿分裂</p><p>他指港人應集中票源給一名民主派候選人，「唔好再有任何嘅爭拗，因為分裂只會將議席送畀保皇黨，送畀無恥嘅政黨、賣港求榮嘅政棍」，又指Plan A和Plan B非一、兩個人的事，而是港人和民主派存亡之秋，「Plan B、Plan C都好，一定要集中票源，唔好再分裂，重奪民主派議席」。<br>從事IT業的劉先生表示，周庭被DQ一事「太唔合理，入閘都唔畀，咁不如唔好選舉，淨係欽點佢哋想被選嘅人囉」。他指，作為選民當然希望投Plan A，但無可奈何之下，「只要係主流泛民光譜我都接受」。<br>退休人士植女士則指，港人已忍無可忍，政府作風就如昨日的我打倒今天的我，社會上太多不公不義的事。她稱，不希望有Plan B發生，「DQ咗周庭，咁姚松炎又點呢？」現階段希望政府有個交代。<br>■記者張文鈴</p></body></html>