<html><header><meta charset="utf-8"><title>【馮仁昭四圍超】宣萱初做運動幾乎入廠</title></header><body><h1>【馮仁昭四圍超】宣萱初做運動幾乎入廠</h1><p>宣萱（左）、江美儀同黃浩然噚日喺赤柱出席 「單手掌上壓挑戰啟動禮」，帶埋狗狗到場嘅宣萱表示3年前開始勤做運動，體質明顯比以前有改善，佢話：「記得第一次做運動，我做到面青口唇白，教練差啲要call白車。」江美儀透露有私人飛機公司贊助佢同兩隻狗狗，搭私人飛機去日本：「兩隻狗狗要做檢疫，包括做國際晶片、打針同驗血。」</p></body></html>