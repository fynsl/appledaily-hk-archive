<html><header><meta charset="utf-8"><title>前年出嫁補擺喜酒吳日言努力造人恨當媽</title></header><body><h1>前年出嫁補擺喜酒<br>吳日言努力造人恨當媽</h1><p>現年34歲的吳日言（Yan）前年10月榮升人妻，跟男友Barry結束17年愛情長跑，在沖繩註冊結婚。隔了足足15個月後，Yan前晚才跟老公在港補擺喜酒，假中環梅夫人婦女會筵開十席，她在電話表示籌備了7個月：「其實特別揀呢個場地係因為好有歷史價值，過百年嘅建築物，好似我同老公嘅感情細水長流。」</p><p>百日宴再大搞</p><p>Yan大讚喜酒場地好靚：「Book呢個場真係唔容易，等咗七、八個月做member，仲要係外國人interview，自己去見工都未試過要外國人同我見面，好緊張，好在pass咗。」儀式好簡單，只有家人和好友出席，她說：「冇乜特別儀式，好多人嚟祝福自己，好開心，大多數都係爸爸嘅好朋友，睇住我成長。」<br>人妻Yan更開口恨做媽咪：「希望快啲有好消息，擺百日宴時再搞大型啲，好多親戚朋友都催我有小朋友，我都努力中，希望度蜜月返嚟之後就有好消息啦，其實都唔算度蜜月，一班朋友去北海道。」</p><p>安仔賀朱明銳</p><p>有份出席喜宴的江若琳和男友蕭潤邦（Oscar）亦將於今年底拉埋天窗，問江若琳是否去偷師？她以短訊回覆：「今年勁多朋友結婚呀！」Oscar則貼出新娘的爆乳look相，問到時會否准江若琳做性感新娘？他表示：「我真係有諗過佢套婚紗係樽領，懷舊款式呀。」<br>此外，前新城高層朱明銳前日亦娶新抱，大仔Jeremy和Elaine結婚，兩父子餅印一樣，晚上在科學園會所擺50圍，許志安、林盛斌（Bob）、黃紫盈、鄭丹瑞等都有現身，未能出席的薛家燕、MC Jin、李克勤和G.E.M.就拍片祝賀。<br>採訪：小米、陳杰</p></body></html>