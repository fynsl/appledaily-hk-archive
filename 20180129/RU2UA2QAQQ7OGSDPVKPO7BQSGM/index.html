<html><header><meta charset="utf-8"><title>【馮仁昭四圍超】心美四美旅行心穎冇份</title></header><body><h1>【馮仁昭四圍超】心美四美旅行心穎冇份</h1><p>黃心美（左一）同胞妹心穎分別係ViuTV同無綫嘅當家花旦，不過佢哋除咗工作都好照顧家人，最近黃家一門四美就去咗日本旅行，二家姐心妙（左二）仲喺Ig貼咗浸溫泉照，睇到照片發現四妹心穎（小圖）有工作喺身嚟唔到，變成係黃媽媽頂上心穎位置拍四美圖，後來大家姐心美都有再貼相出來，照片中佢係一個人獨霸溫泉。佢仲不時更新限時動態，仲笑二妹喺雪地都要着高踭boot㖭。</p></body></html>