<html><header><meta charset="utf-8"><title>【馮仁昭四圍超】Coffee打機冇天份</title></header><body><h1>【馮仁昭四圍超】Coffee打機冇天份</h1><p>林芊妤（Coffee） 同謝東閔噚日喺啟德郵輪碼頭出席《星級FIFA表演賽》，需要喺活動上做打機示範，Coffee話：「爸爸媽媽係做賣Game嘅舖頭，但自己偏偏就唔叻亦冇乜興趣打機。」為咗今次活動，Coffee話親身試玩，發現真係唔容易玩，會好體諒男友鍾意打機：「會由得佢打，因為平時喺屋企要忙住剪片，佢有佢打機仲好唔會煩我。」</p></body></html>