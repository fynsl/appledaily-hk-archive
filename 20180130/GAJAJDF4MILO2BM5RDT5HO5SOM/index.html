<html><header><meta charset="utf-8"><title>趣BLOG BLOG：來季𥄫實呢兩類股 - 股榮</title></header><body><h1>趣BLOG BLOG：來季𥄫實呢兩類股 - 股榮</h1><p>昨日港股高開約200點，令雞年迄今，累積升幅達到一萬點。<br>去年1月27日（年三十晚），恒生指數收報23360點，一年之間，累積升幅達到9,793點或42%，無論速度及幅度，都叫人意外。今年恒指越戰越勇，連2017年的歷史新高31958亦輕易打破，估頂無謂，掃貨最實際，究竟港股可以去到幾盡，不妨用今年藍籌表現來斷估。<br>今年初恒指升勢凌厲，至今累升3,234點，單是三隻內銀：建行（939）、工行（1398）及中行（3988）已貢獻恒指千點。諷刺的是，最愛內銀的散戶，今輪升浪可能偏偏錯過，不是愛得太遲，而是沽得太早。<br>去年升勢集中科網、平保（2318），今年卻是輪流炒格局，騰訊（700）繼續是主力，但石油、內銀甚至資源股，都朝大漲小回格局推上，十大升幅藍籌，中資股佔9席，只有港交所（388）以24%升幅入頭十。中資股領大市，肯定是港股主旋律，而北水繼續是大市水源，按照北水特性，優質、落後的藍籌，將會是新一輪升市重心，撇除已冇賣點的中移動（941）及收息為主的公用股，本地銀行及地產股，未來一季有機會發圍。<br>內銀前車可鑑，大家揸住本地銀行及地產股，建議放埋一邊、不要吓吓睇股票機，被誘出貨就好了。<br>唔識揀股，又不想一注獨買一隻股票，懶人式買盈富基金（2800）是目前最好的建議。反正今年51隻藍籌，能跑贏恒指（10.8%回報）的，只有20隻。輪流炒成定局，買個股坐唔定，肯定會被左一巴、右一巴，不如一隻搞掂更好。最後，這個所謂牛市，三、四線及垃圾股不要炒了，正正經經買強勢股，然後坐定定就贏了。<br>股榮</p></body></html>