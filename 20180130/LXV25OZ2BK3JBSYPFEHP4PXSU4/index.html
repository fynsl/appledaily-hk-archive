<html><header><meta charset="utf-8"><title>中環在線：都爹利會館上市　富二代捧場 - 李華華</title></header><body><h1>中環在線：都爹利會館上市　富二代捧場 - 李華華</h1><p>近期新股嘅股東陣容都星光熠熠，噚日開始招股嘅佳民集團（8519）旗下有中環都爹利會館等10間餐廳，有富二代投資，包括新世界（017）主席鄭家純女婿龐建貽、中港照相（1123）太子爺孫道弘，分別持有2.56%及1.92%。不過佳民創辦人、主席黃佩茵就話，同投資者暫時未有合作計劃啦。<br><br>其實，黃佩茵本身都有光環㗎。佢老公係金山工業（040）主席羅仲榮個仔羅揚傑，兩公婆都係做飲食業，羅生旗下餐廳早前都上咗市，叫做Classified（8232）。咁點解兩間飲食集團唔打包資產一齊上市？黃佩茵就話，兩邊餐廳行不同路線，完全獨立營運。「我識佢嘅時候大家都已經做緊餐飲，兩間公司分別都大嘅。」<br><br>李華華</p></body></html>