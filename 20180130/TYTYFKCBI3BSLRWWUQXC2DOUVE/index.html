<html><header><meta charset="utf-8"><title>財路：銅價升江銅有得諗 - 錢雋</title></header><body><h1>財路：銅價升江銅有得諗 - 錢雋</h1><p>LME期銅呢期創2016年以嚟新高，場內江西銅（358）打橫行咗近半年，資金轉戰科網以外所謂傳統股，江銅又係同類中至平，有得諗。<br>LME期指啱見7,085美金，創2016年1月以嚟兩年高位。海外其他銅股美國FCX（美：FCX）同期更加累升380%，一樣創同期新高，場內專業預估2018年同2019年PB，上到2.6倍同2.26倍、加拿大First Quantum（加：FM）1.07倍同0.97倍，內地行家，停咗牌嘅雲南銅（深：000878）2.65倍同2.35倍。<br>江銅又點？香港H股兩年專業預估PB0.78倍同0.72倍，又江銅A股（滬600362）現價折約25港元，香港H股現價13.78元，H股比A股大折讓44%，A股今、明兩年預估PB 1.4倍同1.38倍，江西銅係同級行家當中，PB至抵搞！<br>江銅上年頭三季盈利15.8億元人仔，同比增長近60%，場內專業預測，集團就快派2017年成績單，EPS0.86港元，預測PE由家陣51倍跌到15.9倍。又佔全球銅產過50%0既智利，喺新勞動法頒佈下，部份礦場罷工，刺激銅價。<br>綜合資料，BMO資本市場公司同日本最大煉銅企業Pan Pacific Copper預期，由於全球需求上升，加埋新礦減少投資，估計到2020年前，銅供應會持續短缺，力拓更加預測銅價會上扣1萬美元水位，江銅肥仔水。場內專業預測，亦係咁估，江銅今、明兩年預測EPS 1.01港元同1.23港元，預測PE 13.6倍同11倍。<br>買江銅，當明年預估PB去到1倍，都講緊要升39%到19蚊。PB目標啱先上到最近磅First Quantum。<br><br>錢雋<br>細價股專家<br>本欄逢周二刊出</p></body></html>