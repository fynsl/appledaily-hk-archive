<html><header><meta charset="utf-8"><title>包起歌影量度冇得頂黃百鳴最欣賞藝人張國榮</title></header><body><h1>包起歌影量度冇得頂<br>黃百鳴最欣賞藝人張國榮</h1><p>【最港電影大獎　黃百鳴系列之4　情義雙存】黃百鳴在影壇超過三十年，合作過的藝人無數，說到最欣賞的，他二話不說就是已故的張國榮（哥哥）。早在新藝城年代，黃百鳴已找哥哥簽了三年電影合約，他說：「我最欣賞、最尊重，我成日都講一個人，嗰個係張國榮，其實佢當時喺新藝城拍第一套片嘅時候，嗰套叫《聖誕快樂》，套戲主角叫陳百強，佢喺套戲只係做配角，佢真係有潛質喎！所以搵佢經理人陳淑芬，一杯咖啡就簽咗三年。」之後連歌星合約亦是簽約新藝城與寶麗金合資的新藝寶。</p><p>在黃百鳴眼中哥哥不單是好演員，為人更是有情有義，《家有囍事》成功後，相隔多年再開拍《97家有囍事》，因為周星馳開出天價片酬，黃百鳴只好從其他方面節省，找來當時片酬較平的吳鎮宇頂替哥哥。到開鏡當日，哥哥致電黃百鳴，他回想當時情形說：「哥哥冇問點解唔搵佢，淨係話『我嚟客串，我要拍個ending，我嚟吖！』冇收過我一毫子，量度幾大，呢個人真無話可說。」</p><p>新年必拜年</p><p>黃百鳴又稱讚哥哥尊重長輩，每年大年初一，都會收到他的拜年電話：「佢一定打嚟講『恭喜發財』，可以咁講，由新藝城到東方電影，佢淨係簽畀我。因為我哋個合約好鬆動，容許佢拍外面嘅戲，只要打聲招呼就得。」當年陳凱歌執導的《霸王別姬》想找哥哥演出，黃百鳴亦拍心口支持。直到97年後因為市道不景、盜版充斥，才沒有再跟哥哥簽約。<br>採訪：陳月媚<br><br>由《蘋果動新聞》和娛樂版舉辦的「最港電影大獎」現正接受讀者投票，選出心目中的最「港」之選，包括最港電影、最港男、女演員等，截止日期為2月21日。賽果將於《蘋果動新聞》和娛樂版揭曉。<br>「最港電影大獎」投票網址 http://bit.ly/thekongestfilmawards </p></body></html>