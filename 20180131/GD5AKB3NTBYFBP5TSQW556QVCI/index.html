<html><header><meta charset="utf-8"><title>【動態唔尋常】超級富豪名下馬　羅理雅存心爆冷！</title></header><body><h1>【動態唔尋常】<br>超級富豪名下馬　羅理雅存心爆冷！</h1><p>綽號炒飯哥的騎師羅理雅，向來較少在沙田馬場晨課期間，在練馬師旁邊跟出跟入，但今朝(30日)卻出現例外。<br><br>只見羅理雅在馬房出入口附近黐實高伯新，兩人傾個不停，羅理雅似有重要任務在身，翻查資料，本周三(31日)快活谷夜馬，這對組合只合作第三場四班1650米的「博利多」，估計兩人的話題，正是環繞此駒的出擊大計。<br><br>4歲澳洲自購馬「博利多」馬主是超級富豪信和地產老闆黃志祥，此駒暫時在港7戰零獎金，戰績欠佳，今仗勢成冷門分子，不過此駒在澳洲兩勝1500及1550米草地賽，但今季在港一係跑谷草1000米明顯嫌短，一係就如上仗角逐泥地亦不合腳法，敗不足據。<br><br>「博利多」今次賽前由羅理雅親試閘大閘，走勢不俗，做足備戰工夫才再跑外，並增程初跑谷草一哩，絕對是變數，加上今朝騎練有搏殺動靜，不宜過份低估，隨時爆個石破天驚。</p></body></html>