<html><header><meta charset="utf-8"><title>隔牆有耳：薯片夫婦60年代美國愛追星 - 李八方</title></header><body><h1>隔牆有耳：薯片夫婦60年代美國愛追星 - 李八方</h1><p>前財爺曾俊華早排應DJ黃志淙邀請，幫ViuTV主持嘅節目做頭兩集嘉賓。薯片叔後生時原來係Rock友一名，60年代喺美國讀書時，同當時仲係女友嘅太太黃蓮華更加係追星族，「我哋後生嘅時候都係嬉皮士，有一次去聽美國鄉村民謠歌手Joan Baez嘅演唱會，點知去到門口話啲飛賣晒。」當時薯片叔同太太堅持唔肯走，Joan Baez到場後好奇咁多人企門口，薯片叔話：「我哋話買唔到飛，佢即刻邀請所有喺門口等嘅人，坐喺舞台睇，遭遇都幾特別。」<br>薯片叔喜愛嘅歌手包括Janis Ian、Peter、Paul &amp; Mary、Joan Baez，全部都見過真人，都係一個紀錄。薯片叔話當年喺美國儲埋唔少，但有次屋企水浸，放喺地牢嘅珍藏唱片全部浸爛晒。</p></body></html>