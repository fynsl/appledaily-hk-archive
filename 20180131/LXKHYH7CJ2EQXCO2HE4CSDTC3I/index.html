<html><header><meta charset="utf-8"><title>財女手筆：賭股更好選擇 - Melody</title></header><body><h1>財女手筆：賭股更好選擇 - Melody</h1><p>賭股新聞近期娛樂性十足，本身準備新年前試住美高梅（2282）新酒店，點知延押1月29日嘅開幕，行過地鐵站仍然見到大量開幕廣告，對管理層執行能力大巴大巴車落去，真係一個重複性傷害。<br><br>再嚟永利澳門（1128）控股股東主席Steve Wynn被Metoo，指控多年來性騷擾旗下賭場女員工，雖然有大行衝出嚟護航，話係舊聞，叫大家唔好理，低位吸貨。不過永利股價溢價咗好耐，永利皇宮前年8月開幕後，累計都升咗兩倍，相比起有新酒店開幕嘅其他對手，加上美國方面、澳門博彩監察協調局都話關注事件，相信永利股價仲有得波動，賭股有其他更好選擇，例如今年有新酒店開幕嘅新濠（200）。<br><br>尤其永利最大品牌就係呢位「拉斯維加斯之父」、永利賭場嘅老闆，一舉一動當然唔係被逼落台辭職所能解決到，正如英國維珍集團（Virgin Group）創辦人Richard Branson一旦離開Virgin，相信維珍品牌嘅投資價值絕對失色不少。<br><br>Melody</p></body></html>