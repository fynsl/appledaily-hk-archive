<html><header><meta charset="utf-8"><title>復出踏台板　緊張失眠童愛玲強悍誘嫩男　阿仔投訴</title></header><body><h1>復出踏台板　緊張失眠<br>童愛玲強悍誘嫩男　阿仔投訴</h1><p>【《蘋果》專訪】現年45歲的童愛玲婚後相夫教子，但最近戲癮大發，接下侯永財擔任導演、改編自電影《等愛的女人》的舞台劇《金星撞火星》，飾演當年葉童主演的角色，與年輕10歲的富二代相戀，而吳家麗的角色就由朱慧敏飾演，該劇將於後日至周日在灣仔藝術中心公演。日前童愛玲接受本報專訪時，自言沒有舞台劇經驗，越近演出日子就感到壓力，但會將勤補拙，請來舞台劇經驗豐富的李潤祺惡補技巧。</p><p>說話Cut尾音</p><p>日前童愛玲跟阿祺上堂，學習在台上要注意的呼吸方法、發音等技巧和姿體語言，以聯想方法投入角色，令外形溫柔的她，帶出劇中做女高層的硬朗和權威。經過兩周的訓練，童愛玲指老公和兒子均覺得她的說話語調有很大分別：「我喺屋企都有練習，要代入角色，阿仔問我點解喺屋企着住高踭鞋走嚟走去，講嘢又大聲咗。阿祺話我講嘢語氣唔夠爽，要cut走尾音，拍電影可以再嚟過，舞台劇係冇，所以要記得講嘢要果斷唔好拖。」</p><p>「享受被人照顧」</p><p>事隔多年，童愛玲重返娛樂圈演舞台劇，她自覺艷福不淺，因劇中搞三角關係，除有拍拖多年的男友外，也有小鮮肉熱烈追求。有否找囝囝當「小鮮肉」排戲？她笑說：「如果搵阿仔幫手，母愛就出晒嚟，到時唔係享受人追，係照顧佢，𠵱家要享受被人照顧，但囝囝都幫到手嘅，我同佢講呢段時間，媽咪專注做嘢排戲，佢自己搞掂功課，我同老公講，呢段時間畀晒佢負責，佢話好，但佢話完咗個劇，即刻畀番我。」<br>演出進入倒數狀態，童愛玲緊張失眠，她說：「咁多個演員只係得我冇live經驗，如果現場觀眾有聲，自己要克服。」<br>採訪：王連連<br>攝影：沈健程</p></body></html>