<html><header><meta charset="utf-8"><title>柏原芳惠自爆大鄉里40年冇撳過自動售賣機</title></header><body><h1>柏原芳惠自爆大鄉里<br>40年冇撳過自動售賣機</h1><p>現年52歲嘅日本女星柏原芳惠入行將滿38年，想當年佢係80年代當紅偶像，多年來都keep住最佳狀態，上年就推出性感寫真集《YOSHIE MODE》滿足粉絲，今年3月25日將舉行春季dinner show，4月又會推出收錄佢親自填詞作品嘅迷你專輯《芳惠詩集》。<br><br>柏原芳惠曾被雜誌《週刊文春》爆料指發展不倫戀，對方比柏原芳惠年長22歲，就算男方有妻兒，但最後都拆散大好家庭，柏原芳惠同男友已經喺埋超過25年，雙方關係等同夫妻，不過男方已經70幾歲，近年健康更急轉直下，有指柏原芳惠減少工作照顧另一半。<br><br>最近，柏原芳惠受訪提到生活上有新體驗，事關佢已經近40年冇用自動售賣機撳汽水，當佢日前收工時，突然發現眼前嘅汽水機就問助手借咗個500円，點知柏原芳惠揀完飲品後，呆住企喺度等部機器找錢，助手見狀才解釋佢知今時今日嘅汽水機係點用，連柏原芳惠都笑言自己大鄉里。</p></body></html>