<html><header><meta charset="utf-8"><title>判平頭亞軍惹爭議？網民：有正鏡冇反鏡難服眾</title></header><body><h1>判平頭亞軍惹爭議？<br>網民：有正鏡冇反鏡難服眾</h1><p>剛周日（28日）兩場一級賽名花有主，激烈大戰當時接續上演，馬迷睇得特別過癮。不過對於百週年紀念短途盃的賽果，不少馬迷事後都有不同意見，尤其係對「紅衣醒神」及「爭分奪秒」被判為百週年紀念短途盃平頭亞軍。<br><br>當時呢兩匹蔡廐馬拍住過終點時，因彼此距離太近，故依例要靠電眼判決，馬會最終將賽果定為「紅衣醒神」及「爭分奪秒」都跑第二。<br><br>就馬會向外發佈的相關正面鏡頭決勝圖所見，在三駒中間的「紅衣醒神」，其馬頭最先觸線位置，恰好被外側頭馬「翩翩」騎師杜利萊的身軀完全遮蓋，根本無法分辨牠與在內叠的「爭分奪秒」，究竟是哪駒較先觸線，又或者是兩駒真的一齊觸線？<br><br>因應上述情況，個別網民認為馬會今後遇上類似情況，應一併向外發佈由內而外的反鏡頭決勝圖，以示公正、公允。<br><br>事實上，馬會有在賽後節目《賽後你點睇》中，公佈包含正、反鏡的決勝圖，並完整上載至馬會網站的視聽播放區，供馬迷免費隨時收看。<br><br>個別網民意見：<br>Asxxange：無反鏡相比（俾）大家睇，有古（蠱）惑，未能服眾。<br>眼訓X喊：今日（28日）兩場平頭都秒速影到，以前隨時影5-10分鍾（鐘），都唔知係進步左（咗）定係出古（蠱）惑。<br>武X鼎：唔覺得係平頭。<br>Algxnx0611：最大問題係，馬會冇提供確實嘅相片去證明平頭，連反鏡嘅相都冇公開，難以服眾。如果係競賽小組說了算，咁以後就不如唔洗（使）影相，由競賽小組肉眼判斷，再公佈結果就算。</p></body></html>