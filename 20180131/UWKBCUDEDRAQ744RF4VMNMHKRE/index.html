<html><header><meta charset="utf-8"><title>紅館尾場暖笠笠周慧敏凍齡秘密：老公錫我囉</title></header><body><h1>紅館尾場暖笠笠<br>周慧敏凍齡秘密：老公錫我囉</h1><p>周慧敏（Vivian）一連四場「一萬天荒愛未老」演唱會前晚在紅館圓滿結束，Vivian台上台下不停放閃，大讚老公倪震細心又體貼，由Vivian起居飲食到演唱會的愛心暖爐都安排得妥妥當當，令Vivian開心又感動。Vivian前晚一出場對住在場過萬觀眾大讚老公：「我真係好怕凍，好多謝你，老公，未凍就安排咁多暖爐畀我。」</p><p>三日就肥番</p><p>現年50歲的Vivian在尾場邀得李克勤做嘉賓，出場便問Vivian凍齡30年的秘訣，她笑說：「我怕醜喎！」克勤說：「怕乜肉酸，有幾肉酸！呢度全部都係自己人。」Vivian甜笑回道：「老公錫我囉！」台下的倪震報以儍笑，還感動扮喊。克勤又言：「好彩我老婆喺度。我知倪震好錫Vivian，今晚得9度，後台好似火焰山咁。」Vivian又即刻指着台前兩個暖爐：「台前都有兩個。」克勤藉機大呻：「但係嘉賓房冇囉！」Vivian即說：「你身體好嘛，你點解都keep得咁好！」克勤最後都忍不住說：「我都有老婆錫！」演唱會過後，Vivian在慶功宴接受訪問，她說：「原本107磅，𠵱家99磅，冇刻意減，可能忙，食少咗。」問到老公會否心痛？她說：「老公話我三日就可以肥番。」聲沙的Vivian表示喉嚨上月開始不舒服，又耳仔塞、鼻水倒流，之後Vivian再一次大讚老公：「真係多謝佢，老公好大功勞，從來都係佢照顧我，從第一日識我開始，包括起居飲食，除咗媽咪就係佢，之前係佢下令紅館冷氣調到比正常暖少少，今次演唱會後，我都想學下照顧番佢多啲。」至於老爺倪匡，她說：「佢年紀大，雖然冇嚟都好支持我，又心痛我瘦咗。」<br>採訪：馬建華<br>攝影：陳俊強</p></body></html>