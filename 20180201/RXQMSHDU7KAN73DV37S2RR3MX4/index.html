<html><header><meta charset="utf-8"><title>航空公司尋回遺失手機容祖兒：那一刻我的眼淚直奔</title></header><body><h1>航空公司尋回遺失手機<br>容祖兒：那一刻我的眼淚直奔</h1><p>林作前晚喺社交網鬧爆一間航空公司，但昨午容祖兒就喺社交網表揚同一間航空公司喎，真係幾奇趣！<br><br>祖兒撰長文話自爆瘀事：「前天是大頭蝦生涯中，最黑暗絕望的一次，話說前晚可以搭早機由上海返香港非常開心，Check in後吃過晚餐在候機貴賓室裡稍作休息，因為太累的關係坐上梳化後已經立刻要眠一眠，輾轉間終於可以上飛機了，回到家時已是凌晨的一點多，當時我還沒有意識到有甚麼不妥。」<br><br>隔咗一日，前日下晝祖兒心血來潮，有一種不安嘅感覺呼喚佢：「直覺要找我帶去上海的second phone，找了包包甚麼都沒有，但因為我在公司開會，那一刻暫不能確定是否只是留了在家。」祖兒返家後當然搵唔到手機啦，雖然希望係助手幫佢收起，但結果梗係冇啦，祖兒惟有面如死灰地確認它真的消失天與地了！<br><br>祖兒慨嘆寫道：「需知道，現今社會，情願不見銀包但萬萬不可不見手機，我嘗試開啟find my iPhone功能，發現自己並無開啟，我無法刪除電話裏所有的資料，甚至想致電電話公司看看能否追查到它的位置，也是失望而回，我不停打我那個電話號碼發現電話是通的，只是沒有人接聽，讓我想它懷疑它是否仍然未被發現呢！」<br><br>好在天無絕人之路，祖兒助手嘅妹妹喺同一間航空公司工作，搵對方幫忙找手機：「在凌晨時分回覆竟然是，“電話已經找到”!!!!!!!! 是在沙發那隙裏找到，那一刻我是不敢置信，半點開心也不敢，直至到今天下午收到航空公司的電話，他用普通話告訴我我的電話將會在下午五時回到香港，那一刻我的眼淚直奔！」<br><br>當手機失而復得，祖兒開心到儍，仲話自己係世界上最幸運嘅人，多謝香港同上海嘅航空公司人員之外，仲感謝朋友的幫忙。</p></body></html>