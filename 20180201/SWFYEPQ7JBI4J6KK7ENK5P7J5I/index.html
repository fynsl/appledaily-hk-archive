<html><header><meta charset="utf-8"><title>趣趣地：不老保方保祖記勝局</title></header><body><h1>趣趣地：不老保方保祖記勝局</h1><p>祖雲達斯周二晚喺意大利盃準決賽首回合，憑住希古恩上半場三分鐘嘅閃電入波，加上剛復出冇耐嘅不老保方（中）做英雄撲出對手嘅12碼，作客1:0擊敗阿特蘭大，對殺入決賽算係行近咗一大步。剛滿40歲嘅保方賽後就話仲未諗幾時正式退休，至於祖記教練艾基利都狂讚佢一復出就有表現。</p></body></html>