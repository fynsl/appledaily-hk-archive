<html><header><meta charset="utf-8"><title>鬥口響：限外援歸化名額仲實際 - 尊嘉</title></header><body><h1>鬥口響：限外援歸化名額仲實際 - 尊嘉</h1><p>【今周主題：中超U23配額港超行得通？】<br>越南喺U23亞洲盃有驚喜演出，唔少聲音要求港足參考改革，甚至有人提出港超應參考中超嘅做法，規定至少兩名U23球員進入18人大軍名單，U23小將要正選上陣嘅做法。但筆者覺得，港超同中超最大唔同嘅地方，係港超存在大量外援同入籍兵，限制佢哋嘅名額仲實際！<br>目前港超除國內球會富力，非本地球員政策係「註六出四」，明顯同亞冠「註四出四」限額脫軌，仲存在大批歸化球員，如傑志早前8:1大勝東方嘅比賽入面，只有唐建文同李毅凱兩名土生土長球員踢正選；所以科蘭坦言加盟後，先知道傑志有好多外籍兵，同效力日聯大阪櫻花時唔同。反觀越南頂級聯賽雖冇類似中超嘅U23球員限制，但只可註冊兩名外援、一名歸化球員，變相本土球員上陣機會大增。<br>或會有人反駁，大減外援歸化名額令港超叫座力不足、球賽質素下降，但早前省港盃港隊派一眾年輕球員上陣，一樣踢得有聲有色，卓耀國（圖）更迅速爆紅；早前以年輕球員為主嘅越南球會河內FC，亞冠外作客傑志喺尾段僅敗，可以講明年輕球員一樣可以創出佳績。與其以大量歸化老將外援濫竽充數，倒不如只引入一兩位高質有叫座力球星，畀年輕人持續上陣進步，先至係港足出路。<br>文：尊嘉</p></body></html>