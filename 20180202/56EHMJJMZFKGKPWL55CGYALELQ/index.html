<html><header><meta charset="utf-8"><title>中環在線：君陽呢次夠晒「權威」 - 李華華</title></header><body><h1>中環在線：君陽呢次夠晒「權威」 - 李華華</h1><p>又有上市公司想改名洗底啦！講緊嘅，就係君陽金融（397），公司話為咗品牌重塑，建議改名叫做「權威金融集團有限公司」（Power Financial Group Limited），有待股東批准。嘩，聽個名就知氣勢勁，你咁有權威，華華都無話可說，只可以話管理層對自己超有自信，覺得公司喺金融界最有權威啦。<br>查實唔使改名，君陽本身都好有「權威」㗎喇，首先「榮登」David Webb「謎網50」股之一，之後傳旗下證券行俾證監重點調查，最近因投資謎網50股損手，預計舊年要勁蝕錢。可能因為咁，所以君陽換完董事，換埋核數師，連名都要換埋啦！<br><br>李華華</p></body></html>