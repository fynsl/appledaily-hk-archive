<html><header><meta charset="utf-8"><title>老樓周記：港人買樓又愛又恨 - 劉兆昌</title></header><body><h1>老樓周記：港人買樓又愛又恨 - 劉兆昌</h1><p>由2003年沙士到去年底，由有好多人不信買樓到全城買樓，都是被氣氛所累。當年平到冇人敢買，近年卻是通宵爭購，可見香港人對物業又愛又恨的心理。<br>根據資料顯示，土地註冊處於2003年全年最少一個月住宅登記為2月份，全月一手加二手登記只有2,789宗，即使該年最多一個月份亦只有5,492宗（10月份），全年登記成交為46,131宗，居然與去年全年45,096宗差不多（當中包括957資助房屋成交），因此當年4.6萬宗買樓的人士抵佢賺；反而去年4.5萬宗買樓人士卻以高於當時數倍價錢入市，賺輸要事後才知。<br>記得有同事曾說過，沙士期外母見女婿認金不認樓，有樓驚成負資產，女兒要捱窮；今時今日冇樓冇股王，嫁女一樣冇富貴，這十五年間的變化可完全呈現外母效應，反映樓市的高低起落受眾程度。<br>去年曾指出買樓者不只是用家、收租客或換樓客，而是基金客，基金客大手掃貨已經多次出現，他們計數比一般買家更精更狼，隨時畀貴市價一倍來掃貨，他們看的是機會成本，相同投資金額獲取最大回報，好多基金持貨三年至五年便以倍計獲利，以投資活化工廈和優質商廈物業為先，至於住宅物業則以豪宅為主，因為真豪宅不足整個市場1%，只要升一成他們便可小賺，大升便可以割禾青換馬，因此在班基金佬面前，一般散戶只成為跟風的小羔羊。<br><br>劉兆昌<br>資深地產傳媒人<br> http://HKLau.com <br>本欄逢周五刊出</p></body></html>