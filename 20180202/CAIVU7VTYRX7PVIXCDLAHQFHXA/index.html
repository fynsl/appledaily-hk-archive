<html><header><meta charset="utf-8"><title>「舖王」梁紹鴻：舖租見底</title></header><body><h1>「舖王」梁紹鴻：舖租見底</h1><p>【本報訊】縱橫舖市多年、本港著名「舖王」之一的大鴻輝主席梁紹鴻接受本報訪問表示，今年舖位租金穩定下來，但看不見有很大加租空間。民生舖有少許加租空間，加幅跟隨通脹，核心區處於調整階段，再跌幅度有限，「我覺得舖租見底」。<br><br>梁紹鴻表示，舖市租金穩定很多，再沒幾年前般下跌，其中民生舖租好轉，相信由於股票暢旺、香港失業率低，部份民生舖有少許加租空間，但不會大幅調整，加幅與通脹看齊。<br><br>他說：「民生舖不能大幅加租，其中一個原因係網購，影響零售生意。網購普及，始終有少許影響，網購平，又送到門口。但對食肆影響細，而且香港地方細，消費者網購一段時間，都鍾意行吓街、睇吓實物。始終舖有價值，但網購真係有影響，冇影響就假。」<br><br>核心區舖位方面，他認為，核心區舖位租金目前仍處調整階段，核心區舖租「唔起得」，「對比早年高位，租金一定跌咗一半。有啲核心區舖租高峯期100萬，𠵱家要減40至50%，但去到呢個位，暫時見到有支持，再跌幅度有限」。<br><br>他續稱，雖然核心區情況好轉，訪港旅客增加，但是否購物就另一回事，「佢喺歐洲買平過你喺香港買」，又指「以前大陸人一買就買20隻錶，𠵱家買一隻錶都睇一大輪，仲未必幫襯你，生意差好遠」。<br><br>他坦言，自己持有的核心區舖位一樣面對調整，「我話冇調整就呃你，始於要跟住市場走。但民生舖，例如位於藍田，有些少租可以加吓」。</p></body></html>