<html><header><meta charset="utf-8"><title>楊受成話阿嬌執到好仔</title></header><body><h1>楊受成話阿嬌執到好仔</h1><p>鍾欣潼宣佈接受男友賴弘國求婚，老闆楊受成昨日傍晚出席惠英紅壽宴時，表示已見過阿嬌未婚夫，大讚對方好靚仔，替阿嬌高興，楊受成說：「佢send短訊話我知，有人同佢求婚，我就回覆佢，話熱烈祝賀同恭喜晒，仲話佢執到。」</p><p>笑問楊受成可有代阿嬌試探男仔好不好？他即說：「我睇佢係好人，又斯文，樣子又好，又有好職業，而且對阿嬌應該都好，見佢咁開心。問楊受成會否送大禮給阿嬌，他說一定會，又會買龍鳳𠼦。問會否包酒席？旁邊的霍汶希（Mani）即插嘴叫楊受成包，又指古巨基結婚，他都有包。楊受成即笑謂：「我見到祖兒同Mani，一定要按住個袋，唔係俾佢哋搶，冇好結果，我啱啱先俾霆鋒搶咗幾百萬裝修費。」言下之意是否包阿嬌酒席更值得？楊受成笑稱：「佢好難嫁得出㗎！」<br>採訪：王連連<br>攝影：沈健程</p></body></html>