<html><header><meta charset="utf-8"><title>【愛情DQ掣(14)】文青男孖Debby學泰拳　教練：唔好掛住望女仔！</title></header><body><h1>【愛情DQ掣(14)】<br>文青男孖Debby學泰拳　教練：唔好掛住望女仔！</h1><p>上回講到銀行仔Derek自動退出節目《愛情DQ掣》，另一方面，文青Daniel主動同節目組話想認識Debby。Debby無拒絕之餘兼且齊齊學打泰拳，唔知佢哋會唔會打出愛火花呢？<br><br>戴拳套之前，Debby就親手為Daniel紥手帶，嘩，咁快就有親密接觸，唔怪得Daniel個樣咁冧啦！</p><p>教練Woody今日會教佢哋五個泰拳基本招式。Debby一路都有學泰拳，當然難唔到佢啦，相對之下，第一次接觸泰拳嘅Daniel就顯得有啲論盡。喺學第一招直拳嘅時候，教練忍唔住話佢：「唔好掛住望女仔，睇目標！」真係咪話我哋覺得你猴擒，連教練都睇到呀！</p><p>為咗畀佢哋了解對方，每學完一招，我哋會安排佢哋傾計、答吓問題。問到覺得生活入面乜嘢最重要，Debby認為家庭係最重要，但Daniel就話朋友第一，主持表妹都忍唔住問：「如果朋友約你踢波，女友想你陪佢，咁你會點做？」Daniel竟然話：「帶埋佢嚟踢波囉，我踢波好精彩，唔會悶㗎！」唔知Debby聽到會點諗呢...<br><br>想知佢哋學泰拳學成點？傾計又有咩笑料？咁就要去片！</p><p>場地提供：Fighting Arts Center Limited (FAC)<br><br>主持：何宛珊 (表妹)<br>撰稿：仙<br>攝影：馮燊明、梁依能、動L<br>後期：馮燊明<br>視覺設計：Cammie<br>編審：仙<br>編導：馮燊明<br>監製：仙<br><br>最港電影大獎投票網址<br> http://bit.ly/thekongestfilmawards <br><br>精選娛聞，喺晒《娛果》<br> http://fb.com/appledailyent </p></body></html>