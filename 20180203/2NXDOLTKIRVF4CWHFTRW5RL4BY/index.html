<html><header><meta charset="utf-8"><title>阿嬌被惠英紅催生仔</title></header><body><h1>阿嬌被惠英紅催生仔</h1><p>影后惠英紅前晚在灣仔開生日P，準人妻鍾欣潼（阿嬌）現身，老闆楊受成向兩人派大利是。答應賴弘國求婚的阿嬌說：「佢唔鍾意話佢『醫界王陽明』，佢係佢，王陽明係王陽明，我覺得未婚夫靚仔啲。」問到婚禮詳情？她說：「未plan，唔係今日求婚聽日結。」身邊紅姐心急講笑：「今個月求婚，下個月結，再下個月生埋仔。」<br>要阿嬌數未婚夫缺點，她說：「我唔鍾意人唔剃鬚，佢喺我面前會剃。佢缺點唔識生仔，唔會大肚。懶到我咁都有人要，真係幾咁難得。」待嫁的阿嬌心郁郁與姊妹蔡卓妍（阿Sa）合體搞婚禮：「大家嚟飲，做兩份人情，我哋賺晒啲錢。」紅姐生日願望想找到一個伴侶，阿嬌即催促她快點，紅姐搞笑說：「或者我快過你，我時間唔多，一日搞掂。」此外，阿Sa日前接受單手掌上壓挑戰籌款活動，更tag了林峯接力玩。<br>採訪、攝影：陳杰、皓騫</p></body></html>