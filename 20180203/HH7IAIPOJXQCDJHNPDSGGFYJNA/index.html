<html><header><meta charset="utf-8"><title>隔牆有耳：人類第一朋友　進駐中大文物館 - 李八方</title></header><body><h1>隔牆有耳：<br>人類第一朋友　進駐中大文物館 - 李八方</h1><p>狗年就快到，中大文物館每年農曆新年都會應節設展，今年都唔例外，由今日至下月11日展出狗文物「戊戌說狗」賀歲展覽，共有40件館藏。焦點館藏係一件民國初期嘅「素胎獅子狗」，來自廣東佛山石灣窯。素胎係以當地原產嘅紅泥為胎，無上油直接喺泥土上燒，亦喺眼、鼻等位置用黑褐釉彩燒製，但甚為精緻。頸部有「霍津造」楷書陰文橢圓印，應該係被稱為「駝津」嘅石灣陶工霍津所製。</p><p>中大文物館博士後研究員童宇亦講到狗嘅歷史，佢話歷代通常認為任何狗皆由灰狼演變而成，狗亦係人類歷史上第一隻被馴化嘅動物，可以話係人類第一位朋友。佢又話，以往不少古籍亦描述狗狗忠孝仁義嘅故事，強調狗對人類嘅貢獻同服從，但𠵱家狗已經被狗主視為家庭成員，唔會再好似以前有「低人一等」嘅形象。</p></body></html>