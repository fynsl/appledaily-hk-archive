<html><header><meta charset="utf-8"><title>孖湯盈盈嘉年華享天倫慈父錢嘉樂教囡囡掟波</title></header><body><h1>孖湯盈盈嘉年華享天倫<br>慈父錢嘉樂教囡囡掟波</h1><p>現年52歲的錢嘉樂和42歲湯盈盈結婚5年，湯盈盈先後為錢嘉樂生了凱晴及凱琪兩個可愛囡囡，大女凱晴下月生日便5歲。一家四口經常溫馨出巡，早前更傳出湯盈盈想為錢嘉樂生個「慈姑椗」，然後退出幕前做全職媽咪。日前錢嘉樂被發現慈父上身，與湯盈盈帶囡囡到中環友邦歐陸嘉年華玩攤位遊戲。<br>去年11月，有傳錢嘉樂和湯盈盈再度造人成功，惟嘉樂事後澄清是誤會：「等啲女大啲先喇，𠵱家佢哋晚晚都賽跑，走嚟走去，同一時間照顧唔到三個。」</p><p>事實上，錢嘉樂除了要兼顧家庭，工作方面一直十分忙碌，皆因他工作範疇不單只是幕前，還經常為電影擔任動作指導，故他一有時間便會抽空陪伴妻女。《蘋果》讀者朱先生透過「爆相爆片」，表示日前見到錢嘉樂和湯盈盈兩公婆，帶囡囡去中環友邦歐陸嘉年華玩，享受家庭樂。</p><p>BB車多公仔</p><p>朱先生形容當日情況，他表示：「嗰日大約下晝5點半左右，錢嘉樂同個女喺度玩掟波波，我見到好多人認得佢哋，不過佢哋冇理，好專心咁同女一齊玩，玩玩吓就見到湯盈盈自己一個人行開咗，得番佢哋兩父女喺度玩。」</p><p>錢嘉樂全程有耐性地教囡囡掟波波，百分百慈父上身，果然是前世情人。問朱先生可見到錢嘉樂有否為囡囡贏了甚麼大獎？他表示眼見一刻就沒有，但BB車上有其他公仔。<br>採訪：唐琛悠</p></body></html>