<html><header><meta charset="utf-8"><title>【愛情DQ掣(15)】泰拳女大戰文青男　邊個會被DQ？</title></header><body><h1>【愛情DQ掣(15)】<br>泰拳女大戰文青男　邊個會被DQ？</h1><p>《愛情DQ掣》上回講到Debby同Daniel齊齊去學打泰拳。經過教練指導，佢哋可唔可以將學到嘅招式實踐出嚟呢？講多無謂，打返場就知！教練Woody表示兩位經驗尚淺，打兩個一分鐘回合已經夠晒。Debby雖則有學泰拳，但從冇上過擂台，難怪佢大叫：「我好緊張喎！」</p><p>「Box！」教練一聲令下，大戰一觸即發！點知...文青Daniel唔單止冇出手，仲係咁退後，縮吓縮吓咁。泰拳Debby食住個勢連環出拳，仲起飛腳！眼見Daniel係咁兜圈，佢事後解釋話：「o依個係戰術嚟㗎，消耗佢體力，等佢出其不意，我就入佢中路！」打到中途，Daniel叫攰:「嗌stop吖唔該！」喂，又話入佢中路嘅？畀啲男子氣概嚟睇吓啦！</p><p>究竟Round 2戰況如何？經此一役，Debby同Daniel仲想唔想繼續約會？想知佢哋有咩抉擇，即刻去片！<br><br>場地提供：Fighting Arts Center Limited (FAC)<br><br>主持：何宛珊 (表妹)<br>撰稿：仙<br>攝影：馮燊明、梁依能、動L<br>後期：馮燊明<br>視覺設計：Cammie<br>編審：仙<br>編導：馮燊明<br>監製：仙<br><br>最港電影大獎投票網址<br> http://bit.ly/thekongestfilmawards <br><br>精選娛聞，喺晒《娛果》<br> http://fb.com/appledailyent </p></body></html>