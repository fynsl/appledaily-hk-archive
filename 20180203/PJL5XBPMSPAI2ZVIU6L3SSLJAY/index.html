<html><header><meta charset="utf-8"><title>Bobby過年後操人魚線陳豪𢱑拍內地劇</title></header><body><h1>Bobby過年後操人魚線<br>陳豪𢱑拍內地劇</h1><p>無綫劇集《誇世代》在早前的台慶頒獎禮上奪得「最佳劇集」，前晚一班演員陳豪、歐陽震華（Bobby）、邵美琪、江美儀、麥明詩和關禮傑等相約到尖沙嘴慶功，連被無綫封殺的張繼聰都有份出席。張繼聰謂公司之間的問題未解決，但不會影響慶功，而今次亦不是「破冰」。雖然他未能出席無綫活動，但這次私人活動就沒影響。<br>依慣例，缺席頒獎禮就沒獎，問到張繼聰可有不開心？他說：「自己知自己事，我成日食白果，可能就係因為我唔喺度先至拎到獎。」</p><p>續約要開心</p><p>快將約滿無綫的陳豪，被傳會離巢返內地拍劇，賺人仔養家。陳豪表示自己跟無綫合約還有一段時間，不過亦覺得是時間要開始傾約，他認為續約最緊要開心。陳豪在無綫拍劇多年，他希望日後會有更多不同的發展，想嘗試拍合拍劇或者內地劇，但他重申自己並非想離開無綫。<br>Bobby和邵美琪缺席台慶頒獎禮，Bobby解釋頒獎禮當晚他在內地做舞台劇，知道奪得「最佳劇集」都好開心。被問到舞台劇對手萬綺雯爆他想操馬甲線，Bobby說：「因為同劇嘅Otto（陳志健）身形勁弗，之前陳豪同張繼聰都有叫我一齊操，但係我鍾意食嘢，今次見到Otto話唔使戒口，梗係試吓。我𠵱家有條鯨魚線，希望可以操到有人魚線，但要等到過完新年先開始。」<br>撰文：非非</p></body></html>