<html><header><meta charset="utf-8"><title>【六項世界紀錄】日本狗仔雜技團來港拜年　踩波/跳大繩無難度</title></header><body><h1>【六項世界紀錄】日本狗仔雜技團來港拜年　踩波/跳大繩無難度</h1><p>狗年點少得一眾毛孩，一班來自日本的狗仔都嚟香港同大家拜年，仲施盡渾身解數，齊齊跳大繩、踩波、連環跨腿跳躍、圍住訓練員條頸轉圈，記者覺得佢哋仲叻過自己，佢哋係有54年歷史的狗仔雜技團「Wow Wow奇藝團」。<br></p><p>東京靜岡縣的「Wow Wow奇藝團」由30隻狗狗組成，其中12隻會在2月3日至19日期間喺香港表演拿手好戲。今次來港表演的狗仔成員都曾被棄養，由團長內田博章在停車場、公園和原主人家庭收養返嚟。被遺棄的狗狗心靈受創傷，對人類失去信心，內田表示牠們比普通狗仔更難訓練，他說：「我們需要付出更多耐性，讓牠們適應新生活後再參加訓練。」現在所有成員都蛻變成狗狗明星，更在2002年至2013年間創下最多隻狗同步跳繩（14隻）、  在30秒內圍着人脖子旋轉9次、在30秒內跳過不停跳動的人腿34次的健力士紀錄。和狗仔朝夕相對的內田說：「狗狗的經歷和改變正好鼓勵觀眾正面面對人生中的困難。」觀眾跟有傷感經歷的狗狗接觸後，能夠明白生命的可貴和學習善待動物。<br></p><p>WOW WOW狗賀新歲<br>日期：2月3日至19日逢周六日、2月14日及2月19日<br>時間：3:00pm - 3:30pm及5:30pm - 6:00pm兩節（2月14日7:00pm-7:40pm )<br>地點：黃埔新天地時尚坊地庫<br>入場費：全免<br><br>記者：列淑華<br>攝影：周芝瑩<br></p></body></html>