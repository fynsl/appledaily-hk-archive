<html><header><meta charset="utf-8"><title>持續寒風GiGi凍親照湊女城城憶悟空　跳崖吊吊揈</title></header><body><h1>持續寒風GiGi凍親照湊女<br>城城憶悟空　跳崖吊吊揈</h1><p>郭富城、梁詠琪、羅仲謙前晚到觀塘出席電影《西遊記女兒國》宣傳，扮演「孫悟空」的城城教小觀眾舞棍，還透露自己在電影有場跳崖戲：「有成15至17層樓高，大家以為呢幾日香港好凍，當日嗰個氣溫比香港凍一倍，仲要好大風，我要吊住威吔，都唔係好慣，拍咗一個上午就完成。」</p><p>等林志玲宣傳</p><p>之後城城要去北京出席大型首映，城城說：「有一個3D巨幕，我作為觀眾都好想參與。」對於在戲中扮演「河神」的林志玲因病缺席宣傳，城城說：「希望佢快啲好番，大家都希望全體一齊宣傳。」有傳林志玲其實因嫌戲份少才缺席，城城避答：「呢啲嘢留番畀佢自己答啦。」<br>至於扮演「國師」的梁詠琪（GiGi）身體微恙現身：「早兩日最凍嘅時候拍外景，所以凍親，返到屋企仲要飲薑茶。」問會否擔心傳染囡囡？她說：「都冇乜避忌，細個應該接觸多啲病菌，等佢多啲抵抗力，所以冇避開囡囡。」</p><p>羅仲謙做阿四</p><p>對於志玲缺席宣傳，GiGi覺得很可惜：「原本安排咗好多同佢嘅宣傳活動，佢嘅角色係河神，戲中同佢仲有段情，原本諗住宣傳可以同佢敍舊，𠵱家佢嚟唔到好可惜。」有傳志玲不滿戲份少兼沒對白，GiGi說：「唔關事嘅，相信佢接戲之前都有睇過劇本，所以唔會係呢個原因。」<br>扮演「沙僧」的羅仲謙稱早前跟生命中最重要的女人，包括老婆楊怡、外母、媽媽、家姐到澳洲黃金海岸旅行：「成程都要服侍佢哋，自己做咗提款機、司機、搬行李同導遊。今次出埠同家人影咗好多相，遲啲放上網。」問楊怡有否拍泳裝照？他笑說：「今次冇，我仲性感過佢，我有啲相冇着上身。」<br>採訪：曹家誠<br>攝影：沈健程</p></body></html>