<html><header><meta charset="utf-8"><title>【新年戴新錶】Swatch推限量情人節錶　狗年特別版夠應節</title></header><body><h1>【新年戴新錶】Swatch推限量情人節錶　狗年特別版夠應節</h1><p>二月，又是情人節駕加農歷新年的日子，今年更是情人節過後兩日就是年初一，面對兩大催谷消費的大好時機，不少品牌都會推出相關應節產品，好像Swatch便分別推出了情人節和狗年的特別版，讓大家應一應節。其中情人節的HEARTY LOVE，更是全球限量7,654隻，香港只有240隻，全隻都印滿心心之餘，更每隻都少不了有特立編號，平平地買來做情人節禮物都算係唔錯選擇（請確認自己女友唔係鍾意「Pan多娜」的港女，否則後果自負）。</p><p>另一款狗年特別版亦不俗，少不了有一隻可愛狗仔之餘，更用上甚有新年喜慶感覺的金色作錶盤，錶帶亦用上紅金相間的波紋設計。唔講唔知，原來Swatch第一次推出農歷新年版手錶，正是2006年狗年，相隔12年再遇狗年特別版，對儲開品牌錶款的收藏人士，又更有多重意義。<br><br>記者：韓繼聰</p><p>全新旅遊專頁，即like籽想旅行： https://fb.com/travel.appleseed </p></body></html>