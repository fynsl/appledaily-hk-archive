<html><header><meta charset="utf-8"><title>馬國明擺紅底當擺符</title></header><body><h1>馬國明擺紅底當擺符</h1><p>馬國明與蔡思貝昨日到尖沙嘴出席新春活動，兩人與粉絲玩遊戲及獻唱。台上兩人分享過農曆新年的習俗，馬國明指每年媽媽都會買桃花：「我圍住行幾百個圈㗎。」身旁的蔡思貝即笑謂：「你唔使啦。」馬國明即鬼馬回應：「乜唔使呀？行幾千個圈㖭啊。」<br>馬國明又謂每年必定放紅底褲在櫃桶，問他今年準備好紅底未？他說：「屋企長期有條，年年都擺櫃桶底，好似人哋擺符咁，新㗎，冇着過。」有指他被女友黃心穎搾乾？馬國明笑謂：「點會呀？出街都各有各畀錢，我請佢食飯，佢請我睇戲，佢唔使我養。」至於明日是蔡思貝27歲生日，馬國明聞言即笑指自己生得她出，蔡思貝便說：「爸爸！我想拼搏啲做嘢先。」<br>採訪：盧妹<br>攝影：陳俊強</p></body></html>