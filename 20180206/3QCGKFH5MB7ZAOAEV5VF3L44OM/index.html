<html><header><meta charset="utf-8"><title>中環在線：「撲克王」蔡朝暉買英球會 - 李華華</title></header><body><h1>中環在線：「撲克王」蔡朝暉買英球會 - 李華華</h1><p>有「撲克王」之稱嘅蔡朝暉舊年向鄭家純家族買入國際娛樂（1009）成為大股東後，先係經營菲律賓賭場，最近再有新搞作，就係買入1932年成立嘅英國韋根足球會（Wigan Athletic Football Club）。<br><br>通告冇交待收購價，公司只係話一直搵商機，想作多元化發展，韋根足球會唔係頂級球會，唔通蔡朝暉打算入股後有助球會發奮圖強？還是有另類原因？<br><br>需知道蔡朝暉與內地富豪關係良好，馬雲與虞鋒等人發起成立嘅雲鋒基金，蔡都係創始人之一，大家都知習大大最喜歡足球，究竟國娛買足球隊所為何事呢？<br><br>李華華</p></body></html>