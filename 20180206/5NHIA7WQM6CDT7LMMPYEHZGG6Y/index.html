<html><header><meta charset="utf-8"><title>短期料續震盪　專家籲撈貨宜分注</title></header><body><h1>短期料續震盪　專家籲撈貨宜分注</h1><p>【本報訊】恒指昨低開886點，不過北水積極掃貨，令港股跌幅收窄至356點。分析相信港股短期將續震盪，全年計仍看好大市，建議投資者可分注吸納內銀、內險等藍籌股。</p><p>可吸內銀及內險股</p><p>招銀國際策略師蘇沛豐相信，北水仍看好港股，故昨趁暴瀉而大舉買貨。但他提醒，港股震盪或未完結，「無咁快見底，可能短期彈一彈，跟着又有啲新嘅沽壓出到嚟，整體（市況）就會好波動，初步要落到31500點先至係大小小嘅支持」，更指若人民幣因美元反彈而受壓，大市或現更大沽壓，「穿三萬一都唔出奇」。<br>就入市部署，蘇沛豐稱短線需審慎，但他料港股現屬健康調整，中線仍能再上，建議投資者可分注吸納內銀、內險、騰訊（700）、港交所（388）等藍籌股，「31500點可以買第一注，如果再落深啲穿一穿31000點就再買多注」。<br>豐盛金融資產管理董事黃國英表示，美股形勢不明朗，但港股獲北水力撐，預料未來幾日市況仍將拉鋸，難大升亦難大跌，而恒指昨日低位31700點水平則成重要支持位。在市況波動下，他建議投資策略改為轉炒「通脹+加息」組合，受惠的資源股如江銅（358）昨逆市升，地產股則持續弱勢，而金融股預料將更受惠加息。<br>以立投資董事總經理林少陽表示，港股上月升勢過急，自己曾預測有機會由高位調整2000點，即最多跌到31400點，以昨日跌幅計仍未到位。但他指北水大肆南下，形成所謂的「北水保險線」，港股再大跌的機會是「一半一半」。林少陽形容自己為「好友底」，相信本月動盪過後，大市仍將向上。對無貨在手的投資者而言，將是撈底機會，至於有貨的投資者，不妨耐心持倉。</p></body></html>