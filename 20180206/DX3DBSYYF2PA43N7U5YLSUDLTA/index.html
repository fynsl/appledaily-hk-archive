<html><header><meta charset="utf-8"><title>隔牆有耳：會展30歲裝身變smart - 李八方</title></header><body><h1>隔牆有耳：會展30歲裝身變smart - 李八方</h1><p>灣仔會展今年30歲生日，三十而立喎，梗係要大搞，據聞佢哋都諗緊slogan以及同市民互動嘅方法，當然唔少得喺年底擺壽宴，但未必可以喺正日嘅11月25日大排筵席，大家唔係唔知，年底嘅會展檔期幾咁爆旺啩？<br>至於生日願望，離唔開客源廣進，但除此之外，會展都想新一年更smart。乜佢哋唔夠聰明咩？查實佢哋都係響應政府Smart City嘅發展方向，會喺場內大搞智能系統，包括會安裝約600個sensor，感應場內溫度同濕度等，因應實際情況自行調節，確保所有展覽場地保持最優質嘅環境，而其實早前佢哋已經花咗3,000萬全面更新場內WiFi設施，希望大家喺會展上網暢通無阻，難怪會展董事總經理梅李玉霞話𠵱家忙住學習IT新知識，要同會展與時並進。</p></body></html>