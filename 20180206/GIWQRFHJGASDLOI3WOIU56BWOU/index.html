<html><header><meta charset="utf-8"><title>楊潤雄︰最遲下月決定BCA存廢</title></header><body><h1>楊潤雄︰最遲下月決定BCA存廢</h1><p>【本報訊】教育局局長楊潤雄昨稱，BCA檢討委員會的工作仍在進行，目前學校已預留5至6月考小三BCA，局方最遲於3月內決定今年是否續推小三BCA及推行形式。對於外界指特首林鄭月娥「走數」未有擱置BCA，楊潤雄昨堅稱林鄭的說法「一向都好清晰」，並非前後矛盾。<br>特首林鄭月娥競選時聲稱會擱置BCA，日前卻改稱若BCA檢討後修訂，就毋須擱置。楊潤雄昨出席新春傳媒午宴時稱，林鄭最初是指「如果2017年5月未做完檢討就擱置」，最終上屆政府決定繼續，「𠵱家我哋真係做緊檢討，希望嚟緊個BCA之前做完……完全同佢講嘅嘢冇衝突」。</p><p>「希望家長心平氣和」
</p><p>BCA檢討委員會原定去年12月提交報告，但至今尚未完成。楊潤雄昨指委員會「見多咗家長、學校，所以用多咗時間，我覺得都合理」。他形容BCA議題富爭議，「真係要好小心處理」。局方收到委員會的建議後，會合理平衡專業考慮和社會意見下決定，「3月內最遲……起碼決定2018年點樣處理」。至於BCA會否以自願性質或抽樣形式推行，楊指未有既定方案。楊潤雄被問到如何說服家長接受續推BCA，楊稱「家長可能嘅反應都係我哋其中一個考慮點」，「無論到時政府有乜嘢方案出嚟，我希望大家都係心平氣和。好難有一個做法出嚟，係滿足晒所有人唔同嘅訴求。」楊續指目前社會意見非常清晰，反對一方主要是擔心操練甚至影響日常教學，贊成的則認同BCA有助改善學校教學及政府政策。<br>■記者白 琳</p></body></html>