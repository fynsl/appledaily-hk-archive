<html><header><meta charset="utf-8"><title>北京巨幕睇自己演出GiGi為林志玲喊</title></header><body><h1>北京巨幕睇自己演出<br>GiGi為林志玲喊</h1><p>郭富城、梁詠琪（GiGi）、羅仲謙、馮紹峰、趙麗穎、小瀋陽及陳雅麗等《西遊記女兒國》演員，前晚聯同星皓老闆王海峰、導演鄭保瑞、聯合出品人黃渤等，在北京國家體育館出席首映禮。歌手李榮浩、張靚穎現場演繹主題曲《女兒國》外，劉憲華、郎朗更即興合奏一曲《女兒情》，電影公司更特別邀請著名音樂指揮家胡偉立，聯同七十六位中國電影樂團成員演奏《西遊記序曲》，為這部於農曆年三十上映的《西遊記女兒國》，完美打造盛大首映禮。</p><p>最愛水戰一幕</p><p>現場搭建了約五層樓高，重1.3噸的全亞洲最大3D激光巨幕，放映面積超過標準籃球場，畫面震撼，城城說：「我都係第一次喺咁大個螢幕面前睇到自己，好有意思，好震撼。」至於拍攝時每天都要花上數小時，打造國師造型的GiGi亦說：「大銀幕下睇到我同河神林志玲嘅一段情，自己都忍唔住喊。睇完鬆一口氣，比我想像中靚好多，仲係靚女，覺得化咁多個鐘頭妝都值得。」<br>問謙仔、城城及GiGi可有最難忘的一幕時，他們都異口同聲指是翻天覆地的水戰場面，謙仔說：「好多場口，我哋都係企喺綠幕前做，靠幻想去做戲，冇諗過出嚟效果咁豐富。」城城表示要特別感謝導演鄭保瑞：「因為今次係導演拍嘅第三集，有咗之前嘅經驗，無論製作同演員嘅處理手法都好成熟。」<br>撰文：葉晴</p></body></html>