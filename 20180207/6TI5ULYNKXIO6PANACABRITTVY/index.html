<html><header><meta charset="utf-8"><title>財女手筆：跟北水買呢啲股 - Melody</title></header><body><h1>財女手筆：跟北水買呢啲股 - Melody</h1><p>恒生指數兩日大跌2,000點，不過市場情緒出奇地冷靜，冇呼天搶地。身邊好多同事朋友更加只係食住花生等睇戲。無他，散戶好多好早已經畏高，手上一股都冇，市場升跌同佢哋無關。有啲投資者更加好早已經滿倉貨，呢兩日佢哋只係賺小咗，遠未入肉。喺咁嘅情況之下，市場情緒平靜係可以預計。<br><br>不過喺幾日跌幾千點嘅情況之下，仲有一班勇者無畏無懼衝入場掃貨，果班就係北水，呢兩日瘋狂炒底兩日夾埋買咗180億貨，而且仲意猶未盡。因為人民幣升值之下，北水香港掃貨全部八折，對佢哋來講，港股依然都仲係平，每一次大調整對佢哋嚟講都係一個趁低吸納嘅機會，至於北水最鍾情嘅依然係滙控（005），兩日流入50億。<br><br>呢兩日跌市固然恐佈，不過如果你信牛市未死，現價跟北水買番啲接近5厘息既滙控同接近4厘息既內銀輸極有限，嚟緊3月全年業績，喺息差持續擴闊下，斷估唔會差，博財息兼收，亦未嘗不可。<br><br>Melody</p></body></html>