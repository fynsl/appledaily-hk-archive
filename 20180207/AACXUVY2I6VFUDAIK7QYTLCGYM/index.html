<html><header><meta charset="utf-8"><title>下月榮升男主角娛樂增值薛世恒孖內地女睇戲</title></header><body><h1>下月榮升男主角娛樂增值<br>薛世恒孖內地女睇戲</h1><p>【爆相爆片】陳法拉13年跟Neway大少薛世恒離婚後，到美國紐約修讀戲劇，並覓得曾任外交官的法籍男友司馬諾。不過薛世恒亦不愁寂寞，日前被本報讀者發現他孖女伴到圓方的戲院睇戲。</p><p>警覺性好高</p><p>去年棄商從演的薛世恒，簽約北京經理人公司主力在電影和電視發展，與陳法拉離婚後，感情看似未有着落的他，直至日前被讀者陳小姐透過本報「爆相爆片」報料，指日前在圓方商場發現薛世恒身邊有女伴。<br>陳小姐說：「嗰晚喺圓方嘅戲院見到大少（薛世恒）同一個女仔喺度買飛睇戲，女方警覺性好高，買飛嗰陣周圍望，個身又轉嚟轉去，直到大少買完飛之後，佢哋邊行邊笑咁去洗手間嗰邊，準備入戲院睇戲。」陳小姐指薛世恒全程甚有紳士風度，除彎低身聽女伴講說話，之後女伴去洗手間期間，他更在門口等候女伴近十分鐘，然後才一起走進戲院。</p><p>盡地主之誼</p><p>記者日前向薛世恒了解，身在內地的他透過經理人否認有新戀情，他說：「嗰個唔係女朋友，而係內地劇組一齊做嘢嘅工作人員，佢嚟到香港，就一盡地主之誼，唔會係有得發展嗰種。」問到薛世恒現時有否拍拖時，其經理人說：「冇時間呀，嚟緊3月會開拍一套香港電影，仲係男主角，第一次正式拍戲，好大挑戰，做好工作先諗拍拖。」<br>採訪：羅慧敏</p></body></html>