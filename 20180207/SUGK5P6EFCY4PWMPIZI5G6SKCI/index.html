<html><header><meta charset="utf-8"><title>【馮仁昭四圍超】Lynn七個月巨肚谷奶Ana R.陀第二胎</title></header><body><h1>【馮仁昭四圍超】Lynn七個月巨肚谷奶<br>Ana R.陀第二胎</h1><p>名模Ana R.、熊黛林（Lynn）同Jessica C.都喺狗年陀B，Ana同英籍老公Brad育有兩歲幾囡囡Maya，噚日Ana喺社交網宣佈再陀B，原來已經懷孕四個多月，預產期喺7、8月，同Jessica C.嘅預產期只係相差一個月。</p><p>獲讚漂亮準媽媽</p><p>Ana噚日接受訪問講到再做媽咪心情，佢話：「這胎是有點意外，全家人也很開心，和第一胎一樣會在香港生，已知道BB性別，但想保留點神秘，子女也喜歡。」Ana仲話Maya知道會做家姐都好開心，囡囡性格與世無爭，識得分享，所以唔會呷醋。<br>至於已經懷孕七個月嘅Lynn，佢嘅經理人Kim前晚喺Instagram貼咗張同Lynn嘅合照，見到Lynn個肚已經籮咁大，上圍亦都豐滿咗好多，Kim摸住Lynn個巨肚留言：「漂亮準媽媽。」而Lynn就笑得好開心。<br>撰文：馮仁昭</p></body></html>