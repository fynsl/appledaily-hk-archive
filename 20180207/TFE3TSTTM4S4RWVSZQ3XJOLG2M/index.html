<html><header><meta charset="utf-8"><title>貼戴病人手帶黎瑞恩流感入院　防併發症</title></header><body><h1>貼戴病人手帶<br>黎瑞恩流感入院　防併發症</h1><p>流感肆虐，44歲的黎瑞恩前日確診乙型流感入院留醫，目前接受特敏福治療，據知小恩子有骨痛、咳嗽、喉嚨痛，幸好暫時未有併發症。</p><p>手頭工作全叫停</p><p>小恩子3年前發現胰臟有兩個良性瘤，去年12月腹部又有一個正在擴大的腫瘤，打不死的小恩子接受切除手術後不久即復工綵排4月紅館騷，然而本報收到消息她前日秘密入院，手頭上工作全部叫停。消息傳出後，朋友和歌迷都很擔心，她的工作室即在社交網貼小恩子戴病人手帶相公告：「連拼了兩星期，每日跑7至9個通告，最高紀錄14個通告，天寒地凍下，鐵人小恩子終於撐不住病倒了，乖乖地專心醫病喇，祝福小恩子早日康復！」<br>星娛樂高層Tommy Chu昨日表示因最近天氣寒冷，小恩子為連串演唱會宣傳工作及錄新碟，每日工作超過16小時，加上要減肥，終於身體不支前日早上入院，經過醫生檢查後，證實小恩子患上乙型流感，需服用特敏福治療：「小恩子最抱歉係本來噚日同蘇玉華拍新歌《剩下光年》MV，最初佢想堅持如期拍攝，點知朝早覺得非常辛苦，喺醫生建議下馬上入院。小恩子非常唔好意思，留低蘇玉華喺天寒地凍下代替佢獨力完成MV，非常感謝蘇玉華嘅仗義相助。」</p><p>預計兩星期出院</p><p>家庭醫生關嘉美昨日在電話說：「如果證實咗係乙型流感，醫生都會用特敏福，呢個係標準療程，留醫觀察一段時間穩陣啲，亦都可能擔心佢有併發症。」對於現在流感肆虐，死亡數字逾一百宗，關醫生表示：「唔需要太擔心，始終佢唔係長者亦唔係兒童，只要佢乖乖地留醫，服用醫生處方嘅藥物，如果冇併發症，一、兩個星期可以出院。」<br>採訪：皓騫</p></body></html>