<html><header><meta charset="utf-8"><title>【動畫】炒家輸身家自白一夜蒸發4球美金</title></header><body><h1>【動畫】炒家輸身家自白<br>一夜蒸發4球美金</h1><p>美市多年慢牛，日前突然暴瀉，外國有XIV炒家由日日數錢，變成一夜狂蝕400萬美元(折合港幣約3120萬)，大嘆「蝕了3年收入、親朋戚友嘅錢」。<br><br>XIV為沽空VIX（波幅指數，又稱恐慌指數）的方法，市場越平穩，投資者獲利越豐厚，配合美股慢牛走勢，坊間甚至稱為穩賺投資，「坐喺度有錢收」。惟近日市場動盪，美股大調整，VIX飆升，XIV隨即重創，短短幾小時價格即插逾9成。該名XIV投資者因此蒙受鉅額損失，於網站reddit上細數其事。<br><br>他稱開始時投資額為5萬美元（折合約港幣39萬），3年間倍升至400萬美元，其中包括親友的150萬美元，「我賺嘅錢多到荒謬」，但隨市況急轉，投資化為烏有，「原本可以請我大家族食餐好……亦打算買樓買車，或者請父母度假，不過家吓乜都冇喇」。該網民總結失敗經驗：「我嘅槓桿越做越大，又開始冇咁認真。邊度出錯？係傲慢同愚蠢。」</p></body></html>