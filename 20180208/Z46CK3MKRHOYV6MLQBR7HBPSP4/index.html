<html><header><meta charset="utf-8"><title>中環在線：謝瑞麟靚太最愛是…… - 李華華</title></header><body><h1>中環在線：謝瑞麟靚太最愛是…… - 李華華</h1><p>下星期就係情人節，噚日謝瑞麟（417）主席謝邱安儀（Annie）當然唔少得分享吓同老公謝達峰（Tommy）嘅Sweet嘢。聽佢哋講睇星就聽得多，原本以為佢哋係因為天文學而結緣，萬萬想不到係因為一隻狗。<br><br>講緊嘅狗，係史諾比（Snoopy），原來咁啱係屬狗嘅Annie自小就好喜歡睇有Snoopy嘅《花生漫畫》，仲儲落唔少Snoopy造型嘅配飾同埋公仔。後來發現，原來Tommy都係個「Snoopy迷」，當然收過唔少Tommy送嘅Snoopy禮物喇。<br><br>咁大家都明白，男人淨係送禮物係唔夠嘅，為咗抱得美人歸，原來早喺1995年，謝瑞麟就已經同Peanuts合作，獲授權使用Snoopy版權。21年前，Tommy同Annie喺設計婚禮場地時，仲用埋Snoopy佈置場地，再誇張啲嘅係，佢哋當時係世界唯一一對夫婦拿到Snoopy官方License㖭。<br><br>李華華</p></body></html>