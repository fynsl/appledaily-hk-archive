<html><header><meta charset="utf-8"><title>隔牆有耳：蛙男姚松炎籌旅費返立會明信片寄支持者　 「出走」期間帶團遊九西 - 李八方</title></header><body><h1>隔牆有耳：<br>蛙男姚松炎籌旅費返立會<br>明信片寄支持者　 「出走」期間帶團遊九西 - 李八方</h1><p>日本手機遊戲《旅行青蛙》紅透中港台，代表民主派參加九龍西補選嘅姚松炎教授，亦趕熱潮化身「蛙男」，現身遊戲介面，透露現時只有約20萬選舉經費，距離100萬嘅目標仍有一段距離，涉及選舉郵件定金及印刷、郵件尾數同宣傳，以及造勢大會同單張印製的經費仲未達標，呼籲大家多多捐款支持佢重返議會之旅。<br>姚教授又搞笑咁叫大家放心，話只要得到大家支持，佢每日就會送上街站「明信片」，亦會每星期公佈行蹤，大家唔使擔心佢會「走失」，佢仲識自己每日執書包出門，唔使大家操心喎！</p><p>籲一人千元集氣
</p><p>佢重返議會之路絕不容易，除咗政綱論述要齊全、論壇要擊敗對手，亦要有經費維持活動與文宣，呼籲大家「一人一千」撐佢。有意支持嘅市民可捐款到以下恒生銀行戶口：236-444-139-001。<br>而喺重返議會之前，姚教授繼續喺九西區內遊走，佢喺facebook自揭同九西淵源，包括自小喺九西長大，親歷九西各區變化，大學任教時期更成日以九西社區作為課室，同學生實地研究各區歷史，探索城市發展和規劃嘅軌迹。原來佢早前仲同團隊搞咗兩次「九西遊行團」，親自做導遊搞深度遊，同大家遊走九西，發掘每個角落特別之處。<br><br>李八方</p></body></html>