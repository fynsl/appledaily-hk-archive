<html><header><meta charset="utf-8"><title>窄就係窄啲！吼準C加3旺地　狠狠地再闖一次</title></header><body><h1>窄就係窄啲！<br>吼準C加3旺地　狠狠地再闖一次</h1><p>星期六（10日）沙田馬場上演六草四泥賽事，草地用最狹窄之C加3跑道競逐。<br><br>睇番最近用相同賽道作賽為1月13日，當日雖然有「育成天下」（沈集成馬房）及「連利之星」（蘇保羅馬房）後上勝出，但整體上仍以前置馬表現較佳，如「正本雄心」（霍利時馬房）、「事勝意」（苗禮德馬房）、「精益求精」（葉楚航馬房）及「猛闖」（大摩馬房）俱擺前入直路建功，具前速之馬匹在狹窄跑道可秤先。<br><br>今戰列陣馬中，第三場「猛闖」（大摩馬房）及第五場「正本雄心」（霍利時馬房）上仗正是於1月13日田C加3欄勝出，贏完等番同一移欄再跑，睇部署有心想添食。<br><br>至於泥地1200米及1650米各佔兩場，最近一次日賽跑泥地亦是1月13日，當日頭馬不論是短途之「大收成」（何良馬房）及「上簽」（沈集成馬房），抑或中距離之「經典帝國」（蘇偉賢馬房），俱是守前三位入直路，故此六場「美麗之友」（呂健威馬房），以及九場「雲信凡高」（沈集成馬房）等擅跑泥地之快放馬不妨優先留意。</p></body></html>