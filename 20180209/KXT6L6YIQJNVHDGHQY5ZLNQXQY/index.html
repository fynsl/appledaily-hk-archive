<html><header><meta charset="utf-8"><title>唔再憎兩個前夫小雪：教仔女唔好埋怨</title></header><body><h1>唔再憎兩個前夫<br>小雪：教仔女唔好埋怨</h1><p>【《蘋果》專訪】<br>原名蔡雪敏的小雪，現年38歲，15年第三度出嫁，與年輕四歲的韓籍老公Robin Cheung再組家庭。早前她帶一對子女返港度假，又與昔日拍檔漢洋敍舊，結果被爆當年走紅的她有脾氣兼經常「跳掣」，小雪亦自認年輕時不夠責任心，但經歷兩段婚姻失敗後，自己成長了也教子女做人不要埋怨，要學會惜福。</p><p>小雪已是兩個小孩的母親，經過兩段失敗婚姻，三年前嫁年輕四歲的韓籍老公Robin Cheung再組家庭，並於去年12月底飛韓國補辦婚宴，當日小雪穿上韓式結婚服，以韓文宣讀誓言，場面感人。早前小雪趁在澳洲升學的一對子女有長假期，帶二人返港度假兼探望家人及朋友，當中包括當年跟她同一間唱片公司的漢洋，二人還相約到卡拉OK，重唱當年hit爆K場合唱歌《其實我介意》。重看二人當年模樣，小雪不禁大笑，指自己似村姑，又笑漢洋的髮型太搞笑。</p><p>從失敗中成長</p><p>對於當年為愛情放棄事業，小雪表示沒有後悔，亦不會再憎恨任何人，她說：「如果冇以前嗰兩個人（兩個前夫），我可能唔會成長得咁快，我𠵱家教仔女都係，唔好去埋怨，好似去一間人人話好味嘅餐廳食飯，最後覺得唔好味就下一餐去第二度食過，因為有得食已經好幸福。」小雪續謂，她最開心是一對子女沒有因為沒有生父在身邊不開心，因為從小已經習慣和她一起生活，現任老公亦很疼錫二人。<br>有指小雪早前在韓國補行禮，用韓文宣誓有點「甩cut」，她笑說：「我嗰個年代鍾意日文㗎嘛，我日文就講到，但韓文真係冇乜興趣，次次想學都想瞓覺，不過嚟緊都會學，冇理由第日結婚十年都仲未識講，反而對仔女都講到喇！」</p><p>試唱版照出街</p><p>漢洋已有一段時間未與小雪見面，訪問當天他憶述當年跟小雪合唱出現一波幾折，七情上臉的他笑指：「佢當年係公司最紅，度佢嘅期真係好難㗎！」在旁的小雪即時否認，笑指自己只是平民百姓。不過，漢洋就爆二人合唱的《其實我介意》，那個版本其實是小雪的試唱版，因為她根本沒時間錄音。漢洋爆料說：「當日大家練習完，練咗一個鐘左右，佢就趕住去拍嘢，之後首歌要出，問監製幾時再錄，點知監製話咪錄咗囉，我就問幾時有錄過呀，原來練嗰次就當錄咗，所以出街嗰個版本其實係試唱版。」<br>小雪再被漢洋爆當年經常「跳掣」，還會發脾氣，但她卻表示其實不太記得，但承認年紀小，責任心不夠。她說：「嗰時只係覺得打份工，甚至唔當自己係一個歌手，只係覺得有啲簡單嘅嘢，點解做咁耐，係好唔想做咁耐嘢咁，做咗阿媽諗法當然唔同晒，有人同我講番我以前做嘅嘢，我都唔信自己會咁做。」<br>採訪：小米<br>場地提供：RedMR紅人派對<br>化妝：Heidi Lee of Heidi-Makeup.com</p></body></html>