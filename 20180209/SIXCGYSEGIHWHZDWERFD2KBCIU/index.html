<html><header><meta charset="utf-8"><title>【愛情DQ掣(19)】想同邊個明星上床？　葉念琛教路「XXX！」</title></header><body><h1>【愛情DQ掣(19)】<br>想同邊個明星上床？　葉念琛教路「XXX！」</h1><p>老闆娘YoYo同有樓男Steven喺Second Date撐枱腳，仲請嚟葉念琛做幕後軍師，唔知導演會點樣見招拆招？</p><p>喺飯局入面，節目組預備咗問題卡等佢哋多啲交流。YoYo抽到張問題卡之後忍唔住笑：「嘩，呢件事好赤裸！」原來條問題係要佢哋揀一位最想同佢上床嘅明星。Steven聽到個問題嚇窒咗，正當佢係度苦惱緊應該講邊位藝人嘅時候...救星出現了！葉念琛即刻話：「唔好答！」然後解釋：「唔好迫女仔尷尬，你答咗，佢覺得你bad taste就大鑊喇。」Steven收到導演教路，然後陰陰咀笑，同YoYo講話：「其實我哋唔答都得嘅唧。」得戚得你！事後Steven笑話：「有葉念琛導演做幕後軍師真係非常好，救咗我一命！」</p><p>其實點只救咗你呢條問題，葉念琛仲有幫Steven積極探吓YoYo口風添。當兩位傾到人生中最瘀嘅事，葉念琛諗咗一諗，向Steven教路：「今晚食完飯之後畀你拒絕，就會好瘀囉！」YoYo聽到之後笑晒口話：「唔係呀嘛！」導演再乘勢追擊：「咁你會接受定拒絕我？」<br><br>想知YoYo會點招架？究竟今次仲會唔會想DQ Steven？快啲去片啦！<br><br>場地提供：CIAK - All Day Italian<br><br>主持、撰稿：何宛珊 (表妹)<br>攝影：馮燊明、梁依能、動L<br>後期：梁依能<br>視覺設計：Cammie<br>編審：仙<br>編導：馮燊明<br>監製：仙<br><br>最港電影大獎投票網址<br> http://bit.ly/thekongestfilmawards <br><br>精選娛聞，喺晒《娛果》<br> http://fb.com/appledailyent </p></body></html>