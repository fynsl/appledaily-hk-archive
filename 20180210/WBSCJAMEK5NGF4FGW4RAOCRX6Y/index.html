<html><header><meta charset="utf-8"><title>【粉絲注意】LEGO瓶中船高炒　8百幾先入到手</title></header><body><h1>【粉絲注意】LEGO瓶中船高炒　8百幾先入到手</h1><p>一click免費下載《籽想去東京》旅遊指南：http://bit.ly/2rSv4c4<br><br><br><br>全新旅遊專頁，即like籽想旅行：https://fb.com/travel.appleseed</p><p>無論你係唔係LEGO fans，或者你都會知近期LEGO出咗隻勁靚嘅《瓶中船》，除了記者的同事們都紛紛購入，專門店亦一出即斷貨，絕對是近期最火熱的LEGO套裝。如果你係想買又未能入手，都唔係絕望嘅，事關偉大的炒家們又點會放過呢個黃金機會，大手入貨推高個市？專門店斷貨的《瓶中船》在旺角有價有市，暫見高位上至$880，升幅超過25%！<br></p><p>其實呢隻船仔之所以咁受注目，相信都係因為它的獨特又靚仔的造型，多件透明件砌出玻璃樽，中間放一隻船仔，可說是相當創新，有別於一般LEGO，用來當擺設更是一流。不過搶還搶，如果你是炒價購入，就更應了解下作品背後故事，砌完仲可以同朋友吹下水、拋吓書包，比單單搶到應該更加有型。其實《瓶中船》（Ship in a Bottle）德國的經典工藝品，今次作品中間的帆船船名叫作「Leviathan」，也是一隻海怪的名稱。而《瓶中船》其實是「impossible bottle」的其中一款，亦是最常見一款，這種著名的工藝品就是要把看似不可能通過瓶口的物品，放置在瓶中展示，是極考手功的一種製作。今次的《瓶中船》就是由LEGO fans自行創作投稿，並經LEGO Ideas評審，得到超過一萬個網友支持而正式生產的LEGO Ideas系列產品。<br><br>記者：韓繼聰<br></p></body></html>