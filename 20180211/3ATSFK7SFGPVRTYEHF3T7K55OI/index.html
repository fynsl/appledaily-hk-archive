<html><header><meta charset="utf-8"><title>三港片入圍　阿澤嘉玲爭大獎《中英街1號》社運眾生相　衝擊大阪電影節</title></header><body><h1>三港片入圍　阿澤嘉玲爭大獎<br>《中英街1號》社運眾生相　衝擊大阪電影節</h1><p>大阪亞洲電影節下月9日至18日於大阪舉行，在公佈的15套入圍電影名單中，有三部港片，包括今屆香港電影金像獎有6項提名、杜汶澤自導自演的《空手道》；趙崇基執導、以六七暴動為背景發展到19年社會運動為題材的《中英街1號》，演員有游學修、廖子妤同盧鎮業；最後一部是由譚惠貞執導，劉嘉玲與吳肇軒主演的《以青春的名義》，他們均有機會角逐最優秀作品賞等多項大獎。</p><p>申貸款遭拒</p><p>趙崇基昨日接受電話訪問，談到《中》片入圍時形容「一部電影睇到（香港）眾生相」，他說：「電影10年構思，籌備過程辛苦過生仔。」開頭想找政府的電影發展基金，有信心貸款批出，惟最後回覆是「商業元素不足」，他透露從一些發展基金委員友人口中得知有「藍絲」委員給《中英》打零分：「香港𠵱家（拍片）睇立場唔理劇本，講嘅嘢唔啱聽就整死你。」<br>面對投資者卻步，原先籌到的600萬元，最後只剩300萬元，趙崇基用盡友情卡：「從未試過壓力咁大，首先唔覺我部戲咁radical（激進），冇嗌口號，或者偏向一個立場。點解創作變咗一件咁嘅事，有啲嘢自己審查，連搵演員都有困難，從一部電影見到香港社會眾生相。」</p><p>阿澤：好榮幸</p><p>阿澤昨對《空手道》入圍大阪電影節，在電話中說：「唔係第一次入圍，上次係有套馬來西亞片《開飯嘞》，不過係代表馬來西亞去，變咗馬拉導演。一直好遺憾係馬拉導演身份，其實我係香港人，嗰次都幾大衝擊，亦都促成想返香港做自己電影，於是乎有咗《空手道》，呢次係真真正正第一次代表香港參加大阪電影節，係三部港片之一，好榮幸。」<br>採訪：何永寧</p></body></html>