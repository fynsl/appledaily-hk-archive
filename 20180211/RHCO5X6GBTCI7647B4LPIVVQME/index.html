<html><header><meta charset="utf-8"><title>摸魚手札：做好生意做好項目是兩回事</title></header><body><h1>摸魚手札：做好生意做好項目是兩回事</h1><p>中原地產老闆施永青是做生意的能手，有一次搭佢車，我向佢請教一個簡單又虛無的問題：「如何做好一門生意？」佢反問：「你想問點樣做好生意，定係點樣做好一門生意去搵融資？」這一反問，刺中了問題本質，也順道看透了我，刺激了我思維。<br>經營生意，是一門失敗率極高的操作，不必讀過商學院的理論，只要有實戰經驗就感受到。因為做生意要考慮盈利模式，又要考慮成本結構，更要考慮競爭對手、市場氣氛之類。<br>做好項目，既可以是做好生意，也可以是執靚所有基建去搵資金，正是你中有我，我中有你。以前講創業，是講如何做好一門生意；現在講創投，則講如何做大門生意，去搵融資，虧錢都無所謂，重點係項目要有流量、有點擊、有市場影響力或者更大價值。因為在創投的世界，虧本的生意都可以伸手拿融資，只要有市場佔有率就可以，賺不賺錢，可以下一步再想，因為現階段項目要做好流量，而不是做好business model。<br>以前的facebook是這樣，先做好整個社交網絡的習慣，才慢慢想business model變現。現在的Tesla也是這個樣子，所以Elon Musk又搞火燄槍，又搞火箭送車上太空，都係搞marketing。Tesla本業是虧大本的，不過，無所謂，只要公司上到市，公司就有保護網，因為所有基金持份者、機構投資者就是命運共同體，發展到too big to fail的模式。<br>做好項目，有時也是「南下政策」所需。泛中華地區都很愛講南下，中國是，台灣也是。不過，貿然做開荒牛落地插丁，會有排華之類的風險。做融資則不同，買當地公司一個小份額，隱形地發揮影響力，做本地公司的股東，既可以做到南下攻城佔地的目地，又可以隱藏自己身份。<br>我有時也會向政治界朋友打探一下消息，睇吓有位商界後起之秀在搞甚麼。這位後起之秀比我大幾歲，商業成就出奇地遠超同齡人。他由讀書時期已經活躍做政治領袖，但畢業後去了外國讀政治進修，順道「改」了意識形態和立場，暗地幫建制中人，且同時有幾檔生意營運。最近，他有一檔在內地的生意得到來自中國資金的A輪大額融資，由政入商，可以是潮流一門新玩法。突然間，我又明白多一點融資遊戲和利益交換的潛規則了。<br><br>渾水<br>專業投資者、上市公司執行董事、90後<br> http://fb.com/muddydirtywater <br><br><br><br><br>中原,施永青</p></body></html>