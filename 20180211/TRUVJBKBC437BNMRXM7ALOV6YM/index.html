<html><header><meta charset="utf-8"><title>年宵市場開鑼　張建聲拖女擺檔黃心美求狗年多桃花</title></header><body><h1>年宵市場開鑼　張建聲拖女擺檔<br>黃心美求狗年多桃花</h1><p>年宵市場昨日開鑼，ViuTV一姐黃心美昨日率先到維園行年宵湊熱鬧，引來途人瘋狂集郵。雖然心美已名花有主，但昨日仍堅持圍住桃花行圈，她說：「希望喺狗年繼續行多啲桃花運！」至於憑網劇《反黑》人氣大升的張建聲，昨日帶同女友陳嘉莉到老闆蕭定一的維園年宵檔叫賣，更即場咀嘴，即使未到情人節，已經甜蜜蜜。</p><p>農曆新年將至，維園年宵市場昨日開鑼，ViuTV一姐黃心美相約公司旗下藝人駱振偉和詹朗林一起逛年宵。由於新一年是狗年，三人齊齊睇狗年特色物品，如狗頭咕𠱸。之後三人又轉風車和品嚐懷舊小食，包括冰糖生果和烤魷魚等，其間有小食攤檔檔主更打開雪櫃讓三人任食，又有攤檔送上小禮物，心美此行又食又拎，可謂大豐收。</p><p>初一着新拖鞋</p><p>雖然心美去年宣佈有新男友，但她昨日仍要睇桃花，並堅持圍住桃花順時針行三個圈。心美說：「做娛樂圈要有桃花，所以我都希望喺狗年繼續行多啲桃花運！」心美透露年三十晚會出發去旅行，而問到農曆新年習俗，她說：「年初一當日落床一定要着新拖鞋。」詹朗林就表示今年年初一是他的生日，所以當日一定會食九大簋，又可以收雙倍利是。駱振偉就表示初一會食齋，到初二就會食九大簋。<br>身為「宅男女神」的心美，昨日行花市時，被途人瘋狂集郵，有人大讚她真人比上鏡靚女，逗得心美十分開心說：「今次真係好開心，好多嘢都唔使錢，不過我哋見到好多後生仔自家設計，所以應該支持吓佢哋！」<br>另方面，張建聲去年憑網劇《反黑》「招積」一角人氣勁升，其公司HMV數碼中國集團今年在維園擺攤檔售賣「招積」模樣咕𠱸和手機殼，姜文杰也為《反黑》製作的啤牌和T恤販賣。張建聲昨日與姜文杰到維園攤檔叫賣，二人女友陳嘉莉及李泳淇也有撐場，其間張建聲跟女友陳嘉莉當眾錫錫，認真甜蜜。張建聲連番多謝老闆蕭定一投資，笑言賺到錢就自己袋，他說：「今日開咗單㗎喇，都好大壓力㗎！清唔晒就自己攬，盡可能會每晚都抽時間落嚟。」</p><p>讚《反黑》奇蹟</p><p>問張建聲會否開拍「招積」的外傳時，雖然他表示要問導演宋本中，但就大爆說：「第二季努力寫緊劇本，因為第一季有啲唔完美嘅地方，要花啲工夫喺劇本上。今次會有荷李活演員參與，但唔可以透露住，Netflix會投資支持第二同第三季，製作上會大啲。」張建聲形容今次《反黑》是奇蹟，一於用本土班底做好本地創作，又揚言《反黑》是他的一生。今個情人節，張建聲表示會拉埋女友到維園睇檔，又笑說姜文杰會向女友求婚，但姜文杰就反擊笑指張建聲會結婚。<br>採訪：何慧斯、羅慧敏<br>攝影：陳慧安</p></body></html>