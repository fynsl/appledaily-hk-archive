<html><header><meta charset="utf-8"><title>開戶定存　揀港元棄人仔</title></header><body><h1>開戶定存　揀港元棄人仔</h1><p>【本報訊】ADS Securities零售市場銷售總監陳健豪Arron及太太Ruby，擁有相當豐富投資知識及經驗，但說到處理囡囡的利是錢，卻穩陣地選擇開立兒童理財戶口。</p><p>商台朱薰：拆都冇拆</p><p>去年囡囡利是錢有近5位數，相當豐收，Arron笑言先以「儲本」為目標，「因為囡囡得嗰2歲，太細個，現階段對錢無概念。」首選港元定存計劃，而非今年以來持續升值的人民幣，Arron認為現階段人幣處於高水平，今年再急升空間不大，更擔心做人幣定存會「賺息蝕價」。<br>商台DJ朱薰有一對分別5歲及1歲大的仔女，她笑言自己「理財方面非常一般」，沒有特別處理仔女的利是錢，「懶到係拆都冇拆，將哥哥一袋同妹妹一袋原封袋起！」不過朱薰亦有用意，是為留待子女「大嗰啲，有自己諗法嗰陣，可以一齊傾吓點樣用」，再從中引導子女。<br>她又指現時學校已有教授金錢的概念，回到家後，她會跟5歲大的哥哥玩買賣遊戲，一方飾演買家，為心儀的物品爭取合理的價格；一方飾演賣家，負責為物件定價，「點樣去訂價議價，其實都可以慢慢教到佢錢嘅概念。」</p></body></html>