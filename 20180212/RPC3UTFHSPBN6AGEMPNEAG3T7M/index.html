<html><header><meta charset="utf-8"><title>看淡虛名只做熱衷的事</title></header><body><h1>看淡虛名只做熱衷的事</h1><p>【本報訊】人生有幾多個十年？王維基曾形容，20至80歲之間，人生有6座山，每座山代表十年。每個山頂都有美景，而抵達最後一座時，希望能看到自己想見的陽光。他指，每座山風景不同，已過了在乎虛名的年紀，現在只做熱衷的事，「我好衰㗎喎，冇熱誠嗰樣嘢我唔做。」</p><p>心中喜悅已在山頂</p><p>「呢一刻鐘我唔敢講自己在山頂。如果你用財富，我唔係喺山頂；你講權勢，我唔係喺山頂；但你講我心中的喜悅、或我對自己的信任，我喺山頂。」城市電訊用了兩個十年，轉戰電視、再從網購重新出發又用了五年，他仍自信道：「我係覺得我有能力去做任何事。」<br>是否帶着孤注一擲的勇氣，就能成功？王維基竟搬出孫中山作答：有志之士，當立心做大事，不可立心做大官。他自嘲要倚老賣老地講句，「如果你眼淨係我要搵錢、我要搵錢、我要搵錢，你一定失敗。」重要的事要說三次。「呢個意思係無論你睇Steve Jobs的自傳，睇任何一個人的自傳都話畀你聽，唔好諗住去搵錢，係諗住點樣去做嗰件事。」當你做好一件事，財富自然會出現，這是他的哲學。</p></body></html>