<html><header><meta charset="utf-8"><title>【馮仁昭四圍超】糖妹憂新年冇男仔約</title></header><body><h1>【馮仁昭四圍超】糖妹憂新年冇男仔約</h1><p>黃山怡（糖妹）噚日一身和服look喺旺角出席「傳統日本舞踊新聞發佈會」，佢同日本舞踊導師一齊跳舞，事後佢話：「之前練咗4個鐘，我呢件和服嘅袖叫『振袖』，意思係未結婚。」情人節快到，糖妹透露要陪屋企人，佢話：「之前走咗半個月去拍網絡大電影，所以新年都係陪父母，而且未有男仔約我，好大件事㗎，今年新年又俾人問㗎。」<br>撰文：馮仁昭</p></body></html>