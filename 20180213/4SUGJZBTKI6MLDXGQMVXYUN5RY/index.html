<html><header><meta charset="utf-8"><title>【慳家男要睇】$200搞掂！花藝師教你自己紮花冧女友</title></header><body><h1>【慳家男要睇】$200搞掂！花藝師教你自己紮花冧女友</h1><p>一click免費下載《籽想去東京》旅遊指南：http://bit.ly/2rSv4c4<br><br><br><br>全新旅遊專頁，即like籽想旅行：https://fb.com/travel.appleseed</p><p>個個女仔都話唔想收花，唔通個個都真係唔想收咩？要知道女人是口是心非的動物，口講嗰句，心又永遠另一句。情人節將至，又是考驗男士們心思的時候，臨急抱佛腳的話，不妨學記者Michael向花藝師Rachel偷師，親手紮花冧女友，有心意得來又浪漫，最重要是價錢平，200蚊有找！<br></p><p>揀花都是去太子花墟最方便，多款揀而且價錢尚算合理，Rachel指很多女生都喜歡粉紅和白色的配襯，所以今次就為情人節精心設計了以粉色為主的花束。</p><p>花材：<br>玫瑰花三支（深粉紅、淺粉紅、白色）<br>粉紅色繡球花一束<br>白色滿天星半束<br>沙巴葉少量<br><br>材料：<br>深色和淺色花紙各二（花墟有售）<br>粉紅色粗絲帶<br>剪刀<br>膠紙<br><br>步驟：<br>Step 1：摘走花材上的葉。<br>Step 2：修剪滿天星，剪走枯萎或折斷的部分。<br>Step 3：先將玫瑰花和繡球花配襯成自己喜歡的排位，注意要令花束盡量變圓，不夠圓的位置可以用滿天星填補空隙。差不多完成時，可從高位望下，整理花束，保持形狀。<br>Step 4：用沙巴葉圍邊托底。<br>Step 5：用膠紙固定花束，預留兩個手位的拿花位，把過長的花柄剪走。<br>Step 6：紮花，完成。<br><br>價錢：<br>繡球花：$88<br>玫瑰x3：$54<br>滿天星：$17.5 <br>沙巴葉：$12.5<br>深淺花紙x2：$20<br>絲帶：$5<br>埋單總數：$197<br><br>記者：劉芷晞<br>攝影：潘志恆<br></p></body></html>