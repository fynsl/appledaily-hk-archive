<html><header><meta charset="utf-8"><title>隔牆有耳：2.14戀戀永恒花海 - 李八方</title></header><body><h1>隔牆有耳：<br>2.14戀戀永恒花海 - 李八方</h1><p>喺花花世界過情人節，肯定甜過蜜糖！<br>葵芳新都會廣場外逾4萬平方呎嘅戶外露天廣場，情人節前變咗粉紅花海，一個又一個心心花圃，綻放萬朵桃紅繡球花同杜鵑花，繡球花花語係永恒之美同美麗，置身其中相信別有一番愛戀感覺，晚間粉紅花海仲會點綴心心燈，祝福所有人的愛情發光發亮。<br></p><p>玫瑰即摘即送</p><p>現場同時有以戀愛三部曲「表白、熱戀、承諾」為題嘅裝置，結合花藝、燈飾同互動元素嘅浪漫動人秘密花園，最啱戀人浪漫地遊走其中，同摯愛甜蜜放閃打卡。商場仲破天荒首辦「甜摘玫瑰獻愛人」活動，畀男士親自喺玫瑰花圃採摘玫瑰贈佳人，仲會即場提供精美花束包裝服務。</p></body></html>