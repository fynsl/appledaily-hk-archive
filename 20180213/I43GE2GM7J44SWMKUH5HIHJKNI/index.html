<html><header><meta charset="utf-8"><title>【煮到蘇格蘭】高地國家公園起爐　天寒地凍嘆豉油雞</title></header><body><h1>【煮到蘇格蘭】高地國家公園起爐　天寒地凍嘆豉油雞</h1><p>一click免費下載《籽想去東京》旅遊指南：http://bit.ly/2rSv4c4<br><br><br><br>全新旅遊專頁，即like籽想旅行：https://fb.com/travel.appleseed</p><p>「好複雜呀搞隻豉油雞，得閒先整啦！」要安在家中親嚐阿媽自家製作的豉油雞絕不容易。阿媽唔得閒煮，都未必要搵樓下燒味阿叔，要品嚐一只豉油雞，其實唔難，只要你有一個裝得下一隻雞的大煲，在野外一樣可以做到，如果身在香港境外的郊野，更加不是夢。<br></p><p>浪廚今次走到蘇格蘭，在campervan旁邊，即席圍爐自製豉油雞，再配上蘇格蘭高地的迷人靚景，這一味豉油雞更加不得了！<br></p><p>材料：<br>雞　1隻<br>蒜頭　2粒<br>水<br>生抽　適量<br>老抽　少許<br>砂糖　適量<br><br>豉油汁做法：<br>生抽份量可隨個人口味而定，再加少許老抽，但記緊加水的比例為一比一。<br><br>做法：<br> 1. 用老抽塗上整隻雞面，醃10分鐘。  <br> 2. 先燒熱器皿後落油，煎香雞的表面後取起。 <br> 3. 器皿落油，爆香蒜頭，加入豉油汁。<br> 4. 將雞放入器皿內，雞皮表面灑上適量砂糖。<br> 5. 蓋上，先以大火煲滾，之後轉細火。<br> 6. 約5至6分鐘後將雞反轉，表面再灑上適量砂糖 。<br> 7. 重複步驟(6)三至四次或煮至全熟即成。<br><br>tips：<br> 1. 煎雞後可將雞油用作煲飯、炒菜，或使用同一個器皿煮雞，以保留煎雞時流出的脂肪及香味。<br> 2. 要確定器皿能容納整隻雞，以及預備煮食夾方便夾起整隻雞。<br> 3. 浪廚仝人一致建議：豉油有幾多煮幾多，一定要配白飯！<br><br>製作：Nomad Cook浪廚<br>facebook：＠nomadcooklounge<br></p></body></html>