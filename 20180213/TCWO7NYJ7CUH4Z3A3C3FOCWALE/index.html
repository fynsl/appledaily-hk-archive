<html><header><meta charset="utf-8"><title>男友夥吳肇軒朱鑑然玩遊戲歐鎧淳爆胡子彤偷食：唔係第一次</title></header><body><h1>男友夥吳肇軒朱鑑然玩遊戲<br>歐鎧淳爆胡子彤偷食：唔係第一次</h1><p>【《蘋果》專訪】吳肇軒、胡子彤和朱鑑然日前在尖沙嘴接受訪問，推薦簡單好玩小遊戲，劉嘉玲、林耀聲、歐鎧淳及談善言更驚喜「現聲」。三人事前準備乒乓波、膠杯和小紙張：「我哋今次玩New Year Challenge Pong，將乒乓波掟入隻膠杯度，寫晒啲懲罰喺唔同膠杯入面，睇吓掟中邊個就要罰。」</p><p>談善言罵賤格</p><p>遊戲開始後，肇軒被罰問嘉玲借888元。肇軒打電話前緊張說：「我會唔會斷送咗我嘅事業㗎？」正在內地拍戲的嘉玲接電話後，肇軒聲震震問：「嘉玲姐，你好，恭喜發財！身體健康！我想問你借啲福氣呀？」嘉玲說：「咁早同我拜年？好呀，你想借乜？」嘉玲爽快答應借錢後，肇軒緊張握拳說：「我標晒冷汗呀！事實證明嘉玲姐真係好nice。」<br>子彤掟中「向朋友出櫃」，他打給林耀聲，講完無謂說話後就投降說：「Sorry呀！我真係做唔到。」身旁的肇軒和朱仔大叫：「垃圾。」失敗的子彤要再打給談善言，最初談善言認為「你一定係玩緊我」，及後相信子彤的性取向疑慮，得悉玩遊戲時，談善言大罵：「好賤格呀！」</p><p>初時反應冷漠</p><p>輪到朱仔打給歐鎧淳，爆她的男友子彤疑似偷食：「Tony（子彤）好似同個女人食緊飯。」歐鎧淳初時反應冷漠，但經朱仔反覆講幾次後，她突爆了句：「唔緊要啦，都唔係第一次㗎啦。」全場即鴉雀無聲，朱仔連忙自首，歐鎧淳就帶點愕然收線。一直聽着女友反應的子彤，面青說：「冇事嘅，佢唔會嬲。」事後，三人拍片道歉，笑言會請食飯謝罪。之後分享狗年大計，仍是棒球員的子彤希望今年兩場大賽有好成績，肇軒則說：「我想睇多啲書，不過打機都係要嘅。」朱仔表示想學打鼓和前空翻。<br>採訪：盧妹<br>攝影：葉君海<br>化妝：Bon Bon of MOD<br>髮型：Nick（吳肇軒）、Anson（胡子彤）、Ziv（朱鑑然）（All from Orient 4）<br>場地提供：尖沙嘴RedMr</p></body></html>