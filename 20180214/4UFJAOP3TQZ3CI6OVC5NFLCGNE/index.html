<html><header><meta charset="utf-8"><title>隔牆有耳：象哥百無禁忌收龍象精神揮春 - 李八方</title></header><body><h1>隔牆有耳：象哥百無禁忌<br>收龍象精神揮春 - 李八方</h1><p>教育界立法會議員葉建源連續第二年向立法會秘書申請並獲批准後，噚日喺立法會二樓走廊開檔，為傳媒同立法會保安寫揮春，佢即席揮筆寫咗「快快樂樂無操練，不要操練過新年」揮春，指每年小三TSA都令到好多小朋友唔快樂，新年時都要忙於操練，最希望政府接受佢嘅意見，移除TSA操練嘅誘因，令小朋友快樂過年。<br>醫學界議員陳沛然路過時見到個檔口大感驚奇，搞笑話：「我喺隔籬擺個血壓計先，幫我霸定個位爭生意先！」民建聯「象哥」黃定光亦捧場，叫葉建源幫佢寫「龍象精神」，似自嘲不時被拍攝睡相，更大讚葉建源手字「冇得頂」。</p></body></html>