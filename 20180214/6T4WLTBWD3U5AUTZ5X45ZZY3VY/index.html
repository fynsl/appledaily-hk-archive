<html><header><meta charset="utf-8"><title>西環集中營：王志民警告人大政協要醒定 - 季陶</title></header><body><h1>西環集中營：王志民警告人大政協要醒定 - 季陶</h1><p>北京將於下月召開人大、政協會議，日前中聯辦主任王志民與新一屆港區人大、政協茶敍並發表講話，有傳媒以「訓話」形容王的講話，但有政界及民主派中人稱，若看過王發言全文，會發現內容較傳媒報道更辣，已非「訓話」如此簡單，而是警告新一屆港區人大、政協，「要醒醒定定，唔好以為好似以前咁，只係飲飲食食拎中央好處，對北京冇貢獻都可以過關」。<br>有政界及民主派中人稱，中聯辦就王志民講話發的新聞稿，基本上將王的狠話全部隱去，只要看王講話全文，就知當中內容較新聞稿辣得多，如王提到有人認為港區人大、政協只是政治榮譽和政治待遇，只要「進了門」就可「穩坐釣魚台」，不論有否參政履職、有否發揮作用，均可一直做下去。王就表明這套「老皇曆」已過時，講明以後是一屆一議，要看人大、政協能否過政治關、廉潔關、形象關等，才決定日後可否留任。</p><p>減少不必要應酬聚會</p><p>有民主派中人稱，用逆向思維解讀，王要求港區人大、政協要有表現，不要以為入了門就可做到「夠鐘」才退，「即係話以往好多港區人大、政協真係當呢個位係政治榮譽，所以唔做嘢，王志民先講呢番狠話，就係要先作警告」。<br>另一政界人士更指，王特別提醒港區人大、政協開會期間必須嚴格遵守大會紀律，減少不必要的應酬和聚會活動，遵循「激濁揚清、戒奢節儉」。該政界中人笑言，以往北京開兩會，不少港區人大、政協，特別是有商界背景人士，均會藉機大搞宴會、卡拉OK聚會，與內地官員、其他人大政協大打關係，「今次王志民出埋聲禁止大搞應酬聚會，怕且班港區人大、政協只可以乖乖哋開會，邊個仲會敢搞飯局酒局」。<br><br>季陶<br>周一、三、五刊出</p></body></html>