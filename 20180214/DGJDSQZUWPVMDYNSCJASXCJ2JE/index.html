<html><header><meta charset="utf-8"><title>人人問AV女神有乜擇偶條件波多野結衣：鍾意經常笑嘅溫柔男</title></header><body><h1>人人問AV女神有乜擇偶條件<br>波多野結衣：鍾意經常笑嘅溫柔男</h1><p>【蘋果動搞作】<br><br>【《蘋果》專訪】現年29歲、有「暗黑林志玲」之稱的35E日本殿堂級AV女優波多野結衣，有份演出賀歲電影《棟篤特工》，她前日旋風襲港，展開留港三天親親宅男之旅，順便跟正牌林志玲演出的另一賀歲片《西遊記女兒國》來個正面交鋒。<br>今日情人節，波多野會到圓方陪300男觀眾看《棟》片專屬場。她昨午更突襲將軍澳《蘋果日報》大樓接受「人人問」環節，解答大家對她的疑問。波多野被問到擇偶條件，她謂最like鍾意笑及溫柔的男士，而她心目中最鍾意的名人竟然是63歲的成龍，有機會好想見他。<br>採訪：吳家偉、楊定</p><p>Q1.問：可唔可以講吓有乜嘢擇偶條件？目前有冇呢種對象？係咪好想有男朋友？</p><p>波多野：喜歡嘅男性類型係經常笑嘅，仲要溫柔，喜歡親切嘅男性。海外fans都好好同熱情，雖然覺得非常開心，不過私下就好少遇到適合對象，未遇到真命天子。好想要男朋友，哈哈！</p><p>Q2.問：覺得黃子華靚唔靚仔？</p><p>波多野：我覺得黃子華非常有型，噚晚睇咗電影，覺得佢好有型。<br>噚晚亦見過面，覺得佢感覺好爽朗，又有男人味。</p><p>Q3.問：鍾意食乜嘢香港地道小食？</p><p>波多野：我唔係時常嚟香港，覺得香港美食好啱日本人口味，十分美味，都想試試飲茶。噚日抵港後都食咗蝦多士，非常好食！</p><p>Q4.問：覺得自己最靚邊一個部位？</p><p>波多野：最鍾意自己嘅鼻，以前俾人以為我個鼻曾經整容，其實完全天然，係天生得來，所以令我感到自豪。</p><p>Q5.問：最鍾意着乜嘢色內衣？</p><p>波多野：我最鍾意黑色及白色內衣，今日着裙，所以戴咗nude bra。</p><p>Q6.問：鍾意以下邊一個港台名人？<br>
A. 成龍　B. 潘源良　C.周杰倫　D. 沈大師</p><p>波多野：因為以前都有睇成龍，所以四人之中最喜歡佢，以往喺日本會重播佢嘅作品，仲未有機會見，好想有機會見佢。</p><p>Q7.問：你知唔知自己喺香港極受歡迎？勁多粉絲？至今有冇收過香港fans嘅粉絲信？</p><p>波多野：我唔知道呢！我唔係經常嚟，究竟香港有幾多fans，完全冇實在感覺。今次嚟到見到粉絲，好似噚日活動上，專程嚟欣賞電影，我都有跟好幾位fans傾談，仲有女性粉絲，我非常開心。<br>有來自香港嘅擁躉專程到日本，亦會寄信嚟我嘅事務所。</p><p>Q8.問：你覺得你靚定林志玲靚啲？見過佢真人嗎？</p><p>波多野：當然係林志玲啦，我同佢根本冇得比，佢太靚，日本嘅劇集都有演出過，有睇過佢嘅作品，好仰慕佢。我其實未見過林志玲真人。</p><p>Q9.問：你係咪好鍾意做戲？你喺新戲《棟篤特工》中扮演乜嘢角色？拍攝時有冇難忘事？</p><p>波多野：鍾意，雖然自己嘅演技唔係強項，可以有唔同體驗，我好喜歡演戲。喺新戲中，今次係做番自己波多野結衣，主要係喺片中帶路。拍攝時好熱，自己要着和服，幸好一眾合作嘅工作人員十分友善。</p><p>Q10.問：諗住拍AV拍到幾歲？有冇想過引退？</p><p>波多野：我至今有不少海外工作，都想接多啲不同類型嘗試，至於拍AV方面，暫時冇打算放棄，會兼顧海外工作繼續努力。對於引退，曾有幾次呢個想法。接海外工作前，一直都拍咗太多呢類工作（指AV），所以想接受其他挑戰，包括拍外國電影，可以有不同工作嘅體驗，真係非常高興，想咁樣繼續發展。</p></body></html>