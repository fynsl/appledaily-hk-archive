<html><header><meta charset="utf-8"><title>隔牆有耳：蟻俠黃蜂女進駐迪士尼 - 李八方</title></header><body><h1>隔牆有耳：蟻俠黃蜂女進駐迪士尼 - 李八方</h1><p>蟻俠（Ant-Man）、黃蜂女（The Wasp）、神盾局（S.H.I.E.L.D.），Marvel迷要留意，香港迪士尼樂園將會打造第二個以Marvel為主題嘅遊樂設施（圖）。新嘅Marvel設施同樣會設喺「明日世界」園區內，遊客到時可以同蟻俠同黃蜂女，一齊對抗Arnim Zola以及佢嘅Hydra機械人軍團。<br>去年初迪士尼首個以Marvel為主題嘅遊樂設施「鐵甲奇俠飛行之旅」開幕，之後好快成為最受遊客歡迎嘅遊樂設施。新嘅Marvel遊樂設施則係香港迪士尼新階段擴展計劃嘅其中一部份，迪士尼話今年開始至2023年，幾乎每年都會推出全新項目，包括Marvel嘅主題園區，仲話呢班超級英雄以後有個亞洲基地喇。</p></body></html>