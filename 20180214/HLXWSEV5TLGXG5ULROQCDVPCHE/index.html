<html><header><meta charset="utf-8"><title>隔牆有耳：陳啟宗︰最靚工廠妹Juliana - 李八方</title></header><body><h1>隔牆有耳：陳啟宗︰最靚工廠妹Juliana - 李八方</h1><p>恒隆集團董事長陳啟宗噚日出席香港明天更好基金嘅傳媒茶敍時，又再分享對土地供應嘅睇法，話長遠都係要以填海增加供應，但千祈唔好打維港主意。至於郊野公園用地，佢支持有郁動空間，話撥出1%至2%郊園用地做住宅都好合理。<br>曾俊華在任財爺時，陳啟宗不時發炮轟對方，換上同屬梁粉陣營嘅陳茂波做財爺，陳啟宗客氣好多，評論新一份預算案時只稱，如果派錢就係戇居，認為要為香港長遠競爭力作投資。<br>而佢噚日介紹基金理事之一、有「手套女王」之稱嘅凱盈工業董事總經理林曉盈（Juliana，圖）時，就形容對方係全香港最靚嘅工廠妹，𠱁得Juliana鬼咁開心，仲話早前去咗凍到癲嘅俄羅斯，都係靠對方公司出品嘅手套先至保到暖咋！</p></body></html>