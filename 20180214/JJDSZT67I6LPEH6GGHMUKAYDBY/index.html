<html><header><meta charset="utf-8"><title>【起尾注】有隻馬大家千祈咪走寶 (黃楨淘)</title></header><body><h1>【起尾注】<br>有隻馬大家千祈咪走寶 (黃楨淘)</h1><p>見習騎師巫顯東今季取得20場頭馬，成績優異！在港累積44場勝利，尚欠一場頭馬就升格為減5磅，近期巫顯東明顯騎起信心出來，無論放頭後上樣樣齊。<br><br>上季於出道前巫顯東接受訪問，提及自己喜歡跑後上馬，因為喜歡追過對手的感覺，但結果經歷接近4個月的守齋期，去到上年元旦日賽事才憑放頭馬開齋，其後大多頭馬都是靠放頭前置取勝，令人感覺不擅騎後上馬。如今得到外界讚賞，應繼續抱謙卑心態努力學習。<br><br>畢竟是見習騎師，陣上發揮有時未如理想，巫顯東剛策騎「雲信凡高」，早段未有積極放頭，連師傅沈集成都不滿意其發揮，但小伙子希望經過錯誤中學習，努力翻看賽事影片，必定對日後有甚大幫助，盡快成為大師傅。<br><br>今期周三(14日)巫顯東座騎實力唔錯，最好應是第五場四班1650米之「咪走寶」，人馬已連續兩仗於四同程大勝，今次毋須升班兼路程不變，仍負126磅，當然是牌面馬。<br> <br>最尾第八場三班1650米，看來步速正常，選馬先揀「文藝學家」，過往兩勝三班同程，今季處於較高評分起步，但仍數次跑獲接近。過往馬匹韁口難以操控，經常要潘頓操刀才能駕馭，不過前仗戶崎圭太及上仗羅理雅都能讓馬匹放鬆競跑，留放出色，今次好檔預期正常步速適合後上，望在羅理雅胯下打開今季勝利之門。</p></body></html>