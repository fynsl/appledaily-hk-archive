<html><header><meta charset="utf-8"><title>隔牆有耳：立會3盛女　情人節fully bookedTanya：忙過隻狗　娟姨：我唔缺愛 - 李八方</title></header><body><h1>隔牆有耳：立會3盛女　情人節fully booked<br>Tanya：忙過隻狗　娟姨：我唔缺愛 - 李八方</h1><p>情人節殺到，立法會一班黃金盛女，佳節眾人一對對之時，唔知會唔會斯人獨憔悴？似乎又唔會！<br>八方問過公民黨陳淑莊（Tanya），佢噚日中午已喺機場Check-in排隊等上機，呢次係一個人飛去日本旅遊，抵埗後有人會帶佢食好嘢。有新戀情乎？Tanya即時話自己忙過隻狗，阿媽喺電視見佢多過見佢真人，仲邊有時間談戀愛呢</p><p>恩恩同三個女人過</p><p>講過有生之年都享受唔到產假嘅麥美娟（Alice）就話情人節忙到癲，上午返立法會開會，中午約咗個少數族裔家庭食飯，夜晚就同工聯會手足食團年飯，自言：「大家唔使擔心，我係唔欠缺愛同關心，我係好多人錫。」似乎都留意到2.14嘅佢份外受注目。<br>至於盛傳同袁彌昌撻着嘅容海恩，佢聲稱情人節同三個女人過，強調全日fully booked。上午先到新界東送花畀街坊，下午就夥拍葉劉淑儀同陳家珮喺囍帖街派花，夜晚就同沙田區議員陳文娟打邊爐，所以冇人可以約到佢！但佢冇講到消夜時段有乜着落；夜闌人靜時，無可能寂寞？<br><br>李八方</p></body></html>