<html><header><meta charset="utf-8"><title>魚樂無窮：遲來的雞年大禮 - 唐牛</title></header><body><h1>魚樂無窮：遲來的雞年大禮 - 唐牛</h1><p>沒有北水的第二個交易日，恒指竟然可收復介乎50日及100日線的下跌裂口，最新與50日線只差百零點，今日半日市要挾番上去話咁易，問你服未？逆向思維諗，下周四A股復市北水重臨，會唔會係真正審判日？<br>高盛一份唱好report，將恒生（011）大腳踢高近8%，驚為天人，港股話語權是否完全在北水手上？抑或外資仍有影響力？經過噚日一役後，似乎又多了討論空間。<br>外資搶阿仔，北水掃阿媽。權益披露顯示，平保再增持匯控（005）股權，最新已達6.17%，與BlackRock最大持股7%距離又拉近。平保係咪要做匯控最大股東？背後有乜政治任務？呢個你唔需要亦冇能力去知，重點在於有強大買盤支持下，匯控防守力幾何級數提升。息魔重臨令港股由高位回落，但對銀行股來說，加息其實利大於弊，起碼淨息差已有擴闊空間，如此一來，匯控又多一個炒作籌碼。<br>下星期二（20日）就係匯控派成績表的日子，意味回購盤會再次重臨，有趣的是，匯控除息日為下周四（22日），即買貨收息與否，只有兩日時間考慮。無論如何，呢一份遲來的雞年大禮，希望你會在狗年緊緊的抱着吧！<br><br>唐牛<br> http://fb.com/tongcow88 <br>本欄逢周二、四刊出</p></body></html>