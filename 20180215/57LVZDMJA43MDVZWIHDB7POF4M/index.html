<html><header><meta charset="utf-8"><title>中環在線：中環人今年送花慳儉咗？ - 李華華</title></header><body><h1>中環在線：中環人今年送花慳儉咗？ - 李華華</h1><p>一年一度「藉着束花說愛你」的日子又到，中環有花店老闆話今年生意差過舊年少少，估計係受近排股市波動影響，老闆亦唔敢加價，指今年人均消費1,800元左右，較舊年1,600元多12%，可惜單量就跌咗。<br><br>不過老闆都話同事做到冇停手，通足兩晚頂。噚日食lunch時間，唔少西裝哥哥仔「最後衝刺」揀花送畀女友或老婆，現場所場，佢哋出手唔算太闊佬，唔少人買單枝算數，不過一枝嚟自南非、開到好似拳頭咁大嘅玫瑰都要成120蚊，食到餐lunch㗎喇，心意嘅嘢無所謂喇。<br><br>講到咩花最受歡迎，老闆指外國人特別鍾意紅玫瑰，「冇紅玫瑰即刻走人㖭呀！」老闆喺中環有三間分店，生意最好嗰間，有唔少外資老闆幫襯，唔睇價錢就訂花，舊年有十張100枝玫瑰嘅星級大訂單，老闆話今年得幾單咋，100枝玫瑰賣幾多錢？多謝承惠萬二銀。<br><br>李華華</p></body></html>