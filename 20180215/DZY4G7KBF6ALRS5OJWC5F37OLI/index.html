<html><header><meta charset="utf-8"><title>堅信老公若離婚會送樓</title></header><body><h1>堅信老公若離婚會送樓</h1><p>Chilam以前都是用公司名買樓，最近才第一次用自己名義購買，問到靚靚老公有否送過樓給她？她說：「咁佢都送過嘅，佢最近叫我睇，但我個人好怪，我冇一個一定要係咪你個名嗰個概念，因為我成日覺得張智霖呢個人，就算第日我哋唔會喺埋一齊，我覺得佢都會雙手奉上呢層樓畀我，就算係咪我個名，我覺得佢唔係一個冇責任心嘅人，但係感情事好難講，冇人知，冇人可以講到，可能變嗰個係我呢！」 <br>靚靚很滿足現在和Chilam的婚姻生活，她說：「我𠵱家只係想每日好快樂咁過，我只係想老公話畀我聽係點樣，例如屋企啲車點樣安排、司機、個仔，呢啲我好願意去做，但係你話例如人生應該點去，即係大事嘅嘢，我唔諗啊！我唔想去諗一啲煩嘅嘢，好自私交晒畀佢去做，我覺得佢會處理得好過我。你睇佢平時好似大細路，但有啲事我覺得佢處理得同埋分析得好過我，可能我有陣時崇拜佢！」</p></body></html>