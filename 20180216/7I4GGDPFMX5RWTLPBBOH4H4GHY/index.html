<html><header><meta charset="utf-8"><title>童愛玲孖兒子返台過年</title></header><body><h1>童愛玲孖兒子返台過年</h1><p>童愛玲同囝囝王子毅噚日現身香港機場，出發返娘家台灣過年，童愛玲話：「屋企人全部喺台灣，嚟咗香港24年，未miss過一次，每一年都會返去過年。」上周二花蓮7級大地震，童愛玲感到好難過，佢又提到新年願望：「身體健康，台灣平平安安，每年過年都有唔好嘅事發生，希望香港同台灣一齊平安。」童愛玲仲話喺台北長大，自細習慣地震。</p></body></html>