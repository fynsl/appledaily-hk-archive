<html><header><meta charset="utf-8"><title>夏蕙姨靈狗排隊</title></header><body><h1>夏蕙姨靈狗排隊</h1><p>黃夏蕙同契女艾美琦（左）及契仔楊峰，噚日下午去咗黃大仙廟霸頭位等上頭炷香，夏蕙姨以靈狗造型現身，佢十年如一日提早排隊，希望狗年世界和平，人人有飯食，身體健康，政府畀多啲津貼老人家，起多啲公屋居屋。現場仲有東方昇嚟霸位等拍攝，佢遇上夏蕙BB即集郵。艾美琦早前去台灣整完鼻，噚日見佢傷口已拆線，佢話整完即行運，身邊多咗貴人。</p></body></html>