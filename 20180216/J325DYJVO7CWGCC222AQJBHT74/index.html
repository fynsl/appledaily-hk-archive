<html><header><meta charset="utf-8"><title>難忘待宰小狗絕望眼神領隊隨身帶狗糧餵流浪狗</title></header><body><h1>難忘待宰小狗絕望眼神<br>領隊隨身帶狗糧餵流浪狗</h1><p>他是大尾篤的「怪客」，別人結伴帶生豬牛雞來燒烤，他總獨個兒駕著寫上「狼來了」的戰車，自備大堆香嘖嘖的香腸和雞脾，走過提壩，直奔無人山頭。「到處餵狗，係源自11年前」。那些年，阿Wolf李全斌剛由文職轉做領隊，帶團到武夷山，午飯時間在餐廳廚房外打點，見到四隻待宰小狗大鐵籠內瑟縮一角。「佢哋嘅眼神，好驚好絕望，事隔咁多年我仲記得」。將身上幾個蛋糕，悉數掏出來分給眼前的動物，他知道，這已是小狗最後的晚餐。<br><br>寒流襲港，大尾篤的山頭，氣溫只有7度，是日還下著微微雨，風很大。前一日才駕著他的80年代「子彈仔」戰車參加單車比賽，腳還隱隱作痛，卻因擔心山上流浪狗因為太凍無啖好食，急不及待晨早在家煮了160條香噴噴的香腸，分成16小袋，帶到山上放下。「呢度有好多流浪狗，警覺性好高，你去到佢哋巢穴，見到陌生人，一定唔肯出嚟」。大尾篤的小食亭老闆，不少都認得這個自備腸仔，總單拖來餵狗的「怪客」。<br><br>「佢哋係認得我架車啫」。他的「子彈仔」，的確易認。80年代盛極一時，被視作飛仔車，好玩之處在於車身低、座位高，「瞓彎」靈活，車架可加裝油缸及大喇叭等組件，自由裝配絕版配件。作為屋邨成長的70後，他不違言特別懷念80年代的好，很享受獨個兒駛著街車到處餵動物的逍遙，渴望看到小狗吃飽的滿足樣子：「所以無論喺香港定係出外帶團，只要喺唔影響工作的前題下，就到處餵流浪動物，希望佢哋至少有一餐溫飽」。<br><br>記者 呂麗嬋</p></body></html>