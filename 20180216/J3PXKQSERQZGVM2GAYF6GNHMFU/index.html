<html><header><meta charset="utf-8"><title>古仔煎糕　狗年高陞</title></header><body><h1>古仔煎糕　狗年高陞</h1><p>肖狗的古天樂今年10月踏入48歲，今日大年初一，曾合作拍電影《五個小孩的校長》的傅舜盈（嘉嘉）、何涴瀠（小雪）、陳麗兒（Jennie）、李詠珊（Kitty）和王詩雅（珠女）跟古仔拜年，平日不會入廚房的古仔，應節化身型男廚神，親自下廚煎蘿蔔糕，祝福大家狗年高陞，恭喜發財！</p><p>今日是戊戌狗年大年初一，生肖屬狗的古天樂日前約合作拍《五個小孩的校長》的女孩敍舊，見面前她們商量如何跟古仔拜年，嘉嘉說：「一陣要祝古仔哥哥生意興隆。」小雪就說：「咁我就祝佢心想事成！」Jennie和Kitty異口同聲：「我祝佢身體健康！」而珠女就儍氣問：「咁我講啲乜呀！」四女孩齊聲說：「你就講，快啲結婚派利是啦！」 <br>當古仔到達酒家後，問五個小孩有否掛念他？她們第一句卻老實不客氣說：「利是𢭃來。」古仔笑說：「唓，咁現實嘅你哋。」但他都順應民意大派利是，古靈精怪的嘉嘉即說：「古仔哥哥，你派利是喎！媽咪話結咗婚先派利是㗎喎！」古仔笑着說：「咁收番。」醒目的Jennie就說：「我哋好掛住你啊，你有冇掛住我哋！」𠱁到古仔即刻每人再派多一封利是。</p><p>最鍾意食膶腸</p><p>小雪問古仔農曆年鍾意食甚麼？他說：「膶腸呀，真係鍾意食膶腸喎，蘿蔔糕囉最鍾意食。」小雪表示自己也是最愛蘿蔔糕，她嬌嗲說：「古仔哥哥，你煎畀我食呀。」古仔即刻拿起鑊鏟：「我𠵱家整畀你食，好快！」古仔一邊煎糕，一邊跟她們傾偈，珠女問他平日有否下廚？古仔坦言：「平時真係冇喎，但新年煎吓蘿蔔糕都得嘅，又唔係好難。」小雪鬼馬問：「有冇試過帶你女朋友去拜年？」古仔大耍太極：「咦！喂，食得啦，啱啱好真係，食嘢啦喂。」</p><p>蘿蔔糕𠱁細路</p><p>鍥而不捨的小雪繼續追問：「咁你最尾有冇帶你女朋友去拜年？」古仔意圖用食物𠱁細路女：「食嘢！食嘢！」小雪堅持要答案，古仔笑笑口：「你問乜箒，聽唔到呀！」五個小孩一齊大聲問：「你有冇帶你女朋友去拜年？」最後當然是古仔勝出，沒被小孩成功逼供。<br>採訪：陳月媚、倩宜、蘇美怡<br>攝影：郭賢興、周樂恒<br>五個小孩服裝提供：baby Dior<br>場地提供：名廚</p></body></html>