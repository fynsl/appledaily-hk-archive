<html><header><meta charset="utf-8"><title>【團年飯】豪使幾千蚊買餸煮雞方法有好多種</title></header><body><h1>【團年飯】豪使幾千蚊買餸<br>煮雞方法有好多種</h1><p>雞年最後一天，年三十的早上，街市迎來準備團年飯的市民。九龍城街市早上已人頭湧湧，迫滿買餸市民，鮮雞、海鮮及菜價齊升，但市民仍不吝消費，有市民準備數千元準備團年飯。<br><br>團年飯少不了一道雞，雞檔一早已有20多人排隊買雞。雞販梁太指，已賣出過百隻雞，因來貨供應較去年少，雞價較去年增加5成，每斤80元起。但她指生意未受影響，較平日上升2成，「個個最少買兩、三隻，買五、六隻都有」。雞販周小姐早上亦忙過不停，「今日生意好好，比舊年好」，指人人都希望吃到鮮雞過年，內地首宗人類感染甲型禽流感H7N4未個案有影響銷情。<br><br>黃太一到街市便先到雞檔排隊買雞，「通常雞檔係最多人，所以嚟呢度排先」，打算買兩隻雞及鵝掌等，烹調四餸一湯團年，「我冇諗價，總之屋企有得食就得，我鍾意食新鮮雞」。她指過年食材價格定必上升，但為團年亦沒有辦法。<br><br>陶小姐則預備數千元準備團年飯，鮮雞亦買了3隻雞，打算一隻做白切雞、一隻酒煮雞、一隻鼓油雞。雖然雞價上升，但她稱「過年無所謂啦，一年一次，溫馨啲，一家人團聚，環境唔好你都要食架」。她亦指會買星斑及海蝦，「菜都貴咗啲，魚都貴，但都要買，年年有餘嘛」。<br><br>海鮮檔負責人冼小姐指，因近日甚少人出海，海鮮價格大升3至4成，去年海蝦每斤售200多元，今年380元一斤，東星斑亦要400多元一斤，較之前每斤貴100多元。她稱，生意與去年相若，人均消費數百至千元，「佢哋縮咗份量，但錢就一樣，譬如本身買每斤蝦，今年買少啲」。<br><br>菜價亦有上升，明記蔬菜負責人明哥指，因之前天氣寒冷，令菜價上升兩成，豆苗由30元一斤加至60元，而講意頭的生菜及蒸糕用的蘿蔔亦甚受歡迎，但指市民消費意欲不俗，有顧客買菜亦花掉200多元。<br></p></body></html>