<html><header><meta charset="utf-8"><title>【寵物算命】狗仔都有相睇？ 睇出生日期知同主子夾唔夾？</title></header><body><h1>【寵物算命】狗仔都有相睇？ 睇出生日期知同主子夾唔夾？</h1><p>一click免費下載《籽想去東京》旅遊指南：http://bit.ly/2rSv4c4<br><br><br><br>全新旅遊專頁，即like籽想旅行：https://fb.com/travel.appleseed</p><p>新年流流，市面推出一本又一本運程書，人人都想知道流年運程，但原來不只人可以睇相，連寵物都有相睇。有超過二十年風水算命經驗的玄學家顏瑞麟大師，稱利用寵物的出生年、月、日，配合寵物的面相和體形，就能算出寵物的性格、健康甚至加上五行屬性，就能知道與主人是否契合。<br><br></p><p>顏瑞麟大師以「大師」自居，他向記者表示，過去曾有美國傳媒請他為總統候選人睇相，更稱自己是全球首位玄學家，約於十年前已發明利用五行形格、面相及八字，為寵物算命，「講得出嘅動物都睇得，馬、蜥蜴、蛇都得。」他續稱憑寵物面相和身形，即可推算出性格和健康狀況，「屬金有金毛尋回犬、雪橇；木有哥基、臘腸狗；屬水有北京狗、八哥；屬火有芝娃娃、松鼠狗；屬土有聖班納、鬆獅狗。屬金嘅性格勇敢，屬土就會勇猛啲。」 <br><br></p><p>訪問當日，記者帶兩隻狗仔Happy（柴犬）和Pigleg（鬆獅犬），連同牠們的主人Jonie、Marcus和Zi，請顔大師為寵物睇相。「Happy耳仔豎起，聽覺一定好靈敏；嘴巴尖長，胃口肯定好大。Pigleg就身形肥大啲，屬土，性格比較好動勇猛。」顏大師知道狗仔出生日期後，更說牠們都很旺兩位主人，性格又能互補，叫主人多帶狗仔出外玩，會帶給主人歡樂。兩位主人聽後，認為顏大師所說有準有不準。柴犬Happy的主人Jonie：「性格方面，佢講得都少少似，但佢話Happy耳豎嘴尖就係聽覺好靈敏，其實柴犬隻隻個樣都係咁。」她更認為顏大師未能回答問題，如狗仔的年壽和身體健康等。鬆獅犬Pigleg的主人Zi則認為顏大師跟其他玄學家一樣，「都係用人嘅面相數據去講狗仔性格。」Jonie問到，萬一跟寵物不合，應該怎算？他回答說：「都要照顧，你買咗佢就要照顧。你可以買飾物或搵個利寵物嘅方位畀佢瞓，就會同主人好合拍。」風水命理的事，信不信由你，照顧好寵物，享受快樂時光才最重要。<br><br>顏瑞麟玄學家<br>地址：尖沙嘴麼地道67號半島中心商場G47號舖<br><br>記者：黃凱婷  <br>攝影：劉永發、伍慶泉<br></p></body></html>