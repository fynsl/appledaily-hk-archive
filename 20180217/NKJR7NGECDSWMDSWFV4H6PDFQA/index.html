<html><header><meta charset="utf-8"><title>票房達標讚觀眾識貨子華捧阿佘夠旺</title></header><body><h1>票房達標讚觀眾識貨<br>子華捧阿佘夠旺</h1><p>黃子華和佘詩曼主演的賀歲片《棟篤特工》前日上映，兩人前晚孖張建聲及女友陳嘉莉、農夫的C君、趙永洪等到旺角朗豪坊戲院謝票，子華現身即問觀眾是否真的付款購票入場？觀眾即高呼搞笑回應：「回水！」</p><p>自嘲好似新仔</p><p>子華和阿佘前晚跟家人吃團年飯後現身戲院，神秘入場陪觀眾睇戲，直擊現場反應，子華覺得觀眾氣氛好好，能分辨出喜劇與胡鬧。今次電影兩天收到逾500萬票房，令子華可以一洗「票房毒藥」惡名，他說：「我唔可以唔滿意，我𠵱家拍電影就好似新仔咁，阿佘就有啲經驗，有咁嘅成績已經係幾好，係一個起步，希望大家多多支持。」<br>之前拍電影成績差強人意，今次終有起色，子華說：「正如我所講最開心係票房，𠵱家啲觀眾好識睇戲，知道呢一套電影唔單只係喜劇，唔係胡鬧，係認真嘅喜劇，我都好開心。」會否覺得拍檔阿佘旺他？他說：「唔使講啦，我哋做盡一切都要留低佢，開續集都要睇佢。」阿佘表示如真的能開續集感到榮幸，希望再和子華合作。</p><p>張建聲跪玻璃</p><p>張建聲連日跟日本AV女優波多野結衣結伴宣傳，情人節竟然冷落女友，知衰的他說：「近日言行太出眾惹來正評同負評，決定講少句，喺屋企都跪咗玻璃啦，戴頭盔最緊要戴得快同準。」陳嘉莉則說：「冇嬲佢，講笑箒，為工作都OK，不過唔好講太多嘢。」陳嘉莉會在廣州過農曆年，張建聲則留守香港工作，他趁機向女友保證不用擔心，因為波多野結衣已經離開香港。張建聲對《棟篤特工》票房感到滿意，希望再和大家合作，稍後會首度親自監製新戲，會邀請女友和C君一起演出。<br>採訪：卓寶花<br>攝影：陳慧安</p></body></html>