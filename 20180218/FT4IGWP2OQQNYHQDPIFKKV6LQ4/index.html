<html><header><meta charset="utf-8"><title>業餘代表嘆全職難維持生活</title></header><body><h1>業餘代表嘆全職難維持生活</h1><p>【本報訊】業餘電競選手Marspy和Wayne代表香港即將出戰「海峽兩岸暨港澳台地區－－K11電競錦標賽」《FIFA 18》決賽，與澳門、台灣和內地選手一較高下。剛大學畢業的Marspy坦言，香港發展電競程度比內地、台灣和歐美仍有一段距離，「如果有機會梗係想喺度（香港）發展，但首先電競職業收入要足夠喺香港生活」。<br>他認為，在香港以電競選手作為職業，暫時難以生存，「因為未係話有好多職業選手同俱樂部，首先要有呢啲（條件）畀我或其他想做選手嘅人可以將佢變做一個工作」。他又指，自己「都要做吓兼職」維持生活。</p><p>無穩定入息
</p><p>現年30歲、任職理財顧問的Wayne表明，他將電競視為職業是沒可能，「就算佢（選手）打到好叻，維持生活始終係有限」。他指，身為男性需照顧家庭，在香港沒有穩定的入息是難以維持生活，「打機當你一年搵20萬，打份工都唔止，有埋小朋友更加唔使諗，仲要供樓呢」，又指「玩（電競）我係覺得係OK，但你話放棄晒所有嘢，淨係為呢樣嘢，𠵱一刻係難少少」。<br>■記者張文鈴</p></body></html>