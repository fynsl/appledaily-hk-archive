<html><header><meta charset="utf-8"><title>女版Curry名人賽轟17分發福T-Mac晒鞋好那些年</title></header><body><h1>女版Curry名人賽轟17分<br>發福T-Mac晒鞋好那些年</h1><p>香港時間禮拜六年初二喺洛杉磯舉行嘅NBA名人賽，雖然快艇隊以66:75不敵湖人隊，不過代表快艇隊出戰嘅《NBA 2K》主持人Rachel DeMita可謂搶盡風頭！<br><br>雖然Rachel落到場毫無身高優勢，但係呢位5呎8吋靚女主播嘅控球能力同埋外圍能力都不容忽視，全場12次起手入6球，當中仲有一球fake走對手射入三分，射入全隊最高嘅17分，比前入樽王隊友N羅賓遜（Nate Robinson）多出三分。<br><br>值得留意嘅係，現年27歲嘅Rachel以前讀大學時，攞獎學金入讀NCAA D1嘅Old Dominion，絕對唔係得個樣。<br><br>上周五NBA新秀賽，美國隊雖以124:155不敵國際隊，但主隊的D米曹（前）首節重演名宿麥基迪於2004年明星賽的自製「拆你屋」，仍是賽事亮點之一。</p></body></html>