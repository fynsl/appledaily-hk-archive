<html><header><meta charset="utf-8"><title>為香港古樹皮留記錄港產90後小隊研發圖鑑app</title></header><body><h1>為香港古樹皮留記錄<br>港產90後小隊研發圖鑑app</h1><p>「我哋諗香港有好多朋友都好關心樹木，但唔係喺話要斬嗰棵樹，或棵樹受到一啲天災人禍破壞佢嘅時候，先至去關心。」難得不用上班的假日，幾個90後卻選擇一大清早舉起相機，來到香港動植物公園尋找古樹。去年12月，他們的Android版本「Timber香港古樹圖鑑」應用程式正式登場，80幅本地古樹樹皮照片隨機顯示，更鼓勵公眾參與，上載古樹照片集腋成裘。樹木默默為城市付出，你又有多久沒有看看它們的樣子？<br><br>記者　黃翠儀<br><br>由5位90後組成的Collaction小隊，意即「collect resources, take action」，曾推出大受歡迎的「內容農場檢查器」，攔截內容農場網站。團隊旨在推動「crowd sourcing（群眾外包）」社區項目，例如2016年推出「Snappy香港街景相片資料庫」，收集安巿民上載的香港新舊相片製作今昔對比。眾人合作模式有如大學「上莊」，創辦人之一的Himphen（許孝謙）本職是I.T.人，談起Timber同樣雀躍，簡介公眾可到政府網站搜尋列入古樹名木冊的500棵樹位置，「影樹個部份唔係好複雜，我哋想每個群眾都參與其中，大家只要有手機又好相機又好，有啲可能喺巿區有啲可能喺好遠嘅地區例如沙頭角，呢一樣野唔係剩係我哋小隊可以做到，我哋一齊努力一齊影相，只需要影低send畀我地擺落個apps度，咁就可以一齊睇到喇。」<br><br>Timber創作靈感來自外國設計師Dan Meth發佈的動態圖片，圖中戲仿著名交友程式為木頭（timber）進行配對服務。愛惜樹木的人不少，但甚少會突然冒出為樹木留下「倩影」念頭，「經過你身邊一兩棵樹，或者原來甚至係好出名嘅樹呢，你可以影低佢影到佢唔同嘅特徵，例如樹皮樹紋，或者佢同其他樹縱橫交錯部份。」在程式內可為樹皮相片按「心心」或「交叉」，按下樹名可查看更多資料及地圖。Himphen笑言即使覺得樹紋「好核突會打冷震」也沒相干，「多個方式畀大家一齊去影相去留意啲樹，最重要係可以關心身邊嘅樹木，呢個就係我地做呢個apps嘅出發點。」<br><br>大家較為熟悉的crowd funding（眾籌），但原來只屬「crowd sourcing」一部份，另一位創辦人Nelson（陳浩軒）形容，「眾籌剩係講緊資金嗰part，crowd sourcing係講緊所有資源，可以係人力資源、提供物料或者其他resources，去令到件事一齊去完成到。」他指，無奈因眾籌在香港曾出過負面新聞，「令到大家可能對呢件事產生一啲恐懼或者負面印象。」不過困難無阻小隊向目標邁進，「我哋希望真係透過crowd sourcing擺落香港呢個公民社會入面，唔同嘅人去做唔同嘅社區project嘅時候，可以用呢個methodology（方法學）去參與，令到件事發展得更加暢順，令到個project可以行得更加遠。」較易量化的資金以外，群眾還有很多不同方面的力量，要推動社會創新，他們相信可以由下而上，群眾主導，甚至推動政府商界作出反應。<br><br>不過現實終歸是一場考驗，群眾外包在香港「work唔work」？以Snappy為例，相庫至今已有900多張相。Nelson認為，科技只是一個工具，而工具就是用以協助群眾令事件成真，「外國crowd sourcing做到，喺西班牙、台灣都好成功，但香港似乎就真係欠缺緊一個進步係呢方面，其實我就好想 crowd sourcing可以應用返係香港唔同層面……鼓勵更多巿民參與返落自己社區事務。」他亦覺得社交平台令人困在同溫層，希望藉由尋找古樹，令港人重新認識社區。<br><br>程式暫時共有40棵樹共89張相，團隊計劃3月拍攝中西區及灣仔餘下50棵古樹約100張相，現階段程式未能翻查用戶曾「心心」了的相片，團隊預計完成拍攝工作後再開發紀錄功能，始終小隊只能利用工餘時間完成開發程序，Timber成功面世已可謂超額完成。各位除了上載樹皮相，亦可靜待Timber「進化」，團隊甚至構思加入配對功能，隨時成為真正交友配對app，因樹結緣，頗有詩意。<br><br>關心要及時，樹木如是，社區如是，不妨花數分鐘抬頭將目光搬離那小小螢幕，記清楚這城市的樣子。</p></body></html>