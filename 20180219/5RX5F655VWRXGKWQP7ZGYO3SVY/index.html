<html><header><meta charset="utf-8"><title>花絮：占士練波先贏一仗</title></header><body><h1>花絮：占士練波先贏一仗</h1><p>明星賽開波之前，占士隊（圖）同居里隊就率先喺觀眾面前練吓波，當然就練得非常之hea喇。不過訓練結束之前，兩隊球員就比賽喺90秒內鬥入得多半場三分，結果由占士隊射入13球贏出。不過，居里隊射嗰陣，全場歡呼聲超勁，鬥人氣又贏番。</p></body></html>