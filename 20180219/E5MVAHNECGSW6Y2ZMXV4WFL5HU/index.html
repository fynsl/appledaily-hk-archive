<html><header><meta charset="utf-8"><title>狗兄妹身世坎坷　幸獲領養</title></header><body><h1>狗兄妹身世坎坷　幸獲領養</h1><p>這對「英雄狗兄妹」MoMo和Frances，一年半前還是令人頭痛的問題小狗，直至遇上主人梁小姐和鄰居Alva，才改變命運。</p><p>曾以垃圾場為家</p><p>MoMo和Frances來自元朗一個垃圾場，兩兄妹在2015年4月出世後數個月就被狗義工帶走，恰巧梁小姐搬入田心村石屋希望領養狗隻，她指起初MoMo和Frances皮膚非常差，身上還有陣陣「垃圾味」，「就好似一架垃圾車經過嗰陣味，個身啲毛甩到一撻撻，好似生癩痢」。她絕無嫌棄，反而是牠們一副「生人勿近」令她生畏，「從來餵唔到嘢食，因為一放低就搶」。<br>「原來佢哋喺垃圾場成日冇嘢食，又試過俾人打，所以見到人會好惡，係要保護自己」。經長時間照顧，兩犬始親近主人，「加上Alva用好多時間陪佢哋，𠵱家變得好乖」。梁小姐指，現時牠們毛色重現光澤。<br>■記者龔蕙芝</p></body></html>