<html><header><meta charset="utf-8"><title>陸詩韻呻媽咪寵壞愛犬</title></header><body><h1>陸詩韻呻媽咪寵壞愛犬</h1><p>陸詩韻日前接受奇妙娛樂新聞訪問，講到自己飼養嘅八歲貴婦狗Kina：「我惡死㗎！有時一大聲講嘢，佢即刻坐定定，十分鐘都唔敢郁。」陸詩韻自爆因為湊狗問題，搞到成日同媽媽嗌交：「Kina大部時間都係媽咪照顧，所以縱到壞晒，邊有人追住隻狗要佢食嘢㗎？搞到佢好揀食，唔可以用食物嚟教佢服從命令，好彩Kina都好乖。」</p></body></html>