<html><header><meta charset="utf-8"><title>SM赤口旺角獻唱</title></header><body><h1>SM赤口旺角獻唱</h1><p>樂隊Supper Moment昨日在旺角街頭出席「NBA香港嘉年華2018」。昨日是大年初三，過年氣氛依然濃厚，Supper Moment即場演繹四首歌，fans逼爆街頭捧偶像場。四位成員接受傳媒訪問時表示：「初三開工好開心，今日赤口最啱喺條街度唱歌。」<br>講到昨日的NBA活動，他們均表示對NBA好有興趣，主音Sunny說：「我哋幾隊樂隊嘅朋友都組咗球隊，開頭就諗住做吓運動，打吓衞生波，點知越打越認真，最近仲報埋聯賽，已經打咗幾場波。」問到成績如何？大家笑笑口說：「成績就唔好講啦！總之過程係開心嘅。」下月他們會聯同日本、韓國及台灣樂隊巡迴演唱，至16日返香港再演出。<br>採訪：曹家誠<br>攝影：沈健程</p></body></html>