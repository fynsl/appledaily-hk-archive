<html><header><meta charset="utf-8"><title>朱紀菲投資股票識忍手</title></header><body><h1>朱紀菲投資股票識忍手</h1><p>財經節目主持朱紀菲噚日喺深水埗出席足球賽頒獎禮，佢做咗一輪財經節目，識咗好多股評人，學咗唔少嘢，自己試吓投資都有收穫，最多曾賺過5位數字：「都有試過蝕，但我識得忍手。」另外，早前張立基代女友追討逾萬元，貼出前FFx經理人Sam相片，Sam話：「事件未解決，事件發生後冇人直接聯絡我，我𠵱家唔會解決，聽講話佢搵律師處理，講到尾如果有版權就做到歌。」</p></body></html>