<html><header><meta charset="utf-8"><title>陳沛然︰唔歸邊，有道理就幫　稱依醫學界民調結果就一地兩檢表態</title></header><body><h1>陳沛然︰唔歸邊，有道理就幫　<br>稱依醫學界民調結果就一地兩檢表態</h1><p>【本報訊】醫學界議員陳沛然自2016年當選後，曾投票支持彈劾梁振英、發言反對修改《議事規則》，亦試過支持一地兩檢無約束力議案、出席中聯辦主任飯局，未有鮮明的建制或民主派立場。陳沛然受訪時堅持「唔歸邊」，強調無法接受政治行先的綑綁式投票，每次投票前會作獨立分析，「有道理就幫」，而極具爭議的一地兩檢問題，他稱會讓業界透過民調表態，會以業界民調結果作最終投票取態。<br>記者：林俊謙</p><p>陳沛然上任立法會議員逾一年多，外界對於其政治定位說法不一，他接受《蘋果》訪問時指個人定位是「唔歸邊」，笑稱：「叫我乜名無所謂，非建制又得，非民主又得，中間又試過」，他不諱言除了傳媒，有議員亦對其投票方式感奇怪，「其中一個議員話，留意咗我投票情況好耐，覺得好奇怪，話我真係睇住投（緊）乜嘢、真係睇吓條題目先投喎！跟住我心諗：你唔睇嘅咩？」<br></p><p>指投票不應政治先行
</p><p>陳沛然稱自己不是想做「中間超人」，又或者宣佈兩邊打和的「掌門人」，而是堅持「有道理就幫」，隨即解釋「歸邊」的困難，包括他逢二、四、六都要在醫院工作，難以加入建制派議員的立法會更表，多年專業訓練亦令他無法接受政治先行的綑綁式投票，「當你一切政治行先，仲有乜好討論？」認為現時議會政治先行情況，是選舉制度造成。<br>陳又指政治先行另一個體現，是議員為節省時間，經常將表決時間由5分鐘縮至1分鐘，大部份議員只用2、3秒即決定投票取態，不時出現投錯票情況，他幾乎每次都反對縮減表決時間，堅持認真看畢題目才投票，結果不時遭立法會主席催逼投票，「我唔理佢，堅持睇完先㩒掣」。<br>對於早前獲中聯辦主任王志民邀請，出席只有建制派議員獲邀的飯局，陳沛然坦言收到邀請時「有少少意外」，但覺得「食餐飯無乜特別」，因不時也收到各國領事館類似邀請，當日到場後才知道中聯辦邀請了甚麼議員出席。<br>競選時表明會就極大爭議性議題，諮詢業界才決定投票取態的陳沛然，最近首度根據業界民調結果，在一地兩檢無約束力議案投支持票，他指有關做法只屬「熱身」，現時民調仍在進行，業界選民可繼續投票表達或更新立場，他會按民調結果，決定一地兩檢本地立法的最終投票立場。<br>陳沛然個人至今覺得一地兩檢存在法律問題，認為政府應解釋法律基礎，「香港無辦法所有嘢用經濟效益去處理，有錢賺就乜都唔理，我係唔同意，（政府）成日講守法，咁咪講返啲法律問題囉」。</p></body></html>