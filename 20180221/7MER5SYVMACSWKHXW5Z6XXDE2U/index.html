<html><header><meta charset="utf-8"><title>車迷有話說 - 陳也</title></header><body><h1>車迷有話說 - 陳也</h1><p>a，車公唔通係車長？fact check一下是不是兼職。<br>b，架巴士由41號變21號，乘客們，上抑或唔上？<br>c，既然係車公，點解要搵個姓劉的去求籤？條友唔係叫做車業強喎。<br>d，馬路如虎口，建議警方請車公做路障，人見人載，車見車障。<br>e，邊位最有資格向車公下跪？喔，問梵蒂岡。<br>f，上籤也逆難而上，已由689支增值至777支。<br>g，時光荏苒，何志平2003年求得那支「凡事不吉」83號下下籤，被光復未？<br>h，車公行埋，雙鄭幾時濕身？<br>i，UGL告唔告？問律政司，不如求車公顯靈。<br>j，寸土原來一寸金，車公充當地產顧問，猛計鄭司長間僭建地牢市值幾多，喔，勸你「到此為止」！<br>k，盲搶地，由石門牙籤樓560個單位開波，財爺落實「勸君勿論多和少」，下一站，輪到車公廟！<br>l，車公廟被收地，車公搬竇去邊？「攝衣欲過灘頭海」，大鴉洲！</p></body></html>