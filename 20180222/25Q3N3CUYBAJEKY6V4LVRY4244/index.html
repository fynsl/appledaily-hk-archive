<html><header><meta charset="utf-8"><title>新春發福　梁詠琪澄清髮線濃密</title></header><body><h1>新春發福　梁詠琪澄清髮線濃密</h1><p>梁詠琪（GiGi）農曆新年期間享受一家團圓，昨日復工在尖沙嘴出席有份主演的賀歲電影《西遊記女兒國》宣傳。她昨日一身紅衣非常應節，接受訪問時笑言農曆年放縱吃糕點，短短幾日已經肥了兩磅。<br>農曆年前因流感太厲害，GiGi已自行為囡囡Sofia停學，包括停返興趣班，所以GiGi每日都要絞盡腦汁為囡囡在家中安排活動，例如做小手工及整蛋糕，直至新年才帶她外出拜年，認識新朋友擴闊社交圈子。</p><p>唔係壞人</p><p>GiGi在新片中飾演造型特別的國師，她說：「Sofia未睇戲，不過身邊好多朋友仔女都睇咗，佢哋仲問點解平時咁友善嘅auntie GiGi變咗壞人，我就同佢哋講auntie GiGi就好似你哋媽咪咁有時會惡啲，但媽咪唔係壞人，國師只係想保護國家同國王。」她又主動澄清很多網友的誤會，以為她真人的髮線如戲中那麼高，她笑說：「戲中髮線係化妝，大家唔好誤會，我髮線仍然好濃密。」<br>GiGi透露過兩天會跟丈夫Sergio及囡囡，一家三口飛到新加坡玩兼探望楊采妮等朋友，返港後便會為5月的紅館演唱會作準備。演唱會暫定舉行兩場，內部訂購已經爆滿，下月將公開發售，GiGi說：「加唔加場要睇吓有冇檔期，我自己就唔想加，因為純粹20年，想同fans滿足喺香港開騷嘅心願，又唔係為宣傳同造勢。」她又揚言丈夫會隨時準備上台，還自爆老公平日在家亦會載歌載舞，首本名曲是《我鍾意》。<br>採訪、攝影：馬建華</p></body></html>