<html><header><meta charset="utf-8"><title>中環在線：郭Sir約粉絲摸杯底happy hour兩粒鐘 - 李華華</title></header><body><h1>中環在線：郭Sir約粉絲摸杯底<br>happy hour兩粒鐘 - 李華華</h1><p>都說今時今日搵食艱難，無論做邊行都要扭盡六壬爭取人「關注」。好似「大隻佬股評人」郭思治（郭Sir），佢主理嘅民眾財經台舊年8月開台，除咗講股，仲教人健身，嚟緊三月，佢又舉辦一場「摸酒杯底傾偈」招呼粉絲，認真要有好多計先得。<br>民眾財經台開台大約半年，YouTube訂閱人數超過1.1萬。身為台柱嘅郭Sir就話，想跟支持者聯誼一下，所以將於3月10號辦個活動，同粉絲摸酒杯底傾偈仔。</p><p>自稱唔識飲酒</p><p>郭Sir強調，活動志在開心，講股市又得，講健身又得，當係同支持者「食下美點，飲下紅酒，純粹嗰兩個鐘頭係relax㗎箒」。<br>呢個活動會喺百利達酒莊嘅一個showroom舉行，郭Sir指，酒莊老闆係佢好朋友，之前搞開批發生意，最近想做埋零售，所以就贊助佢哋今次活動，順便當宣傳，互惠互利咁話。<br>百利達酒莊都幾豪爽，據郭Sir所講，酒莊今次冇設贊助上限，「你飲得到咪畀你飲，冇問題㗎」，但郭Sir補充，「你四十幾人（參與），一人斷估都飲唔到一支喇，我就唔識飲酒嘅。」<br>郭Sir最後話，如果今次活動反應熱烈，而佢老友又願意嘅話，希望之後可以定期舉辦類似活動喎。<br><br>李華華<br>mailto:LiWaWa@AppleDaily.com</p></body></html>