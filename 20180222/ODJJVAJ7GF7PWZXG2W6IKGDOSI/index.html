<html><header><meta charset="utf-8"><title>【維修師示範】最正確洗相機手法　最忌翻手抹</title></header><body><h1>【維修師示範】最正確洗相機手法　最忌翻手抹</h1><p>一click免費下載《籽想去東京》旅遊指南： http://bit.ly/2rSv4c4 <br>全新旅遊專頁，即like籽想旅行： https://fb.com/travel.appleseed <br><br>我都知大家現在愛用手機影相多過相機，但話晒新年嘛，用相機影張全家福，應該點都比較靚仔清晰。不過相機放埋一邊咁耐，總要先清潔一下先影，所以今日就找來專業相機維修師，麥格工作室 MCAS Studio的阿進來教你最正確的洗相機手法。他說清理相機的第一戒，就是千萬不要用一般衫或布來清理，就連你以為好幼細的眼鏡布都唔可以：「因為眼鏡布一般都有指紋和油脂，也有很多微塵，用來抹鏡頭，就等如把這些污積都抹到鏡頭上。」而抹鏡頭一般也會用上抹鏡紙和鏡頭水，都是相機器材店能買到，一般幾十蚊有交易。處理時先要用氣泵清走微塵，再把抹鏡紙剪細並以特別方法摺好，再滴上洗鏡水，就可以開始抹。抹鏡頭、反光鏡和對焦屏都有四個重要要點，一是要由內—到外抹；二是不能翻手抹，只可順同一方向一次過抹；三是每抹一下，都要換紙和濕水，不能慳；最後就是要輕力，而幾個原則其實都是盡可能避免污積微塵再次沾上相機和鏡頭。「如不用鏡頭水，其實酒精也可作替代品，但最好是90%，如一般藥用70至75%，水份較多就較易留有水積，抹時要多給一點氣流加速它的揮發。」另外機身和鏡頭外，就可用普通濕紙巾和濕布處理，但就盡量不要太濕，只要有一點濕潤即可，避免把相機弄得過份潮濕。</p><p>記者：韓繼聰<br>攝影：劉永發</p></body></html>