<html><header><meta charset="utf-8"><title>中環在線：黃光耀粉墨登場　叮一吓咁多 - 李華華</title></header><body><h1>中環在線：黃光耀粉墨登場　叮一吓咁多 - 李華華</h1><p>會德豐（020）一向鍾意融入社區，繼早前「趁墟做老闆」幫中學生體驗老闆滋味後，今輪就轉型幫大專生，噚日旗下新盤命名記招上，會德豐聯同香港知專（HKDI），舉辦咗一場小型音樂會，常務董事黃光耀亦客串做一片綠葉。<br><br>所謂近水樓台，日出康城既是將軍澳區的大型住宅項目，當然融入將軍澳，所以搵來香港知專演奏日出康城新盤Malibu（美國加州着名滑浪城市）主題曲「The Touch of Urban Nature」。<br><br>黃光耀話，Malibu主題曲由香港金像獎「最佳原創電影音樂得主」波多野裕介所作，不過就冇講酬金幾多。<br><br>香港知專樂隊嘅陣容好齊全，有小提琴、長笛、色士風、大提琴等，通通有齊，最重要當然係黃光耀嘅三角鈴，當樂隊彈奏至高潮時，黃生就粉墨登場，喺眾人面前敲咗吓三角鈴，叮的一聲（就係咁多），序幕有板有眼，賣成點就要拭目以待！<br><br>李華華</p></body></html>