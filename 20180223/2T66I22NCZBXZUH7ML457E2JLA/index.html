<html><header><meta charset="utf-8"><title>中環在線：友邦CEO業績前入市咁心急？ - 李華華</title></header><body><h1>中環在線：友邦CEO業績前入市咁心急？ - 李華華</h1><p>友邦（1299）下周二（27日）出全年業績，咁啱上個禮拜首席執行官兼總裁黃經輝（Keng Hooi）喺呢個比較敏感嘅時候，增持公司154股，唔通真係咁睇好業績表現，趕住衝入市買？<br><br>查實佢只係參加咗公司購股計劃啫。聯交所權益披露顯示，Keng Hooi本月15日場內增持154股友邦，每股作價63.3元，斥資9,748蚊咁大把，過去半年都有類似嘅操作。<br><br>華華聽講，Keng Hooi只係參加咗僱員購股計劃，每個月少部份人工，會自動撥咗去買公司股票，就好似MPF扣錢咁，唔係主動買入㗎，亦都受到限制，一段時間後公司仲會派紅股，獎勵員工，增加歸屬感。<br><br>不過，所謂聚沙成塔，Keng Hooi買吓儲吓，目前有642萬股，噚日市值4億大元呀。<br><br>李華華</p></body></html>