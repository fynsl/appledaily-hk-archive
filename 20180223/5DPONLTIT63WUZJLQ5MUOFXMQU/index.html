<html><header><meta charset="utf-8"><title>奪命車禍傷者斥村民袖手旁觀</title></header><body><h1>奪命車禍傷者斥村民袖手旁觀</h1><p>【掃把佬起火】<br>【本報訊】「仲要佢講返自己係咁英勇，我真係點瞓得着！」大年初三新娘潭奪命車禍，辣車「掃把佬」在撞車後自焚一死一傷，其中一度命危的49歲姓陳傷者Joel，前日在facebook指事發時有村民袖手旁觀。但有關村民則稱「問心無愧」，更指：「人在做，天在看，希望你（傷者）真係對得住死者家屬。」</p><p>村民：人在做天在看
</p><p>Joel的帖文指：「我今天才有空看有關報道，發現那個所謂英勇救人村民Tsang先生，他在事發當晚只係袖手旁觀，何來有出手救我和Brian（死者），再者我好彩地受了嚴重撞擊還清醒，只係聽見附近有把聲話着火快啲出嚟，我當時立刻開自己座位道門，但發覺鎖實咗之後，我立刻向司機位度開門出嚟。到我自己爬了出來後，我立刻向嗰位村民求救。結果那位英勇村民跟我說，架車着火驚爆炸，唔敢去救我，我還跪地跟他說，啲火好細仲有時間，請你快啲救。佢只係重複地說驚爆炸，一路都係袖手旁觀。我都係自己爬出嚟，佢從來冇伸出援手去，何來有英勇救人呢！」<br>Joel更指如果他是那裏的村民，會很痛恨他們的車駛過時經常發出噪音，「表面就話幫，咁樣燒好慘好慘，小心爆炸，其實佢不知幾想你哋死」，強調該些村民根本不喜歡他們駕車駛過，他指「難得有單咁嘅嘢，佢哋仲唔做大啲呀，佢見到都唔救，有機會有時間都唔肯拉落嚟」。<br>被指袖手旁觀的村民Gary Tsang昨晨在facebook留言回應Joel的指摘：「算吧，人都死咗，人在做，天在看，傷者，既然你講得出嘅，希望你真係對得住死者家屬，亦祝你早日康復，我每日仲要經過呢條路想起當晚情況，問心無愧，講完。」<br>Gary Tsang昨接受《蘋果》訪問時亦稱，Joel曾指「看到村民阻止另一個想來救人的青年」，Gary指「我就係救人青年」，而且「阻止我嗰個唔係村民，佢揸車經過」，Gary稱他是第3至第4個到場的人，當時在場只有他一名村民。雖然Gary連聲不想再談論事件，但形容事件「好困擾，好人難做」，慨嘆：「邊個想有意外發生，有意外梗係會去救人，但唔會再去留言。」<br>■記者翁鈺輝</p></body></html>