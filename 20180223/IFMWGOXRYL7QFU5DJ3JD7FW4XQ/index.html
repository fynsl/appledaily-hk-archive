<html><header><meta charset="utf-8"><title>趣趣地：卡尼被寸冇盃落袋</title></header><body><h1>趣趣地：卡尼被寸冇盃落袋</h1><p>熱刺神鋒哈利卡尼近年超紅，英國流行樂壇頒獎禮Brit Awards禮拜三喺倫敦舉行，卡尼獲邀同美國歌手Camila Cabello一齊頒發國際最佳男歌手嘅獎，主持人兼槍迷Jack Whitehall介紹佢出場時話：「嚟緊嘅嘉賓係熱刺前鋒、今日會掂今季唯一獎項嘅哈利卡尼！」雖然主持都係搞氣氛，但卡尼目前喺英超射手榜帶頭，隨時三連霸！</p></body></html>