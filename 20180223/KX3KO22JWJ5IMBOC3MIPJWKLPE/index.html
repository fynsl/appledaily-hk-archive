<html><header><meta charset="utf-8"><title>「我鍾意佢一種皮，唔係普通㗎」靚靚提Chilam送Hermès</title></header><body><h1>「我鍾意佢一種皮，唔係普通㗎」<br>靚靚提Chilam送Hermès</h1><p>【閃耀人生人心　袁詠儀系列之9　名牌忠粉】袁詠儀（靚靚）一直是Hermès的忠粉，她日前更破天荒獲Hermès中環旗艦店借場拍攝，靚靚甫進店，即在貨架尋寶，有傳靚靚家中有一間房專收藏Hermès戰利品，她說：「我好想，但係未做到。我一定要澄清，我絕對唔係一個狂熱分子，至少我唔係乜嘢顏色都有，我好悶㗎，Hermès嚟講淨係得黑、白、啡。」</p><p>敷Mask護膚</p><p>靚靚解釋何以對這品牌情有獨鍾，她說：「喺佢歷史故事度學識呢個品牌，佢個袋係點樣做出嚟，佢嘅手工係點，都有啲故事㗎。例如我鍾意佢一種皮，唔係普通㗎，原來都係一個學問，咁我想去學呢樣嘢囉，你要有呢樣嘢先學到㗎，原來佢越用就越有故事、越有歷史，就算佢花咗，只要你用佢，或者你用個乜溫度，佢就會變番滑，好似新嘅一樣。你可以話，你都係貪慕虛榮㗎啦，但我覺得佢對我嚟講係古董，佢唔會過時。」原來老公張智霖（Chilam）節日會給靚靚送Hermès，她續說：「我都要提佢㗎，或者有陣時話畀佢聽『哈！如果你經過開嗰頭，咁就好啦。』都唔能夠成日要求㗎。」<br>靚靚直認早年曾是購物狂，但人成長了，要買有需要的東西，她說：「𠵱家花費最多係食，成日覺得食嘢quota唔係好多，食多好容易有病，不如選擇食營養啲、有機嘅嘢。」靚靚也是凍齡美魔女，她很重視護膚：「我feel到自己乾就敷mask，嗰排覺得飲水唔夠，就會狂飲水飲湯。」她會選用天然護膚品，至於keep fit，她直認雖有運動，但偏好臨急抱佛腳，她說：「我收得好啫。」她自覺眼嘴都圓，所以上鏡比真人圓碌碌。<br><br>採訪：陳月媚<br>攝影：林德雄<br>化妝：Kerry wong<br>髮型：Sam Pan of Muse Hair<br>場地提供：Hermès旗艦店</p></body></html>