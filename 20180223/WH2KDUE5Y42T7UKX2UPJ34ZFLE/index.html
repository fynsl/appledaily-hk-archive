<html><header><meta charset="utf-8"><title>周迅帶童童返鄉下拜年　仲要手拖手？</title></header><body><h1>周迅帶童童返鄉下拜年　仲要手拖手？</h1><p>43歲嘅大陸女星周迅同大佢5歲嘅美籍華裔老公高聖遠結婚三年，成日俾人傳佢哋離婚，去年仲有報道傳過高聖遠喺夜店偷食，仲有人爆料話佢哋已經離咗婚，但一直未得到當時人承認。<br><br>今個農曆新年，周迅身邊亦唔見老公蹤影，反而係帶相差22年嘅忘年閨密竇靖童(童童)返老家衢州過年。近日有網友影到佢哋一齊返鄉下拜年，見周迅同童童都係着住全黑羽絨，襯到絕！大陸傳媒仲話佢哋係手拖住手去一齊去拜年，不過張相有啲黑，雖然睇得唔係太清楚，但返得屋企拜年，感情都係超好。<br><br>而另一位網友就上載兩人與親友嘅合照，見周迅素顏戴住眼鏡，但仍然容光煥髮。其實童童早前找來寧波車幫手剃頭「出家」，周迅亦都有去現場撐場，足見兩人交情非淺。</p></body></html>