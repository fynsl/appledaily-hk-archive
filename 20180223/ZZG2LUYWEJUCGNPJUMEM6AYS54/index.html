<html><header><meta charset="utf-8"><title>型甫等船返澳洗米華春節陪洗米嫂</title></header><body><h1>型甫等船返澳<br>洗米華春節陪洗米嫂</h1><p>【爆相爆片】太陽娛樂揸弗人周焯華（洗米華）與Mandy Lieu爆婚外情後，不時成為娛樂版新聞人物，而為他誕下子女的Mandy，即使未能坐正成為周太，在洗米華心中仍有一定地位。不過，洗米華始終不捨正印洗米嫂陳慧玲，除了堅拒簽紙離婚，大時大節亦好識做，會交人陪在洗米嫂身邊，就如剛過去的農曆年假期及情人節，洗米華都乖乖留在洗米嫂身邊。</p><p>獨自站一旁</p><p>據知洗米華於農曆新年期間，陪洗米嫂等家人去了日本度假，玩到大年初三才經香港返澳門，《蘋果》讀者黃小姐就透過「爆相爆片」，分享她在香港國際機場海天客運碼頭，發現洗米華、洗米嫂等一家人的蹤影，其間洗米華不時獨自站在一旁密密撳手機，未知是否要向Mandy報到。</p><p>一家人同行</p><p>黃小姐接受電話訪問時表示：「嗰日4點幾，見到佢哋喺香港機場等緊船返澳門，大約有10個人。」問到洗米華跟洗米嫂可有甚麼互動？黃小姐形容：「洗米華全程企埋一二角撳手機，洗米嫂就同老爺一班人坐喺度等船開，老婆冇行埋去同佢傾偈，兩個人天各一方完全冇互動，細女就坐喺BB車。」<br>從讀者提供的「爆相爆片」所見，全神貫注撳手機的洗米華，一度雙腳交叉挨着欄杆擺出X形chok pose，而洗米嫂則戴了有框眼鏡素顏現身，手挽Chanel袋的她步出閘口時更用手抓面，似剛睡醒一樣，同行還有洗米華爸爸、洗米華胞姊、兒子周柏豪及兩歲細女周善潼等。<br>撰文：李察</p></body></html>