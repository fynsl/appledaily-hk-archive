<html><header><meta charset="utf-8"><title>雀友劉永憶輸贏幾十萬</title></header><body><h1>雀友劉永憶輸贏幾十萬</h1><p>李菁曾是娛樂圈小富婆，可惜退出娛圈後投資炒賣失利，甚至傳她沉迷賭博而負債纍纍。有指跟李菁同屬「南國實驗劇團」第二期同學的鄭佩佩，不忍李菁陷困境，曾經找過六叔邵逸夫幫忙，據知向華強十多年前亦曾應前妻丁珮要求，為李菁交過一年房租。</p><p>當年不時跟李菁打麻雀的劉永昨說：「晚年冇同佢聯絡，一個人走咗都冇人知，好欷歔。冇同佢合作過，不過以前成日同佢打麻雀，汪玲同徐少強都係雀腳。當年打台灣牌3,000蚊底，600蚊番，輸贏幾十萬，好犀利。」陳欣健太太尤情當年也是邵氏女星，常和李菁打牌，陳欣健昨說：「佢息影後，喺紅磡撞過佢一次，佢同我講生活好優悠，得閒散吓步，不過後來佢好似突然消失咗，已經冇見過佢喇！」<br>採訪：何永寧、鍾國仁</p></body></html>