<html><header><meta charset="utf-8"><title>【神秘力量】上次拜完神翌日即贏！練馬師又裝香冀包勝</title></header><body><h1>【神秘力量】<br>上次拜完神翌日即贏！練馬師又裝香冀包勝</h1><p><br>莫非真係拜得神多自有神庇佑？練馬師告達理本月9日曾在馬房內拜神，結果翌日沙田賽事即憑「烽煙四喜」贏馬 。不知告達理是否食過翻尋味，今晨(23日)收操後他又舉行拜神儀式，祈求馬房事事順利，贏多些頭馬。<br><br>由於告達理太太告安琪身處新西蘭，今晨拜神儀式由告達理、其子告卓賢及新抱Paris主持大局，有份撐場的騎師包括史卓豐、蔡明紹、何澤堯、巫顯東、黃皓楠，馬主方面有「時尚風格」的黃振南等，場面尚算熱鬧。<br><br>講番周日(25)沙田賽事，告達理只派出「餘皇」、「包勝」兩駒列陣；其中第一場四班草地1200米的「包勝」，前仗力挫「八十八十」及「驫驫」掄元，這對蹄下敗將其後都能贏馬，反映「包勝」評分未盡。上仗「包勝」只跑第5輸1.25馬位，純因中段被撞嚴重失平衡，敗可原諒，今場回配前仗贏馬拍檔沈拿，睇嚟告達理又可在拜完神翌日即有馬贏。</p></body></html>