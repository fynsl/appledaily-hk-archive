<html><header><meta charset="utf-8"><title>黃曉明貼囝囝新相就嚟高過Angelababy？</title></header><body><h1>黃曉明貼囝囝新相<br>就嚟高過Angelababy？</h1><p>唔少藝人名人都鍾意過一個白雪雪嘅農曆新年，包括疑似情變嘅羅霖，仲有許廷鏗胡鴻鈞疑似雪地同行，仲有黃曉明同Angelababy一家喎！<br><br>黃曉明同Baby嘅BB「小海綿」上月啱啱一歲，兩公婆非常小心保護小海綿，不讓其曝光，最多都係俾大家欣賞下個靚靚下巴仔。噚晚黃曉明俾多啲網民睇——睇下小海綿依家有幾高。<br><br>黃曉明一連兩日喺微博貼舉行滑雪嘅靚相，前晚仲貼咗佢同Baby一人一邊拖實小海綿嘅照片——當然係得個背脊嘅。雪地上的小海綿似乎步履蹣跚，父母就拖住佢隻手仔慢慢行，非常溫馨。唔覺唔覺，原來小海綿都幾高喎，果然係基因強大。<br><br>除咗一家三口照片溫馨，其實Baby同黃曉明都有貼自己拖著媽媽隻手雪中漫步嘅相，黃曉明寫道：「當你這樣牽著你的孩子蹣跚學步的時候，是否想到爸爸媽媽也曾經這樣牽著你的手。」、「孩子飛得再高，再遠，父母永遠是我們最溫暖的依賴和港灣。假期，多陪家人。」其中一張黃曉明仲跳起Yeah，成個大細路咁……Baby亦貼出拖住媽媽嘅相，說：「牽媽媽的手。一起走，守護你。」</p></body></html>