<html><header><meta charset="utf-8"><title>狀元車長批評發死人財</title></header><body><h1>狀元車長批評發死人財</h1><p>【本報訊】有9A狀元車長之稱、現為九巴董事總經理辦公室行政助理梁領彥（Gary），昨午在個人facebook發帖，不點名批評罷駛司機「發死人財」太過份，指斥「你想加人工無可厚非，關單意外咩事呢？加咗人工，意外就唔會發生？」<br>其言論引起網民不滿，有人留言回敬：「佢係九巴襄理，立場同前線車長會大不同，企喺管理層那邊。屁股決定腦袋，9A也是不過如此。」</p><p>車長指罷駛招反效果</p><p>至於其他九巴車長，對於是次罷駛行動反應各異。九巴月薪車長譚先生駕車10年，他認同要爭取福利，但認為影響道路安全，故不會參與是次工業行動，他指如果換成較溫文的行動，反而能令九巴公司回應訴求，又指「行動太趕急，WhatsApp群組今日（昨日）通知車長就今日（昨日）進行，我唔參與」。<br>29年駕車經驗的九巴日薪車長溫先生表示，支持月薪車長爭取福利，但不會支持今次工業行動停駛做法，「因為咁做係嚴重影響乘客同道路安全，車長應該坐低同公司傾訴求」。他指此舉一來對事件沒幫助，二來對乘客造成影響，「我唔贊成咁做，亦唔會咁做，因為我嘅身份係車長，我有我嘅責任，但爭取福利我就會支持」。<br>■記者梁佩珊</p></body></html>