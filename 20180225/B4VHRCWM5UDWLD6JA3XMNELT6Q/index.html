<html><header><meta charset="utf-8"><title>吳若希被催生孖B</title></header><body><h1>吳若希被催生孖B</h1><p>吳若希昨日在康怡廣場出席新春活動，與財神齊齊派優惠券、玩遊戲。她透露新年期間帶囡囡返鄉下福建：「太公太婆第一次睇佢，佢哋年紀大，平日精神都唔係咁好，但係見到個孫女就精神晒。」吳若希笑指爺爺嫲嫲說囡囡似奶奶，令她很傷心：「唔似自己會唔開心，咁似奶奶，應該係奶奶自己生㗎嘛。嫲嫲仲叫我生對孖嘅畀佢湊，遲多一、兩年先啦。」</p></body></html>