<html><header><meta charset="utf-8"><title>向海嵐被大台冷待後悔冇利用成龍炒新聞  </title></header><body><h1>向海嵐被大台冷待<br>後悔冇利用成龍炒新聞  </h1><p>向海嵐喺無綫拍劇嘅時候，經常都會做一啲唔係好討好嘅角色，或者係大奸角、配角等等，同主角呢兩個字冇乜緣份，除咗喺工作上冇乜起色，向海嵐喺新聞性上都係比較低調，好少有啲緋聞咁，就算有都係好奇怪。<br><br>喺2010年，有網上節目爆料，話曾經有一位港姐三甲變性人，向海嵐仲慘被拖落水，被人話佢係變性人，當時向海嵐喺一個活動入面話：「唔會係囉，無綫係大機構，選港姐好嚴謹，佢咁講即話當日啲評判眼光有問題，可信性極低。」當日佢係着咗件低胸裝闢謠。<br><br>仲有一單就喺00年，爆出向海嵐同成龍嘅緋聞……乜佢哋有交往0架咩？<br><br>向海嵐近日接受商台《1圈圈》訪問，就講番同成龍撻著呢單嘢，猛話好無奈，仲講笑咁話冇好好咁利用呢單緋聞：「呢單嘢真係一件好奇怪嘅事，真係唔知道點解咁寫。我覺得呢件事真係好無厘頭。其實嗰次報道之前，我真係冇咩機會接觸成龍大哥，但後嚟喺一啲活動上是真係有機會認識過，依家諗番就覺得應該要好好宣傳一下，可能我嗰陣會多啲工作呢，哈哈！」<br><br>向海嵐又自爆，雖然單身多年，但其實一直都有嘗試認識對象：「只係大家唔知冬道啫！入行以嚟其實都拍過三、四次拖。雖然單身好耐，但中間都有嘗試過認識對象，有試過與對方磨合，但就是唔Work，所以都係做番朋友。我唔會刻意選擇或抗拒幕前人，我覺得咁樣真係好隨緣。」</p></body></html>