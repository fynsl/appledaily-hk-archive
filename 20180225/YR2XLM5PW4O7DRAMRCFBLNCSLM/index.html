<html><header><meta charset="utf-8"><title>Ig晒S形身材　昭宥Keep弗秘訣係...</title></header><body><h1>Ig晒S形身材　昭宥Keep弗秘訣係...</h1><p>韓國前女團SISTAR成員昭宥係圈中有名嘅「減肥達人」，其身材亦相當好，之前為婚紗雜誌披嫁衣晒S型身材，而昭宥早前亦為雜誌《GRAZIA》影新相並受訪，再次提到自己維持身形嘅秘訣。<br><br>昭宥表示：「我朝早起身後都會照鏡，檢查自己嘅身形，如果覺得肌肉或者線條看似鬆咗，就會立即做運動。通常我係喺兩個月前就畀signal自己，提醒自己要做運動，因為如果隔得太耐先再做運動，身體就會覺得好攰。所以我先會盡情食嘢，然後做一個月嘅運動，之後減少食量，並增加運動量。」<br><br>昭宥於是次訪問中除咗提到Keep身形秘訣外，更換上唔同狀容大晒靚靚肌膚。</p></body></html>