<html><header><meta charset="utf-8"><title>「威廉王子」一家四口電影造型曝光</title></header><body><h1>「威廉王子」一家四口電影造型曝光</h1><p>英國哈里王子（Prince Harry）同美國女星梅根馬克爾（Meghan Markle）已定於5月於溫莎堡聖佐治教堂行禮，有電視台打造咗一部關於兩人嘅電視電影《Harry &amp; Meghan: A Royal Romance》，分別由Murray Fraser同Parisa Fitz-Henley飾演哈里王子與梅根，記錄兩人相戀經過，電影已經於溫哥華開鏡。<br><br>戲入面其他皇室成員已經定咗人選，包括Bonnie Soper演戴安娜皇妃，Maggie Sullivun演英女皇。而電影首張劇照就公開咗老翻威廉王子（Prince William）一家四口嘅造型，電影搵嚟Burgess Abernethy扮威廉王子，Laura Mitchell飾劍橋公爵夫人凱蒂（Kate Middleton），仲有小童星演佐治王子同夏洛特公主，大家又覺得扮得似唔似呢?</p></body></html>