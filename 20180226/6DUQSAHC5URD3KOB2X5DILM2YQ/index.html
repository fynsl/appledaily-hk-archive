<html><header><meta charset="utf-8"><title>公司專訪：實惠拓劏房商機助增空間感</title></header><body><h1>公司專訪：實惠拓劏房商機<br>助增空間感</h1><p>近年香港劏房盤氾濫，擺放傳統家具有困難，實惠（Pricerite）老闆關百豪深明這個道理——小時候家住旺角山寨廠，早上是工作間，晚上變房間，他說沒有埋怨過家窮，「但我感受到，人居住都要有尊嚴，live with dignity，好緊要」。他不諱言有些200呎單位，作為生活地方，是沒尊嚴可言，故此實惠提供空間管理方案，冀將空間感倍增至400呎，「睇落去好似好細，但其實你心境可以當大大的宇宙享受」。</p><p>200呎變400呎享受</p><p>關百豪接受專訪時指出，上一任政府房屋政策傾向批出中小型單位，善用空間的變形傢俬銷售增加，「700呎樓下商機好大，香港住宅越來越係蝸居式」。但他強調實惠並非賣傢俬、家品，而是賣「空間管理方案」， 「200幾呎如果你空間管理做得好，可以當300呎、400呎去住」，例如窗台傢俬是熱賣產品之一，「點解唔可以善用佢嚟做化妝枱，休息嘅地方？有冇諗過窗台前升高1呎，可以變床，下面可以儲物，我哋細個時叫床下底。」<br>關百豪希望實惠做生意之餘，亦能夠讓人居住得有尊嚴，改善生活空間，「我都係好窮嘅基層出嚟，家父做山寨廠，但我感受到，人居住都要有尊嚴。」 他娓娓道來，「 我細個住得好簡單，日頭係張裁床，夜晚係我張床，老鼠喺我周圍行嚟行去我都係咁樣」，晚飯時沒有座位，家人食飯時「鬥夾餸」，「係好嘅人生經歷，我又唔會投訴細個窮，但人應該要享受屬於自己的空間。」他嘆到，現時有些200呎單位難有尊嚴可言，「你得200幾呎，大佬你點住？」，所以實惠提供方案，令人住得有尊嚴。<br>實惠新零售概念店早前在旺角開張，舖面接近2萬呎，採用多項新零售技術，例如透過住宅平面圖資料庫，配合增擴實景（AR）技術，模擬蝸居室內擺放，「購物過程會有效率咗」。<br>另外葵芳新都會廣場亦有1.4萬呎新店開幕，未來25間分店將會視乎定位，考慮加入「新零售概念」。 <br>關百豪長遠有意將實惠母公司、時富投資（1049）旗下時惠環球分拆上市，「但唔係呢兩、三年，等我哋旗下三個品牌做好先 」 。<br>記者：周家誠</p></body></html>