<html><header><meta charset="utf-8"><title>【馮仁昭四圍超】鍾麗淇游水睇日落</title></header><body><h1>【馮仁昭四圍超】鍾麗淇游水睇日落</h1><p>鍾麗淇雖然已經係兩女之母，但因為有做開運動同教瑜伽，所以身材好弗。身在泰國布吉島度假嘅鍾麗淇，就仍然過緊一個熱辣辣嘅農曆年假。佢噚日就喺Instagram貼咗張睇日落嘅相，相中嘅佢着住件低胸一件頭泳裝，留言話：「美麗的日落」，見到鍾麗淇仲曬到一身古銅色健康膚色，唔少網民見到都大讚佢樣又靚，身材又弗。<br>撰文：馮仁昭</p></body></html>