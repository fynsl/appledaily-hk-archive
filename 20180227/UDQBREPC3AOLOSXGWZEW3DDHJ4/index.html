<html><header><meta charset="utf-8"><title>拍完《皆大歡喜》患情緒病趙學而多得一個人鼓勵</title></header><body><h1>拍完《皆大歡喜》患情緒病<br>趙學而多得一個人鼓勵</h1><p>趙學而日前接受大台節目《StarTalk》專訪，大談將舉行入行首個紅館演唱會及入行多年感受。佢話：「紅館大咗，擔心自己體力能否應付，亦緊張自己表現，所以要練氣，我有跟老師上堂學唱歌同玩空中瑜伽練肌肉，肌肉緊啲身型都唔同啲，着衫會好睇啲。」<br><br>趙學而話以前拍《皆大歡喜》時個人做乜都好急，被謝天華叫佢做「狂燥婆婆」，之後套劇完咗，一下子停落嚟，成個人有啲迷失，佢話﹕「有中年危機，患上情緒病，多得林一峰喺工作同生活上嘅指引，當時同佢合作做咗《一期一會》音樂劇，係佢哋嗰團火刺激到我，而黃偉文搵我翻唱《最佳位置》亦喺事業上幫到我好多。」<br><br>佢又話：「o依家我喺工作上唔會刻意追求乜嘢，有工作就去做，我係一個隨遇而安嘅人，我同我老公步伐一致，大家都係慢活嘅人，去到呢個階段，人又嫁咗，要錫自己多啲，享受下靜落嚟嘅時間，就算有幾多困難都會過，只要搵到自己嘅心態去面對就得。」</p></body></html>