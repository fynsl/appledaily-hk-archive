<html><header><meta charset="utf-8"><title>Can Bank：吉利入主平治無咁簡單</title></header><body><h1>Can Bank：吉利入主平治無咁簡單</h1><p>吉利（175）母企吉利集團在之前海量入股平治母企Daimler傳聞之下，一下子就買到成為Daimler嘅大股東。呢個消息，對於老散而言，自然借勢炒個不亦樂乎，但對Daimler就好似殺佢一個措手不及。<br><br>今次收購Daimler嘅交易，作價90億美元，即係700億港元，實在唔係小數目，於本港上市嘅吉利表明無參與到今次交易，即係出錢嘅完全係阿媽吉利集團。雖然700億唔係小數目，但吉利作為一家多次被習大大加持嘅私營企業，相信700億完全無難度。<br><br>李書福大嗱嗱使咗700億，相信目的一定唔係財務投資咁簡單，連吉利都發公告，表明希望同Daimler合作，但最新有消息指，Daimler將尋求阻礙吉利獲得公司董事會席位，換言之，吉利今都掂唔到Daimler嘅營運，只能成為Daimler嘅「水喉」，呢個相信同李書福下重注嘅目的有違背。<br><br>另一方面，Daimler旗下平治本身與北汽（1958）有合作，即使吉利今次收購成功獲審批，成功派員入董事局，如何處理平治與北汽之間的合作亦是大問題。北汽擁有國資委背景，吉利有習大大加持，只係諗吓都夠精彩。<br><br>散子</p></body></html>