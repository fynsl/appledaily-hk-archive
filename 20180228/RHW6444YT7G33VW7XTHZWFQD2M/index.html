<html><header><meta charset="utf-8"><title>職場慧眼：點解老闆咁偏心 - 張慧敏</title></header><body><h1>職場慧眼：點解老闆咁偏心 - 張慧敏</h1><p>「先祝Son姐您身體健康，新事業大展拳腳，仔女學業進步，繼續寫好文章教我哋！我係你的忠實讀者，很欣賞你一針見血的見解。今次想請教你，點睇我目前的處境。我自問一直盡心盡力，做了快10年，都只是升過一次職由文員升做高級文員。有同事走咗之後回來連升幾級，有個比我遲入職的都升了做主任。表面上大家相處融洽，但我知道他們睇唔起我，老闆都一樣。我唔明點解老闆咁偏心，點解睇唔到我嘅付出？試過好多次想走，但又唔甘心就咁放棄，而且可能個個老闆都係一樣咁偏心。」<br><br>先多謝你對我的支持及家人的祝福。你所說的偏心，不要講是老闆員工上司下屬，即使親如父母子女，都是一個沒完沒了的話題。不管甚麼角色身份，我們都各有獨特的性格，能力喜好本來各自不同，所以我幾時都話搵工不如搵老闆，你的老闆如何，你的工作就必如何。合則來，不合則去，要決斷要有決心，處理感情事如是，決定工作的去留，一樣如是。<br><br>你是個老實人，我絕對相信你是個埋頭苦幹做好本份的員工，正正就是我以前曾經寫過「牛一般的員工」以及「舊傢俬」。你很努力沒錯，但如果日復日周而復始，只能做出同一樣的成績的話，你頂多只是一個可靠的合格的員工。各有前因莫羡人，你不必妄自菲薄。你的心事不要以為老闆一定知，可能他以為你真的沒所謂不在乎。偏心不偏心也好，真的不甘心你就找個機會直接向他請教問教，他是如何評價你的工作表現，如果想升職有什麼地方需要改進改善。看他對待你的態度及回覆就應該有數，要走就立定決心走，要留就不再抱怨。總之記住是自己的決定就好。<br><br>張慧敏</p></body></html>