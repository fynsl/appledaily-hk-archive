<html><header><meta charset="utf-8"><title>琦琦收華哥花嗌溫暖</title></header><body><h1>琦琦收華哥花嗌溫暖</h1><p>【閃耀人生女人心　琦琦系列之2　鮮花攻勢】<br>任達華個性浪漫，當年他對着女友琦琦是一名怕醜男，現已是任太的琦琦接受專訪時說：「初初同我拍拖，佢好緊張，所以成日有事，有時出車撞到倒後鏡，有時手錶又跌埋咁，好論盡，好可愛。」<br>琦琦又爆華哥送花一年，無論她在歐洲或內地任何地方行騷，一回到酒店房就會見到華哥的花：「去到邊喺酒店都收到佢送嘅花，嗰個moment好溫暖，可能佢識我經理人，所以知我住邊啦。華哥到𠵱家都仲有送花，好細心。」華哥跟琦琦拍拖幾年，經常求婚，琦琦說：「佢都求咗好多次，我每一次都應承，話『OK，我一定嫁畀你』但一直冇定日子，最終華哥喺一次泰國旅行時，用蓮花求婚成功。」<br>採訪：林妙萍</p></body></html>