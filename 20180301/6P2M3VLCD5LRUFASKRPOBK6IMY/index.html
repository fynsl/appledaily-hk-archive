<html><header><meta charset="utf-8"><title>【有馬搞事退出】黃皓楠劣勢下險勝！羅富全：我都好驚</title></header><body><h1>【有馬搞事退出】<br>黃皓楠劣勢下險勝！羅富全：我都好驚</h1><p>華人騎師這晚（28日）泥地夜馬表現不俗，第六場三班一哩，見習生黃皓楠策羅富全馬房「慣勝共贏」，這匹13倍冷馬初次跑泥地，結果人馬合作在末段擊退賀賢旗下大熱門「冰糖葫蘆」勝出，單Win及組合獨贏A3分別派138及20.5元。<br><br>五歲愛爾蘭自購馬「慣勝共贏」上季在港出道，受訓於方嘉柏馬房，一直表現欠佳。今季加盟羅富全，戰至去年10底贏三班谷中一哩開齋，之後無再贏過，上次谷中用潘頓更包尾。<br><br>這晚「慣勝共贏」休後復出，首戰泥地兼初配黃皓楠，沿途均速前置不落下風，末段雖受「冰糖葫蘆」強烈挑戰，但「慣勝共贏」仍能頂住壓力，率先衝線贏一頭位，從而取得本身季內第二捷。<br><br>羅富全說：「『慣勝共贏』早前試泥閘走得不錯，今場在泥地贏馬，證明牠的泥地性能真是出色，將來我會部署牠在泥地發展。『慣勝共贏』出閘後被頂出三，四叠，我都好驚，好彩牠泥地性能好，可以頂得住，馬仔細細加分後下場升班負輕磅或許更好。」<br><br>第六場二至四名依次是「冰糖葫蘆」、「奇真」及「翡翠福星」，四重彩派五萬四千幾。三T正獎不再懸空，每注派超過546萬元。<br><br>此外，第六場楊明綸策騎、高伯新訓練的「鵲橋飛渡」閘前發脾氣走脫退出。</p></body></html>