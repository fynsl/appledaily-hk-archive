<html><header><meta charset="utf-8"><title>【老屈學生】易拉架擺近一年阻街坊</title></header><body><h1>【老屈學生】易拉架擺近一年阻街坊</h1><p>前日於深水埗街頭，一名學生哥疑懷被一名鄉音大媽「屈」偷竊，遭多名警員按地制服，不斷悽慘尖叫。警方調查後，將案件列作投訴滋擾及傻人發現案處理。有目擊者拍下片段，網民觀後紛紛留言聲討大媽「報假案」。<br><br>網民Wing Cheng質疑片中大媽「答完等於無答過，由頭到尾都無同警察講清楚到底佢俾人偷左啲咩。」又指學生哥在未被搜身、未發現任何贓物情況下，就被按地制服：「我咁大個人無啦啦比人屈偷嘢我都癲啦，更何況學生哥，好慘呀佢。」<br><br>片中學生哥遭警員捉住時，情緒持續激動，大叫「我冇呀、我冇呀」，後來更看似受驚，不斷激烈反抗。網民Suky Leung指：「我一路睇一路喊，咁樣屈個學生，知唔知佢嘅心靈有幾咁傷害！」另一網民Linna Wong則質疑「警察洗唔洗咁誇張……如果我係個學生，我一定有心理陰影」，指該名學生哥「有權講清楚件事，應該要告個大媽報假案」。<br><br>目擊過程的印裔港人Jacky，事後與大媽對質，踢爆大媽無權擺放易拉架在街頭。大媽反駁時指「我鍾意擺就擺囉！」、「你咩人呀？我係真正中國人」。網民Cheung Lai Shan不滿指，「依家攞明係阿嬸報假案浪費警力同阻街……應該要同小朋友道歉，無論你係咪國家嘅人，錯就係錯，唔會因為你係中國人成件事會反轉。」Man Hon則直言：「嚟香港唔該用繁體字啦！Call食環收牌！」<br><br>其後更有少數族裔人士加入舌戰，聲援Jacky，令大媽最終節節敗退。網民紛紛「畀like」，Kevin Ho：「好彩有Jacky做證，真係有良心過中國大媽多多聲。」Kent Li批評大媽：「一個真香港人勝過你自稱中國人！」Wing Wing Hung亦指「少數族裔土生土長，講廣東話好過你，又有做嘢有交稅……佢哋先係香港人囉唔該！」Marcus HO亦認同：「真正維護香港嘅香港人。」</p></body></html>