<html><header><meta charset="utf-8"><title>魚樂無窮：吼實績優股孖寶 - 唐牛</title></header><body><h1>魚樂無窮：吼實績優股孖寶 - 唐牛</h1><p>港股反彈完又跌過，恒指再一次失守50日線，本欄維持原判，即業績期大市難突破，有波幅冇升幅，焦點只會落在個別績優股上，勤力做功課，自然會有回報。<br>玖紙（2689）最新中期業績多賺1.3倍至43.3億人仔，管理層預期，在消費帶動下，下半個財年有機會再加價兩至三次。<br>玖紙有憧憬兼有業績支持，點都要有少少傍身，理想入場價在14元樓下。<br>同樣績優嘅還有莎莎（178），2018年新春港澳同店銷售大增12.2%，比起去年下跌1%，明顯谷底反彈。唔好忘記，集團早前宣佈全線撤出台灣，開源節流雙箭頭齊晒，只要企穩前浪頂3.5元，有力衝上4字頭。<br>異動股不妨留意美瑞健康（2327），集團日前宣佈擬向譚昕及張可發行共3.12億股，相當於擴大後已發行股本7.98%，每股作價0.35元，設有兩年禁售期。譚昕及張可持有的漢麻投資集團，為中國唯一一間領有大麻種值許可證的持牌公司。<br>集團指引入兩人有助拓展預防及治療癲癇、抑鬱、止痛及老人痴呆症的產品，概念十足。從圖表出發，只要守住0.5元，有望再上層樓。<br><br>唐牛<br> http://fb.com/tongcow88 <br>本欄逢周二、四刊出</p></body></html>