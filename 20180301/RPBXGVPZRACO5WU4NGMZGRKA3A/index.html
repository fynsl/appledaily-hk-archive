<html><header><meta charset="utf-8"><title>業界指隔涉「未必入去」</title></header><body><h1>業界指隔涉「未必入去」</h1><p>【本報訊】位於南區的數碼港一向予人「隔涉」的印象，除了因沒有鐵路覆蓋，出入單靠小巴及巴士外，繁忙時間更可能要面對長期塞車的香港仔隧道。是次政府撥款一億元改建數碼港商場作電競館，環球電競行政總裁文健鋒表示︰「香港好多商場都可以搞比賽，未必一定要入到去。」</p><p>交通差無人流多吉舖</p><p>環球電競去年於將軍澳東港城舉行全港首個業餘電競比賽「亞洲城市聯賽Asia City League」（ACL），文健鋒表示，商場本身有一定人流，「唔止電競愛好者，行過的市民都好有反應，咁做好過你買飛入場」，據商場指當日人流增近兩成。他樂見政府支持電競行業，但直言數碼港商場作為電競場地實在太隔涉，「香港好多商場都可以搞比賽，有個大mon，本身就可以改建做電競」。<br>記者昨日下午去到數碼港商場，眼見人流冷清，吉舖約10個，逗留半小時仍不見有顧客走入商場。<br>玩具店老闆曹先生指，在此開業一年，形容「如果有人拎支機關槍亂掃，人都唔會打到個」，可見此商場人流少得可憐。他當然期望電競館帶動商場人流，又指電競是一種專業、一項運動，選手都受規管，故不擔心會令商場變得品流複雜。<br>快餐店老闆林先生卻不寄予厚望，料電競館不會帶動商場人流，「首先唔係人人都打機，除非主辦方宣傳得好好，每星期搞活動，否則正常情況下就唔會帶動到。而且呢度交通配套唔好」。<br>■記者黃朗鈞</p></body></html>