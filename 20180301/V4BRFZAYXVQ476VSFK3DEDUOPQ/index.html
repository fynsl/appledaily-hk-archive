<html><header><meta charset="utf-8"><title>《大樂師》有望封帝講心聲鄭中基、顏卓靈揭私隱</title></header><body><h1>《大樂師》有望封帝講心聲<br>鄭中基、顏卓靈揭私隱</h1><p>【今日ENT】鄭中基（Ronald）跟顏卓靈早前合作電影《大樂師．為愛配樂》，Ronald憑此片角逐今屆香港電影金像獎最佳男主角，朝影帝之路邁進。</p><p>兼任船家</p><p>前晚Ronald和顏卓靈於本報fb專頁《娛果》直播節目《今日ENT》笑言，因此片二人搖身變成水上人。Ronald說：「成套戲喺個魚排拍，個魚排好搖，好在我冇暈船浪。反而返到屋企同上岸，個人仲暈過喺魚排，好似變咗水上人咁。」他又透露因為魚排離岸很遠，自己開拍時學了開快艇，每有接送及有人要上岸去廁所，他都兼任船家，負責開船接送。<br>顏卓靈投訴戲中要落水及被五花大綁，非常難受：「我本身唔識游水，同埋五花大綁條繩綁到好痛，拍嗰日我幾乎冇拆過，因為拆咗綁番好麻煩，所有工作人員嗰日都係咁笑我同過嚟合照。」鄭中基笑言顏卓靈當日成為「景點」，好在自己不在場，否則顏卓靈遭遇更悽慘。</p><p>擁潛水牌</p><p>在Ronald和顏卓靈跟網民互動期間，不少人都想知顏卓靈於曉得跳舞、唱歌及彈琴外的另類隱藏技能，原來不曉游水的顏卓靈懂得潛水，她說：「呢個我都冇估到，我好驚水，但因為工作去考，呢個係我冇諗過。」<br>《大》片以音樂作故事背景，戲中涉及不少歌曲音樂，所以找來金培達幫手，Ronald笑言對方從來寫歌很慢，不明今趟卻非常快手，人年紀大了，手腳反而變快。<br>採訪：蘇美怡<br>攝影：林賓尼<br><br>鄭中基<br>化妝：Henry Li<br>服裝提供：Club Monaco <br><br>顏卓靈<br>化妝：Vinci Tsang<br>髮型：Hugo Poon @ Toni &amp; Guy IFC<br>場地提供：九龍貝爾特酒店</p></body></html>