<html><header><meta charset="utf-8"><title>【動主播出擊】喪玩喪食遊靚景　精彩節目任你Click</title></header><body><h1>【動主播出擊】<br>喪玩喪食遊靚景　精彩節目任你Click</h1><p>「動主播出擊，節目任你Click！」《蘋果動》製作嘅精彩節目，全靠一班動記者同動主播用心製作，兼寓工作於娛樂！<br><br>《正Trip精》旅遊籽阿Sa最鍾意捐窿捐罅，捐去台灣、日本食買玩，個個trip都快閃平玩，認真爽爆！如果講到嘆，就要羨慕主持《冰島喜歡藍》嘅旅遊籽Nicole，環繞冰島十日遊，浸過藍湖，睇過火箭教堂，仲可以望住雪山靚景浸黑啤spa，這些機會...！</p><p>返工放工都可以煲韓劇呢個機會，就屬於阿仙嘅，都係為咗製作《三個粉絲追韓劇》同《仙遊首爾》，深入探討韓國地道文化！而睇返場好戲就係屬於Sapna嘅機會，為咗製作《動開戲》，港產片、合拍片、內地片、西片、日韓片、印度片等，搶先一步睇完再作推介。當然《蘋果動》最撐本土製作，表揚創作靈魂，延續港片精神，創立《最港電影大獎》 ，有群星齊撐！<br><br>《蘋果動》仲關心年輕一族，派出RachelBee飛入校園，拍攝《Only U》聽U仔U女發聲。至於一班堅持夢想嘅學界精英，有《籃兒當自強》同《Nike藍球精英賽》展現佢哋遇強越強精神，盡情發揮潛能。</p><p>直播節目都一樣豐富，體育fb live請嚟Czon喺《體‧你玩》勇闖修身戰場，《星期五射波》就用最地道形式，緊貼球壇盛事。娛樂fb live《今日ENT》請嚟名人紅星專訪互動，仲有《動識時尚》，由嘉賓主持馬天佑同倪晨曦，邀請圈中好友，一齊分享潮流扮靚心得。</p><p>同場加映：動主播召喚</p><p>咪睇一班動主播同動記者淨係掛住玩，要有好節目，就要有好talents，如果你自問係大專或以上程度，有話題觸覺，計仔多多，中文唔錯，打字啪啪聲，鍾意出鏡，兼有樣巴閉範疇可以堪稱專家，又有興趣參與台前幕後嘅創作及製作各式節目，一齊度橋、搵料、寫稿、出埋鏡，成為動主播或動記者嘅一份子，即刻send CV、portfolio 同seflie嚟 mailto:vnews.hiring@gmail.com，等你！</p><p>截止申請日期︰二零一八年三月九日<br><br>精選娛聞，喺晒《娛果》<br> http://fb.com/appledailyent </p></body></html>