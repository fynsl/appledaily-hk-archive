<html><header><meta charset="utf-8"><title>甩拖羅霖被譏年紀大</title></header><body><h1>甩拖羅霖被譏年紀大</h1><p>羅霖昨日與黎瑞恩、莊思明和楊明等在銅鑼灣為餐廳擔任剪綵嘉賓，羅霖跟年輕富二代J拍拖，到談婚論嫁的地步，最近與J分手變朋友關係，52歲的羅霖說：「我唔係好開心，一啲網民同朋友話我呢啲年紀都談戀愛，我哋呢啲年紀，唔係唔可以追求愛情，係好正常嘅事，爸爸媽媽都想有個伴，如果我離婚時得一個小朋友，我早就結咗婚，因為我有三個小朋友，我先至犧牲呢樣嘢。」</p><p>對於J君是否求過婚，羅霖說：「事實係有，我拒絕咗，大家做番朋友，將來嘅事隨緣。」會否再跟老外展開新感情，她說：「我會揀番中國人，嗌交都易啲。」同場的黎瑞恩正籌備演唱會，除了食健康餐又要練舞，她說：「每日都排舞，難度就冇，但我冇記性，因為得一個月唔夠時間排，啲舞都幾勁。」<br>採訪：張俊銘<br>攝影：葉君海</p></body></html>