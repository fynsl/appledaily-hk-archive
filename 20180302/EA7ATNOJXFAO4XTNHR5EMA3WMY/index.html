<html><header><meta charset="utf-8"><title>宣佈封肚　怕再生湊唔掂Ana R.陀百厭B　瞓唔到</title></header><body><h1>宣佈封肚　怕再生湊唔掂<br>Ana R.陀百厭B　瞓唔到</h1><p>剛踏入狗年，娛樂圈喜事連連，繼熊黛林、葉翠翠、陳倩揚與名模Jessica C.紛紛公佈懷孕喜訊，懷孕5個月的Ana R.昨日出席活動，分享陀着「百厭BB」的苦與樂，而已育有一女的鍾嘉欣昨日被爆懷有第二胎，認真可喜可賀！。</p><p>名模Ana R.昨日於觀塘出席「香港婚嫁囍事回顧展」，捧住近5個月巨肚現身的她笑指在肚內的BB很百厭，還日夜顛倒，令Ana冇覺好瞓，她說：「BB喺肚裏面不停滾動，尤其係夜晚，噚晚我只係瞓咗一個鐘，今日會嘗試做按摩，希望可以令我易啲瞓。」見Ana上圍升cup，她說：「只係胸圍影響，身形冇變化，可以繼續着舊衫，只係個肚每日都快速長大，𠵱家我只係重咗2公斤。」<br>問到會否繼續再生？Ana即耍手擰頭，並宣佈封肚，她說：「That's it（夠了），喺香港養兩個小朋友唔容易，香港唔同美國同英國，小朋友有好多課外活動，加上我老公都係個baby，我怕再生會難以應付。」今天是元宵節，Ana透露已約了丈夫晚飯二人世界，她說：「因為西方情人節佢太忙，取消咗晚飯，生咗大女後，我哋已經有一年幾冇二人世界，今次真係要好好記錄低。」Ana爆老公已送了兩束花給她，分別代表Ana與兩位小寶貝，認真有心思<br>採訪、攝影：羅慧敏</p></body></html>