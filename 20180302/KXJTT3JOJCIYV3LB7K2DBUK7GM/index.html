<html><header><meta charset="utf-8"><title>學生寧自費報考　確保試場水準</title></header><body><h1>學生寧自費報考　確保試場水準</h1><p>【本報訊】財政預算案公佈明年文憑試（DSE）免考試費，引起網民熱議以自修生身份考DSE，一嘗重返試場的滋味。不少明年將會應考DSE的中五生擔心網民「玩嘢」報考，令真正想考大學的學生被拖低成績；有學生更指寧願交考試費，總好過有機會被影響；亦有學生認為免考試費本身是好事，網民只是講笑，不會真的赴考。</p><p>擔心口試被霸佔發言時間
</p><p>陳瑞祺（喇沙）書院陳同學是下屆DSE考生，他認為免考試費好壞參半，「好嘅係今次（免費）考得唔好，下次補考」，但壞處是任何人都可應考，影響日校考生成績，「因為乜人都可以考，會影響Oral（口試）質素，例如可能年紀老啲，同我哋溝通方法會唔同，可能影響到我哋表現」。他寧願支付考試費，「都係要畀錢好啲，雖然花咗啲錢，但可以確保（試場）水準」。他認為網民不會花時間應考，只屬講笑。如有人因貪玩而應考，他都會擔心。<br>協恩中學葉同學也是下屆DSE考生，指考試費動輒2,000多元，免費的話可以幫助貧苦家庭，「係一件好事」，「我老竇叫我考試唔好報咁多科，咁𠵱家免咗考試費，就可以報多啲科」。她同時擔心有人「玩嘢」報考語文口語，霸佔發言時間，「好驚Oral，我表哥都玩過，話Oral今次唔使錢考，可以入去搞事」，但她相信網民「講吓嘅成份多啲」。<br>■記者梁佩珊</p></body></html>