<html><header><meta charset="utf-8"><title>Shine紅館騷360度問好</title></header><body><h1>Shine紅館騷360度問好</h1><p>男子組合Shine昨日在紅館舉「SHINE MOMENTS Live 2018」演唱會頭場。現場為X型舞台四面台，入座率約有8成，每個位都有螢光棒提供，但不能拿走。成員徐天佑與黃又南約8時35分出場，他們先唱出第一首歌《第二春》時，兩人邊彈電結他邊唱。到唱出第三首歌《Superstar》，現場歌迷高呼尖叫，又南更唱至滿頭大汗，之後他們徐徐降落後台放低結他後，再升上舞台。<br>天佑首先發言：「記得第一次喺紅館睇演唱會，係睇哥哥張國榮。嗰時見佢四面台，一番說話要講四次，我哋都要講四次。」又南表示對上一次兩人在開紅館表演，已經是五年前，他說：「我哋真係好鍾意係紅館開騷。」他笑言過住看不少歌手表演時，有很多機關彈出來，非常神奇：「今日終於輪到我哋。記得上次個騷因為係三面台，要講山頂、山腰、山腳嘅觀眾好。今次因為係四面台，要講前後左右360度嘅觀眾好，希望今晚一齊創造我哋嘅moment。」<br>採訪：王連連<br>攝影：仇志德</p></body></html>