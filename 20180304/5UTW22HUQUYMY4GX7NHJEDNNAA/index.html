<html><header><meta charset="utf-8"><title>【雷神騎都咁冷】冠軍一哩賽盟主同母馬一出即勝極度超賠率</title></header><body><h1>【雷神騎都咁冷】冠軍一哩賽盟主同母馬<br>一出即勝極度超賠率</h1><p>邊個話雷神莫雷拉嘅頭馬一定熱辣辣冇肉食？這天（3日）沙田頭場四班草地1000米直路賽，雷神便爆俾你睇，由他操刀、麥菲文馬房的「龍串鳳」服役初出即掄元，單Win及組合獨贏A2分別派120.5及37.5元。<br><br>3歲澳洲自購新馬「龍串鳳」血統不簡單，同父馬「夢幻十一」首季已六捷短途，而同母兄長「詠彩繽紛」在港更贏過十場，包括兩項一級賽女皇銀禧紀念盃及冠軍一哩賽，所以「龍串鳳」強配雷神仍有12倍，簡直是極度超賠率。<br><br>結果「龍串鳳」克服直路賽排2檔不利的障礙，沿途居後列，臨尾殺上勁勢十足，最終輕取亞軍大熱門「好彩波幅」0.75馬位，「龍串鳳」不但一出即勝，亦是雷神、麥菲文這對前星洲騎練拍檔，首次在香港合作取勝。<br><br>頭場第二至四名順序為「好彩波幅」、「奇異晨曦」及「怡昌飛駒」，四重彩派30,336元。</p></body></html>