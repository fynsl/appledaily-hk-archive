<html><header><meta charset="utf-8"><title>【一周必看】LGBT半男女偶像　重口味硬銷可愛</title></header><body><h1>【一周必看】<br>LGBT半男女偶像　重口味硬銷可愛</h1><p>日本藝能界無奇不有，最近大型Stardust事務所宣佈將有一隊LGBT組合加入樂壇，安排在4月4日推出「處女」單曲正式出道，事務所已為佢哋開官方網誌，單睇上載照片及宣傳照已夠晒重口味。<br><br>呢隊集LGBT與偶像於一身嘅組合名叫「秘密的半男女」，由三名偽娘Idol組成，當中隊長natsuki已經30歲，前日佢率領隊友穿上彩虹歌衫現身位於東京嘅秋葉原ZEST開騷，並公開唱出以不倫作為主題嘅出道單曲《純eye Peoole》，三人更定下目標，望處女碟能夠賣出1千張，仲話要挑戰同門女子組合桃色幸運草Z。</p></body></html>