<html><header><meta charset="utf-8"><title>不搬離淘大　「畀咗好多記憶我」</title></header><body><h1>不搬離淘大　「畀咗好多記憶我」</h1><p>【本報訊】淘大花園為沙士重災區，共321名居民感染，佔全港沙士感染人數近兩成，胡兆軒爸爸為其中一人。胡兆軒由細到大居於淘大，即使父親在淘大染病離世，一家至今仍對此地不離不棄，即使搬屋仍然「淘大搬淘大」。「（淘大唔係傷心地？）我覺得好溫馨喎，畀咗好多記憶我」。爸爸當年經常光顧的茶餐廳，他現時仍然經常去，「食番嗰隻人情味」。</p><p>遷另一座　母想買回舊單位
</p><p>15年過去，淘大花園已人面全非，但兆軒仍記得沙士時整條街空無一人，由家中望下去，只有風吹起垃圾的景象。不過，他們一家已於2010年搬離B座舊居，「有朋友睇過，話風水唔好」，但搬來搬去只搬往淘大另一座，「有情意結，始終唔捨得呢度」。兆軒更指，媽媽在搬屋後，曾稱日後要買回舊單位，「同阿爸嘅記憶喺嗰度開始，由好窮，到買樓一齊供」。<br>曾因沙士令情緒跌到深谷，胡媽媽靠令自己忙碌走出陰霾，「佢不停搵活動玩，學唱歌，又學跳舞，做義工，好多人同佢傾吓偈」，兆軒指，自己與哥哥已長大就業，自己做音樂，曾當導演的哥哥則從事拍攝工作，媽媽現時生活非常愉快。「沙士」二字在家中更非禁忌，「（我哋）無所不談，完全走出嚟啦。」<br>正如訪問時，兆軒選擇演奏了一首《蘇南小曲》，愉快的旋律顛覆大眾對二胡音色淒涼的觀念，「其實二胡都可以很開心，唔想畀大家一種太慘嘅感覺」，喪父之痛已隨時間變淡。<br>■記者嚴敏慧</p></body></html>