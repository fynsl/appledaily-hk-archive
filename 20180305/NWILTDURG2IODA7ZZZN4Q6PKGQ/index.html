<html><header><meta charset="utf-8"><title>獲助50童大學畢業　「媽打」李麗娟讚爭氣</title></header><body><h1>獲助50童大學畢業　「媽打」李麗娟讚爭氣</h1><p>【本報訊】「佢哋個個都好爭氣！」提起沙士「契仔契女」，人稱「媽打」的民政事務局前常任秘書長李麗娟笑逐顏開。15年過去，當年獲「護幼教育基金」資助的75名兒童，50人已大學畢業，5至6人更修讀碩士。各人過着新生活，有沙士遺屬結緣共創新家庭，當年獲時任國務院總理溫家寶探望的淘大花園郭氏一家，郭爸爸近年已經再婚，大女名慧正準備修讀碩士，當年仍手抱的翔星已經15歲，就快高過爸爸。<br></p><p>溫家寶探訪家庭過新生
</p><p>「護幼基金」是沙士發生後，林鄭月娥、李麗娟、羅范椒芬及陳馮富珍4名女高官以私人名義成立，目的為資助沙士遺孤教育及生活費支出。<br>李麗娟指，當年成功籌集逾8,000萬元共資助75名兒童，現時大部份已長大成人，大學畢業後從事不同行業，如衞生醫護界、藝術界、教育界等；基金現時仍有2,000萬元，資助20多名在學兒童，「仲有十幾年（要幫），到時真喺還得神落」。<br>與李麗娟最為熟稔的淘大花園郭氏一家，已經完全走出沙士陰霾。她指，當年因媽媽感染沙士臨終前剖腹誕下的幼子翔星，今年已經15歲，「佢讀緊中學，冇咁怕羞，高過爸爸啦」；在溫家寶家訪時彈奏一首《Long, Long Ago》的郭家長女名慧，已經大學畢業，正準備報讀碩士，「佢前幾日先搵我幫佢寫推薦信，佢真係好生性」。至於郭爸爸郭善雄，李麗娟透露他已再婚，一家三口變成一家五口，「我同佢哋一家食過lunch，見過new mother同new brother，佢哋都好好，家庭融洽」。<br>李麗娟指，沙士後頭10年，基金有與各家庭定期聚會，近年各人已脫離沙士陰影，家庭有需要才會約見面，社署有每隔數月跟進狀況。「我不時都會收到短訊、電話問候」。<br>她又指，5年前林鄭月娥就任政務司司長時，一眾家庭曾到政務司司長官邸聚會，到去年林鄭當選特首，「本身班囝囝囡囡話要請Auntie Carrie食晏，但林鄭就話唔好，佢請先啱」，希望今年在禮賓府聚會。<br>沙士15年，李仍記得很多細節，如籌款目標僅1,000萬元，怎料反應熱烈，最終籌逾8,000萬元，「真係收cheque收到手軟」；其中一幕印象極深刻，話說時任警務處處長曾蔭培話會幫手籌款，「咁我同陳馮富珍咪話真係要啜你一啖」，後來真喺要上去接收支票，曾蔭培竟然提起此事，「最後一左一右啜佢面珠影咗張相囉」，該相片她至今仍留着紀念。<br>■記者嚴敏慧</p></body></html>