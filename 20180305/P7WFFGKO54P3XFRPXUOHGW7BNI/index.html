<html><header><meta charset="utf-8"><title>【一周必看】歐陽巧瑩晒超性感相：想喺峇里影Pre-wedding</title></header><body><h1>【一周必看】<br>歐陽巧瑩晒超性感相：想喺峇里影Pre-wedding</h1><p>歐陽巧瑩同林師傑呢一對情侶，早排出席活動嘅時候，話已經唔會大肆慶祝節日，因為想慳錢買樓結樓結婚，星夢老闆何哲圖知道之後，即刻幫佢哋擇好日子，婚期定咗喺今年11月23號。<br><br>日前歐陽巧瑩喺IG貼咗一張好性感嘅相，一件deep V到腰嘅泳衣，下半身都好性感，佢仲留言：「Pre-wedding想喺峇里影，有冇resort介紹？」唔知到時佢會唔會盡地一煲，喺婚前影番輯超性感嘅婚紗相呢？<br><br>之後歐陽巧瑩接受傳媒訪問，佢話原來結婚真係好多嘢要諗，再加上佢本身好怕煩，好彩師傑有耐性，不過有一個好大嘅難題：「我同時拍緊《十二傳說》同《金宵大廈》，師傑6月就開新劇，所以本來我哋諗住去遠少少嘅地方，但係我哋都冇咁多假，唯有去啲近少少嘅地方。呢幾日我哋都開始商量啲schedule問題，睇吓點就時間，再同公司商量。」</p></body></html>