<html><header><meta charset="utf-8"><title>疑似患者困隔離病房　面對死亡恐懼　「一個個推入ICU就見唔番」</title></header><body><h1>疑似患者困隔離病房　<br>面對死亡恐懼　<br>「一個個推入ICU就見唔番」</h1><p>【沙士15周年】<br>【本報訊】沙士的初期病徵普遍為發燒、咳嗽、發冷、肌肉痛，驟眼看與一般呼吸道疾病沒大分別。梁先生在沙士爆發之初染上甲型流感，惟三度轉院，最後需要與沙士病人同留在隔離病房近一個月，多次檢查都驗不出沙士病毒，到出院突獲告知確診沙士。堅稱自己非沙士病人的他，在病房目睹一個又一個病人送往深切治療部，「（自己）真係有諗過出唔到嚟，老早就交代晒後事」。猶幸最後安然走出病房。<br>記者：于健民</p><p>梁先生把15年前的住院經歷，說得特別輕描淡寫。2003年2月底，他突然感到發燒，「去咗QE（伊利沙伯醫院）檢查（及住院），3日之後話冇咩事，但就轉我去佛教（醫院）；點知3日之後又再發燒，又轉番我去QE，嗰時QE已經（沙士）大爆發。」<br></p><p>憶張國榮跳樓「就快到自己」
</p><p>他重返伊院，就被送到專門隔離沙士病人的房間，一住就是一個月。「當時做咗好幾次（沙士）測試，全部都係negative（陰性），不過姑娘點都唔放我出嚟」。他早被確診甲型流感，卻被懷疑是沙士病人，要接受類固醇治療，「好在我冇藥物敏感，成個月消減咗廿磅，（痛得）瞓唔到落床」。<br>在隔離病房，堅強、樂觀的他也不免動搖。「每日都會見到有人被推落去ICU，之後就見唔番佢哋，大家就諗佢係唔係瓜咗，越諗越驚。之後有個病人驚到夜晚偷走出醫院，搭的士返屋企，佢屋企人即刻報警，捉返佢入醫院。又見過有醫生中咗招要入嚟隔離，匿埋一角、拉起晒屏風，（我）聽住佢不斷喊」。<br>梁先生說，那時的隔離病房非常寧靜，「去到4月1日，大家喺電視見到張國榮跳樓，個個就更加靜，覺得人生可以好短暫、好無常，可能好快就到自己」。他在最意志消沉時，拿起手提電話向家人交代後事，「真係有諗過出唔返嚟」。<br>最後無恙出院，梁先生之後覆診，醫生說出院前的檢查「終於驗到有沙士」。「我到𠵱家都唔會信我係沙士病人，我一直都冇哮喘、唔需要聞氧氣，同其他病友唔同」。相較染病，他更擔心類固醇會使骨骼枯萎，猶幸之後3年的檢查也無異樣。<br></p><p>出院後讀法律及碩士圓夢
</p><p>如其他病友一樣，與沙士搏鬥的日子成為了梁先生的人生轉捩點。「以前我係做機械工程，大學都未讀過，一直好想讀。出咗院之後，第二年就去（城大）讀法律，畢業之後再讀碩士，考埋distinction，圓晒我人生嘅夢」。他說，那年的陰霾早已一掃而空。</p></body></html>