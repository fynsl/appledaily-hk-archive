<html><header><meta charset="utf-8"><title>好姊妹陀B六個月飯敍Stephy講Kary孕記</title></header><body><h1>好姊妹陀B六個月飯敍<br>Stephy講Kary孕記</h1><p>鄧麗欣（Stephy）、徐榮、楊鎧凝及鄭麗莎昨日到大潭出席奧比斯慈善步行活動，起步前眾人齊做熱身操，徐榮囡囡跟着做動作，十分可愛。Stephy昨日表示日前約好姊妹吳雨霏（Kary）和區文詩（Angela）食飯，但對於Kary腹中BB的性別，Stephy堅決不肯透露。</p><p>一直想有個契女</p><p>Kary懷胎已經六個月，問到好姊妹今胎陀仔還是女？Stephy叫大家問當事人，因她在楊愛瑾（Miki）懷孕時，無意中漏口風爆出對方陀仔，幸好Miki相信她只是無心之失，沒有怪責。Stephy說：「上次真係冇心爆Miki生仔，今次死都唔會講。」Stephy又表示現時已有兩個契仔，所以未有爭上契，但她一直想有個契女。<br>提到日前與Kary和Angela食晚飯，Stephy說：「好耐冇見，自從Kary有咗BB都冇見面，佢𠵱家好好，幸福滿面，唔算肥好多，只係飽滿咗少少。」Stephy又自爆小學時已有二、三百度近視，上堂經常看不清楚黑板，甚至要偷看隔籬同學的筆記，她笑說：「嗰時又貪靚，唔想戴眼鏡，冇同媽咪講，到中學時五、六百度近視先講，仲搞到成日認錯人同唔應人，人哋以為我好cool。」</p><p>徐榮開教育中心
</p><p>同場的徐榮表示刻意帶子女出席不同慈善活動，他又透露下月會在石門開設教育中心，除有語言教學外，亦設有足球、司儀與演戲等興趣班，屆時他會親自教授司儀及演戲課程，同時正在物色朋友幫忙做客席講師。<br>採訪、攝影：卓寶花</p></body></html>