<html><header><meta charset="utf-8"><title>評級AA+？阿靚遇上A跑道爆發A級競賽能力</title></header><body><h1>評級AA+？<br>阿靚遇上A跑道爆發A級競賽能力</h1><p>禮拜三（7日）晚谷草賽事用A欄，睇番最近2月7日同一移欄八場賽事均有內檔馬上名，而且一至四檔更合力包辦逾半頭馬，走外叠好蝕底。<br><br>至於跑法方面，放頭馬贏三W，不過當晚亦有「順其自然」、「其樂無窮」及「四千金」等從中後叠衝上勝出，偏差唔算嚴重，反而最重要能在彎位守內叠慳位留力。<br><br>今戰列陣馬中，第三場四班2200米「其樂無窮」（李易達馬房），累積兩捷谷草2200米均在A欄建功。上仗贏完，等番同一移欄再跑，有力再由田泰安添勝仗。<br><br>另外，第五場四班1650米「靚先生」（羅富全馬房），今季兩次跑谷A欄獲一勝及一位不失三甲，亦是今場唯一贏過此欄位之參戰馬，今仗夥拍李寶利有力取勝。</p></body></html>