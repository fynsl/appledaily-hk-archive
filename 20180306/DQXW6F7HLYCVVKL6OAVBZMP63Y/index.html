<html><header><meta charset="utf-8"><title>與冰冰膺最具魅力演員劉德華睇自己　耳仔最靚</title></header><body><h1>與冰冰膺最具魅力演員<br>劉德華睇自己　耳仔最靚</h1><p>劉德華、范冰冰、吳鎮宇、黃岳泰、劉兆銘、伍允龍、Janice Man、周秀娜和黃心美等昨日出席「香港專業電影攝影師學會」30週年晚宴，會上還頒發了4項由會員推選出來的學會獎項，劉德華與范冰冰分別獲得攝影師眼中最具魅力男及女演員獎、香港沙龍電影有限公司的魏天明獲頒專業精神獎、蔡崇輝憑《西遊·伏妖篇》獲得年度最傑出攝影獎。</p><p>最想執導喜劇</p><p>劉德華昨晚親自到場領獎，他感謝攝影師學會頒這個獎給自己：「香港有好多男藝人都好有魅力，今次攞獎都係大家畀面箒！其實我覺得自己真人靚仔啲，最靚部位係耳仔，尤其係分界嗰邊耳仔最靚。」問華仔覺得哪位女星最有魅力？他笑說：「今日我會選范冰冰，平時梗係蓮妹（陳玉蓮）。」<br>下月舉行的香港金像獎頒獎禮，華仔又獲得影帝提名，問他有沒有信心奪獎？他表示：「年年都係咁㗎啦！不過今年有好多新血，我識田壯壯好多年，當年佢搵我做導演，佢做監製，但係因為我細膽，唔敢拍，驚自己做得唔好，票房問到金像獎嘅對手，華仔表示：「鄭中基嗰個古仔我好鍾意，而古仔（古天樂）嗰個演出就幾特別，田壯壯就文藝片啦，而做自閉症男仔嘅凌文龍都係好強。（咁你自己呢？）我係生命拯救生命囉，角色比較特別，但演出就平實一啲，冇乜大起大跌，但古仔嗰個演出幾需要體力，都要打，辛苦過我。」華仔又指在飛機上曾遇過《大樂師．為愛配樂》導演，對方把原著給他看，自己很喜歡想買下版權來拍，怎料導演告知他已開拍，男主角是鄭中基。</p><p>冰冰自讚仗義</p><p>范冰冰昨晚專程來港領獎，她接受訪問說：「我相信大家選我，是因為我最有魅力地方就是仗義，我是山東女孩，山東女孩出名仗義，今晚12時我就要飛巴黎工作，但黃岳泰誠意邀請我來，我一定要支持。」提到弟弟范丞丞加入娛樂圈發展承受很大壓力，冰冰表示：「是的！弟弟是很努力。」<br>採訪：張俊銘<br>攝影：沈健程</p></body></html>