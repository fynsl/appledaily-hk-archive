<html><header><meta charset="utf-8"><title>清晨闖淘大派隔離令　李麗娟：事後先驚</title></header><body><h1>清晨闖淘大派隔離令　李麗娟：事後先驚</h1><p>【本報訊】2003年3月31日上午6時，時任衞生署署長陳馮富珍向淘大花園E座發出隔離令，直至4月9日午夜。當年參與封樓的時任民政事務局常任秘書長李麗娟透露，隔離行動緊急，用兩小時組織40名同事逐戶派隔離令，「我事後先知驚，啲聯絡主任得20幾30歲，佢哋有乜事點算」。今日淘大樓價回升，燈火通明，「淘大人好團結」令業委會主席非常安慰。<br>人稱「媽打」的李麗娟憶述，2003年3月30日傍晚6時收到時任特首辦主任林煥光電話，指翌日凌晨要隔離淘大E座，需民政署協助派隔離令，「喺觀塘、黃大仙同九龍城搵齊40人」，凌晨3時開簡報會，再到觀塘警署與警方會合，5時到達淘大。<br>「同事、警察孖住一組拍門，我由30幾樓行落地下睇住佢哋」，她指行動後才感害怕，因會上有年輕同事「肥仔」稱自己是單傳，母親近80歲，若他中招就剩下媽媽，「我即刻話，唔緊要你唔好行，我替咗你個位」，「我啱啱離咗婚無耐，爛命一條，死就死啦，但冇諗到帶住40個同事，尤其係肥仔，佢單傳喎」，最終肥仔決定要入淘大。</p><p>業委會主席：大家好團結
</p><p>「做到（晚上）8點幾，睇電視睇佢哋入隔離營，新聞賣張國榮走咗喎，成個人好似洩氣氣球咁」，李連續工作逾40小時，「我打畀林煥光，叫佢話畀董生聽我要返屋企，因為張國榮死咗，其實係個人冇晒氣（力）」。<br>15年前同在隔離現場的，還有淘大業委會聯會主席葉興國，「見到（淘大）感染人數幾何級咁增加，冇辦法唔做」。那10天他每天探望居民，「行開行埋都會電話溝通，頭3日我已經打晒900分鐘（通話時間）」。大廈U形渠被指散播病毒，要做維修也遇困難，拆渠「個個都打退堂鼓，驚仲有病毒唔敢做」，幾經辛苦才找到公司承接。<br>現時E座大堂燈火通明，設酒精潔手機及醫療級空氣細菌消毒器。淘大人在沙士吸取了最深刻教訓，「防感染意識高咗好多，亦好團結」。最令他鼓舞的是樓價大幅回升，不再與沙士掛鈎。<br>■記者于健民</p></body></html>