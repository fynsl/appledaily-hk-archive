<html><header><meta charset="utf-8"><title>中環在線：細劉仔終於唔怕醜 - 李華華</title></header><body><h1>中環在線：細劉仔終於唔怕醜 - 李華華</h1><p>利福國際（1212）主席「細劉」劉鑾鴻一對子女自2016年做咗公司執董後，每次公司搞業績發佈會，都會同老豆一齊出嚟。家姐今蟾舊年開始已經負責做業績presentation，細佬今晨就觀課居多，不過噚日兩姊弟都有回應記者提問，家姐負責答現有SOGO業務營運問題，細佬答有關啟德項目提問，分工都幾明顯。<br><br>噚日有記者問到啟德項目新進展，細劉一聽到就轉頭望向今晨，示意叫佢答，雖然今晨前幾次齋坐，但今次佢明顯有備而嚟，一早準備好資料，答得十分詳細，第一次回應記者提問算係做足功課兼淡定。<br><br>會後華華問細劉，啟德項目係咪由今晨打骰，細劉就話，仔仔會跟多啲呢個project，阿女就睇現有業務營運多，兩姊弟拍住上，難怪細劉噚日心情相當唔錯喇。<br><br>李華華</p></body></html>