<html><header><meta charset="utf-8"><title>隔牆有耳：神童局長為職津忙中落區 - 李八方</title></header><body><h1>隔牆有耳：神童局長<br>為職津忙中落區 - 李八方</h1><p>財政預算案唔派錢捱轟，要由關愛基金補漏拾遺補鑊，搞到身兼關愛基金主席嘅勞福局長羅致光（CK）好忙，難得CK忙中有行程，噚日到訪在職家庭及學生資助事務處轄下位於觀塘嘅在職家庭津貼辦事處，了解下月1日實施經改善嘅在職家庭津貼計劃。<br>CK聽咗辦事處人員簡介計劃嘅準備工作，獲悉辦事處至今委託咗非政府機構逾70個服務單位，包括服務少數族裔團體嘅單位接觸新申請人，並喺下月1日至12月31日支援佢哋填寫申請表。原來辦事處會喺3至4月期間舉行約60場社區簡介會，介紹計劃嘅改善措施同申請安排，有啲簡介會仲設有印尼語、印地語、尼泊爾語、旁遮普語、菲律賓他加祿語、泰語及烏爾都語七種語言嘅即時傳譯，協助少數族裔了解計劃。</p></body></html>