<html><header><meta charset="utf-8"><title>疫後明確訂立「校本決定」</title></header><body><h1>疫後明確訂立「校本決定」</h1><p>【本報訊】港府停課決定嘆慢板被轟，隨着肺炎個案進一步在學校擴散，已有百多間學校通知教統局自行暫停上課，主要為沙士重災區的馬鞍山和沙田區學校。直至民意和輿論壓力下，全港於3月29日起停課。有議員認為經沙士一役後，「校本決定」制度才明確訂立起來，每當遇上危急狀況，辦學團體有自主權就情形作決定。<br>翻查資料，宣佈停課的學校以馬鞍山和沙田區佔最多，亦包括黃大仙、九龍城及港島東等4個地區，自行停課學校約佔全港學校數目5%。立法會教育界議員葉建源指，李國章當年以嚴厲態度不准學校停課，又批評自行停課學校決策不當，「佢個講法係，有咩事嘅話自己停課嘅學校要負起全責」。停課爭議令教統局和部份學校關係緊張。</p><p>扭轉「生病上學是勤力」觀念
</p><p>但他指經沙士一役後，校本決定制度才明確訂立起來，辦學團體日後每當遇到緊急狀況時，可以先做決定，再向當局交代。沙士亦扭轉了教師們的一些傳統觀念，「以前覺得如果學生病咗仲返學係勤力，𠵱家就寧願佢留喺屋企休息」。<br>疫情稍穩後全港復課，但班房內一人一口罩的場面，令教與學之間倍感疏離，「大家都唔知對方真面目係咩，睇唔到表情亦唔知學生反應係點，明唔明教緊咩」，班房缺少了生氣。<br>沙士對葉建源而言，更有過一段驚險的小插曲。時任教育學院教育管理及專業支援系講師的他，應教統局要求帶領70多名校長到廣州的學校考察，「當時都唔知道（廣東省）係沙士源頭，𠵱家諗番起係好好彩」。他憶述廣州市面相當平靜，無人戴口罩、學校亦如常運作，「係有校長接到香港電話，我哋先知原來香港出咗咁大件事」，盡顯兩地資訊透明度差距。<br>■記者梁銘恩</p></body></html>