<html><header><meta charset="utf-8"><title>林奕匡要外母頂酒</title></header><body><h1>林奕匡要外母頂酒</h1><p>林奕匡與李靄璣（Rikko）前晚在W酒店舉辦婚宴，一對新人於接近散席時受訪，林奕匡說：「好盡興、好開心，好期待之後嘅party time，會有台上表演，伴郎馮允謙同伴娘鄧佩儀會合唱一首歌。」Rikko則說：「我自己演出嗰part，都係三日前先諗，相信感覺會好sweet，我知佢（林奕匡）會唱歌畀surprise我。」見二人沒半點醉意，林奕匡笑說：「外母大人幫手頂酒。」新娘又指拋花球時多蝦碌：「第一次拋太大力，拋咗上燈，第二次又拋over咗，最後由一位行去執番個花球嘅姊妹得到。」<br>此外，王灝兒（JW）和男友Tarzan離開時，男友趁JW接受訪問時，急急腳離場，JW代護航：「佢好怕醜㗎！」<br>採訪：馬建華<br>攝影：葉君海</p></body></html>