<html><header><meta charset="utf-8"><title>校長：或減升旗免學生墮法網</title></header><body><h1>校長：或減升旗免學生墮法網</h1><p>【本報訊】《國歌法》即將殺到，任何人有意貶損、侮辱國歌將面臨刑責。有資深中學校長坦言，年輕人一般「越多規定越反感」，料個別學校在立法後寧減少升旗禮等奏唱國歌場合，免學生誤墮法網，「其實回歸後，學校一直好自發（升國旗奏國歌），但學校有時搞陸運會、開放日，都係公開活動，如果有人堅持報警（指學生侮辱國歌），學校會好為難」。</p><p>教局有建議特定日子升旗</p><p>有報道指出，本港《國歌法》將列明須把國歌教育納入中小學課程，但是具體操作待教育局研究。有教育界人士坦言，就算將教學要求寫入法例，學界總會有辦法見招拆招，「好似《基本法》課時咁，如果教育局係都要學校填表、要證明教咗國歌，學校一定做到㗎」，不過道理上應先收集學界意見，並且徵詢課程發展議會等教學專業團體。<br>教學要求不難達到，但是據悉學界頗為擔憂《國歌法》實施或會為學校添亂；事實上，教育局已經明文建議學校在特定日子舉行升旗禮，包括回歸紀念日、國慶、開放日及畢業禮等等，升旗時應該奏或唱國歌，不過並非硬性規定，即使不跟從亦沒有罰則，但是學界過往一直都頗為配合，資深校長坦言：「雖然唔會次次都搞隆重升旗禮，但係每年總會有一、兩次，會全校升旗唱國歌。」<br>據悉，自從人大常委將《國歌法》納入《基本法》附件三，引起校長私下議論紛紛。有資深校長表示，學界擔心一旦立法，將為現時自願的做法帶來反效果，「一旦立咗法、係刑事罪行，作為校長，難免擔心如果有一個、半個學生，唔理有心定無意做咗不當行為，如果有同學不滿、甚至返去向家長講，最嚴重甚至搞到報警，學校到時仲有冇空間做教育、輔導呢？」<br>■記者周　婷</p></body></html>