<html><header><meta charset="utf-8"><title>張天愛享受拍拖拒再嫁</title></header><body><h1>張天愛享受拍拖拒再嫁</h1><p>【閃耀人生女人心　張天愛系列之3　無悔結婚】張天愛曾有四段婚姻，首任丈夫是外籍髮型師Anthony，第二任丈夫是林青霞現任老公邢李㷧，第三段婚姻是資深大律師胡漢清，與及第四任丈夫羅素。問到可有一段婚姻是揀錯？她說：「四段婚姻都冇後悔，我嫁界佢哋，我好幸福！」<br></p><p>張天愛承認有拍拖，但即使再有人求婚，她都不會答應：「等如你book枱食飯，你可以唔出現，打電話cancel，但結婚係等如你食完飯唔埋單，咁好似食霸王飯咁。」她續說：「結婚其實唔係啱每一個人，21世紀喇，唔好咁傳統，要前衞啲，傳統唔係唔好，但唔可以乜嘢都係好傳統，要有一種先見，就係自知之明，我唔係行呢個路線。」<br>採訪：林妙萍<br>攝影：郭賢興</p></body></html>