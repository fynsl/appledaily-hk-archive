<html><header><meta charset="utf-8"><title>獅山再高，習帝近了 - 陳也</title></header><body><h1>獅山再高，習帝近了 - 陳也</h1><p>上得山多終遇虎？原來是豹貓掩眼法。<br>老虎，今晚打唔到，唔代表唔存在。苛政猛於虎，政府就係攔路虎，明明庫房水浸眼眉，再浸落去，寧願等金融暴風黑雨來襲，庫房千億，就像澳門的地下停車場，沒頂！別說車，連人，渣都無剩！政府唔益普通人，唔share高地價經濟成果，所謂補漏，就是叫人等浸了七日的停車場自己乾水，政府袖手旁觀。大型抽水機呢？拎去幫N無咁話。邊位算係N無呢？羅范打骰的科技園大喇喇擸過百億落袋，肯定是林鄭2.0新管治下的N超無！水深火熱最需要政府五百億改善服務的公營醫院，跟創新科技那班專業吹水才俊撈亂了骨頭。林鄭眉開眼笑，點了後者的燈，大紅燈籠高高掛的科技園帝庭，等住習總御駕親征，五百億，做N張龍床擠爆整個科技園都得，連走廊都擺床！習總身軟命硬，修憲通過N次續集都是自己做主角。自封科技優才菁英的，跪係床尾，一定等得到習握手那一天。<br>瑞犬高官注意，習總屬蛇，集虎頭蛇尾龍顏於一身的皇帝，獅山再高，也不遠了。</p></body></html>