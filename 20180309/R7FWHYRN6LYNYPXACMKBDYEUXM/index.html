<html><header><meta charset="utf-8"><title>報販：賣咗咁多年好唔捨得</title></header><body><h1>報販：賣咗咁多年好唔捨得</h1><p>【本報訊】《壹週刊》下周出版最後一期「實體版」，女報販「靚姐」昨稱不捨得，亦覺得不意外，「雜誌越嚟越薄，我最近都覺可能差唔多（結束）」。<br>「靚姐」指近年雜誌銷量下跌，只餘上年紀的客人會購買，「冇後生仔買雜誌，個個用智能電話睇新聞」。她指雜誌銷量差，一晚可能賣不到10本，旺角地區競爭激烈，報販更要減價1元出售。<br>「靚姐」指，兒子讀小學時《壹週刊》已出版，現時兒子已經30多歲，其間見證雜誌變化，「變化係越嚟越靜、越嚟越冇人買，啲書越嚟越薄」。<br></p><p>雜誌需減價1元促銷
</p><p>她指大部份人上網看新聞，雜誌慢慢變得多餘，「好唔捨得囉，你賣咗咁多年，對慣咗咁多年嗰本書，你會感覺唉又執啦」。<br>時代變化，賣雜誌再非報販主要收入，現時旺角報攤的《壹週刊》一如其他雜誌要減價1元，售價19元，報販每賣一本只賺2至3元。「靚姐」指現時的打火機、紙巾、馬經銷量更好，「你賣雜誌死梗！我冇睇雜誌好耐，我自己都係上網睇」。<br>對於《壹週刊》轉攻網上版，她認為前景難料。亦有報販指，轉型是順應潮流，但未必賺錢。<br>■記者潘柏林</p></body></html>