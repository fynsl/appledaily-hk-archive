<html><header><meta charset="utf-8"><title>陳倩揚公佈陀小公主</title></header><body><h1>陳倩揚公佈陀小公主</h1><p>郭羨妮昨日和陳倩揚及唐文龍到灣仔出席有線電視和福斯傳媒（Fox）活動，Fox將有14條頻道在有線電視平台播放，包括投資港劇、美劇及飲食節目。陳倩揚陀B五個月，昨日公佈腹中胎兒是女兒，現時用心迎接7月中預產期，已育有兩子的她對生育抱「never say never」心態。<br>郭羨妮羨慕好友可以不停造人，並摸摸倩揚肚皮沾旺氣，她向來想追B但未成功，她說：「都順其自然，但老公成日唔喺香港，如果我唔去內地搵佢要7、8月先返嚟，唔通自己生蛋？考慮帶埋阿女返去搵老公。前幾年都有同老公夾吓時間，但都唔成功。」陳倩揚即提議郭羨妮針灸保養子宮及製造驚喜給老公。<br>採訪：卓寶花<br>攝影：陳慧安</p></body></html>