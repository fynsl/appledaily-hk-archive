<html><header><meta charset="utf-8"><title>【馮仁昭四圍超】Aka自責唔識禮節</title></header><body><h1>【馮仁昭四圍超】Aka自責唔識禮節</h1><p>林奕匡同老婆李靄璣大前晚喺W酒店補擺喜酒，Super Girls成員Aka着白色喱士裙到賀，被網友插爆犯婚禮禁忌冇禮貌，Aka前晚喺電話解釋：「我覺得好抱歉，我好想着得端莊啲，冇諗過禮節細節問題，今次我係好大意同疏忽，都有即刻同新娘講對唔住。」林奕匡話冇怪過Aka，見到咁多人留言批評佢，戥佢慘慘豬。<br>撰文：馮仁昭</p></body></html>