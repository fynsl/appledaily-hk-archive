<html><header><meta charset="utf-8"><title>【2D】飛腳　櫻花　勝利船爭做關西一哥</title></header><body><h1>【2D】飛腳　櫻花　勝利船爭做關西一哥</h1><p>去日本旅行除咗東京，關西都係熱門地方。關西機場，去開京阪神都要飛呢到架嘛！當然J-League入面，阪神亦有出名代表球隊，就係神戶勝利船、大阪飛腳同櫻花。<br><br>大阪飛腳嘅吉祥物大阪小子，外型同超音鼠有幾分相似。不過大阪小子唔使起飛腳，都可以令飛腳兩奪日聯冠軍，最威梗係14年升班封王。但上季表現麻麻，只係排名第10。飛腳上季就算主場上半場，和對手也分不到高下，有71%開「半場和」。<br><br>大阪櫻花就有池田愛惠里做應援團隊長，有呢位靚女打氣，上季升班櫻花成績唔錯，拎到季軍。有日聯次席射手杉本健勇，同埋踢過西維爾的清武弘嗣，上季櫻花主場勝率71%，係主場王。<br><br>神戶除咗出名靚和牛，有勝利船，唔怕搭沉船。上季加盟嘅普多斯基，今季會做隊長。上季他們讓波盤路唔錯，贏盤率有80%，其中作客讓波四次都贏晒㗎。</p></body></html>