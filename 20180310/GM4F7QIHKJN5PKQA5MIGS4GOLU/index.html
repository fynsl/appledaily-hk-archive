<html><header><meta charset="utf-8"><title>隔牆有片：大圍屋苑猴出沒　窗口𥄫嘢</title></header><body><h1>隔牆有片：<br>大圍屋苑猴出沒　窗口𥄫嘢</h1><p>美猴王向來畀人感覺調皮又活潑，除咗成群結黨嘅習性，住喺馬騮山等地區嘅馬騮又經常同行山客接觸，培養出唔怕人嘅性格，正係因為唔怕人搞到唔少人巧京京。有網民近日就拍到，馬騮聯群結隊沿大廈牆身水管、冷氣機底花槽隨意攀爬，仲要喺逐家逐戶嘅窗外「偷窺」，拍片者都大叫「好驚呀」。<br>據網民留言同記者明查暗訪，馬騮出沒嘅位置應該係大圍美松苑，早前已經有網民影到馬騮爬入屋企廚房「偷食」㗎喇。呢個屋苑鄰近城門隧道公路，亦有山路沿穀寮而行，一直至金山郊野公園，兩處相距最近唔到5公里，難怪成為佢哋出沒嘅熱門地方。<br>其實大圍區居民一直投訴有「猴」患，但至今都冇乜方法解決，有網民就獻計，話只要同大陸人講呢度有馬騮，「佢哋自然會被人食晒」，聽完係咪，笑中有淚？</p></body></html>