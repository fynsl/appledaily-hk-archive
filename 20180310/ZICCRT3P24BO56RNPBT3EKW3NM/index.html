<html><header><meta charset="utf-8"><title>【撑女司機】車廠賀婦女節　波子新片招牌熄燈變She</title></header><body><h1>【撑女司機】車廠賀婦女節　波子新片招牌熄燈變She</h1><p>3月8日係國際婦女節，咁有時差嘛，所以啱啱先睇到歐洲各大廠為女士們拍的影片。汽車業以男性工作者為多，那要怎樣祝賀婦女節？保時捷(Porsche)、平治(Mercedes-Benz)、寶馬(BMW)、McLaren，以至日產(Nissan)都各有不同方法，當中保時捷最簡單易明，就是將車廠的PORSCHE招牌熄幾粒字，變成「SHE」，咁......幾時可以見到「HE」？</p><p>多條影片中，寶馬應該比較落本，因為請來美國女星Juliette Lewis加部i8拍了一條片，話你知女司機有幾恐怖......我意思係幾得人驚......唔係，我真正意思係幾咁有力量。再來平治就用化妝技巧，展現不同國家的女性美；McLaren則為車廠上下女職員做了訪問；最後輪到日本，找來在車廠工作的女職員，講講關於駕駛的夢想，還有員工可以跟巴西車手Helena Deyama揸番一轉。</p><p>影片 <br>Porsche  https://youtu.be/k-RhsCd1Hcg <br>BMW  https://youtu.be/7MIyT0iZb-o <br>Mercedes-Benz  https://youtu.be/9JgA0CGVsq0 <br>McLaren  https://youtu.be/K5sXlufWUcI <br>Nissan  https://youtu.be/Sr439kscNUY <br><br>文：Michael<br></p></body></html>