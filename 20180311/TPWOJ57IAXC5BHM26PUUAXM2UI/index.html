<html><header><meta charset="utf-8"><title>反叛時期母女兩年冇對話杜麗莎囡囡：想養番媽咪</title></header><body><h1>反叛時期母女兩年冇對話<br>杜麗莎囡囡：想養番媽咪</h1><p>早前網上流傳王祖藍與杜麗莎女兒T.V.Carpio（梅天悅）的合唱片段，歌聲被驚為天人的T.V.遺傳了媽咪的天份，如今杜麗莎會為女兒感到驕傲，T.V.早前在觀塘接受訪問，憶述一次演出後，媽咪的反應：「當大家喺台上鞠躬謝幕，媽咪突然衝上台，喊住同觀眾講『She is my baby』。」</p><p>「同爸爸喺紐約住」</p><p>T.V.眼中的杜麗莎是一個嚴謹又認真的人，對女兒要求甚高，但年輕人總有反叛的時候，曾經和媽咪兩年沒對話：「我唔會駁嘴，但冇同佢一齊住，揀同爸爸喺紐約住。我媽咪嘅性格，你唔同意佢，就覺得你唔尊重佢。喺香港，個個會話因為媽咪我至有呢個機會，起碼喺美國所做係自己努力得嚟。」<br>工作時常遇上阻滯，T.V.坦言亦有氣餒時，曾想離開演藝界，最後都是靠媽咪的鼓勵，重拾信心。從小被灌輸做事要認真，T.V笑言曾經以為媽咪不想女兒快樂：「媽咪覺得喺美國做亞洲人，唔可以求其。成日話做人唔可以太舒服，唱歌、畫畫、語言任我做，但唔會畀好多機會我出去玩。」T.V.的願望是在港置業兼供養父母：「想養番媽咪，佢話以前住廣播道，14歲第一次買樓畀佢父母。點解我幫唔到媽咪買樓？佢話𠵱家時代唔同，但我係想賺多啲錢畀媽咪買樓。」<br>採訪：王連連<br>攝影：林賓尼<br>場地提供：Wave Music Studio</p></body></html>