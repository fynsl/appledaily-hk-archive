<html><header><meta charset="utf-8"><title>花絮：維迪：紅軍搵我先</title></header><body><h1>花絮：維迪：紅軍搵我先</h1><p>雙紅會前夕，《每日郵報》搵嚟前曼聯隊長尼曼查維迪做訪問，呢位鐵衞喺紅魔生涯鬥利記曾四次拎紅牌，係英超歷嚟鬥紅軍拎紅牌最多嘅，維迪話每次輸畀利記，前領隊費格遜都會特別嬲。佢仲話喺06年去紅魔前，其實紅軍搵佢先：「紅軍搵我時我哋喺車入面傾，我老婆幫手繙譯，我當時唔識英文有啲擔心，不過我冇拒絕紅軍，兩日後曼聯搵我，然後極速搞晒所有交易事宜，所以我就咁去咗曼聯。」</p></body></html>