<html><header><meta charset="utf-8"><title>【打吡有着落】人馬合作未輸過！郭能重掌佳駟帥印</title></header><body><h1>【打吡有着落】<br>人馬合作未輸過！郭能重掌佳駟帥印</h1><p>3月18日香港打吡的正選馬名單已揭盅，唔少參賽馬嘅騎師配搭都已名花有主。其中只算三線外籍騎師之沈拿，將首次參與香港打吡，喜獲告東尼馬房支持，策騎李嘉欣愛駒「陸寶」。<br><br>今屆大摩派出「3R戰隊」應戰，因為「喜裝寶」、「佳騰駒」同「火箭駒」嘅英文馬名，第一個字母都係R。<br><br>其中，「喜裝寶」配祈普敦外，洪祖杭家族嘅「佳騰駒」、「火箭駒」，主帥貝湯美會騎邊一隻，仍等大摩決定。 <br><br>綽號Ironman之郭能亦有着落，接手高伯新馬房嘅「大藤王」，人馬過去曾合作一次即勝未輸過，郭能亦已在剛周六（10日）早上重新過檔在草地拍跳一課。<br><br>「大籐王」上仗在香港經典盃用巴度，跑第九名負5.5馬位，似乎唔多夠實力染指打吡，但郭能坦言有得落場跑，至少有個機會先。<br><br>何況佢話「大籐王」操練表現極佳，正值大熟大勇，相信仍有進步空間，無論如何都會全力爭取最佳名次，事關此場不但第五名都有59.4萬獎金，甚至跑第六亦有36萬，當然要拼盡。</p></body></html>