<html><header><meta charset="utf-8"><title>隔牆有耳：號角喚神蹟　趙佩玉錯把玉娥當月娥 - 李八方</title></header><body><h1>隔牆有耳：<br>號角喚神蹟　<br>趙佩玉錯把玉娥當月娥 - 李八方</h1><p>唔以奇招拉票，八方唔相信，有太多人會知道新東有個候選人叫趙佩玉。有咩奇招咁巴閉？趙佩玉今朝唔喺所屬選區亮相，卻喺立法會門外祈禱。助選團仲帶同豎琴同號角，一邊彈奏一邊為佢拉票，趙佩玉話今日要以專注為重，所以會喺立法會門外留守至晚上9點。問到佢嘅對手陳玉娥早前喺電台節目指斥佢「講三級嘢」，借天父之名抹黑天父，趙認為自己冇抹黑天父，又指自己都好愛陳玉娥，重申唔會為自己辯駁，「公平會喺人心中」，仲祝福「陳月娥」，希望對方有機會信耶穌。<br>覺得好笑？咪住，佢之後亦嚟料，話參選至今經歷多次「神蹟」，包括有逾200人提名同有充足選舉經費等；被問及對選情是否樂觀，佢話「將一切交給上帝」，稱上帝會將最好嘅數字送畀她，相信自己會得勝。</p></body></html>