<html><header><meta charset="utf-8"><title>【梁家俊大熱報捷】五班賽真係咁水？一對降班馬輕鬆包Ｑ！</title></header><body><h1>【梁家俊大熱報捷】<br>五班賽真係咁水？一對降班馬輕鬆包Ｑ！</h1><p>第四班同第五班賽事，看來差距真係好大！這天（11日）沙田頭場五班1400米，便由一對四降五班之馬包辦15倍Ｑ。其中葉楚航馬房的「勁飛寶寶」配梁家俊大熱取得服役首捷，單Win及組合獨贏A1分別派38.5及30元。<br><br>4歲新西蘭自購新馬「勁飛寶寶」之前9戰只得一亞，表現平平，但今仗初落五班，即成3.8倍大熱門，結果梁家俊亦沒有令幕後失望。<br><br>「勁飛寶寶」從5檔起步後，沿途居四五位左右，直路家俊毋須太大力催策，此駒已如箭般飆上，火速彈甩對手，最終輕取亞軍、亦是初跑五班賽之排位後補出馬「珍珠旺」1.5馬位，「勁飛寶寶」打開服役勝門，繼季初「可愛寶」後，葉楚航、梁家俊今季第二次合作取勝。<br><br>頭場第二至四名順序為「珍珠旺」、「當旺財」及「駕迅」，四重彩派23,849元。</p></body></html>