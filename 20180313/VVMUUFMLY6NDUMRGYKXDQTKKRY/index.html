<html><header><meta charset="utf-8"><title>中環在線：永隆打狗棒法炒滙 - 李華華</title></header><body><h1>中環在線：<br>永隆打狗棒法炒滙 - 李華華</h1><p>時代唔同咗，賓架今時今日講投資展望，唔可以再咁悶蛋。永隆銀行司庫蕭啟洪（Terry）上星期三搞咗個投資講座，就加咗啲武俠元素，叫投資者靈活運用《射雕英雄傳》入面打狗棒法兩招「死拉狗尾」與「幼犬戲球」，去捕捉外滙投資機會。<br><br>打狗棒法係丐幫代代相傳嘅武功之一，亦係《射雕英雄傳》入面洪七公嘅招式。Terry話，今年投資者要靈活用打狗棒法入面「纏字訣」嘅「死拉狗尾」，即係牛市入面發掘到優質嘅投資產品後，要「長揸」唔放。<br><br>當遇上波動市時，Terry就話可以用「轉字訣」嘅「幼犬戲球」，即係喺適當時候考慮「下車」，再擇時機「上車」，又或者投資對沖產品分散風險。Terry呢個武俠小說講外滙方式，在場嘅client聽完都識笑，真係唔小心透露咗年紀喎。</p></body></html>