<html><header><meta charset="utf-8"><title>駐紮北京壯大基金張天愛灌輸孤兒文化修養</title></header><body><h1>駐紮北京壯大基金<br>張天愛灌輸孤兒文化修養</h1><p>【閃耀人生女人心　張天愛系列之6照顧貧童】張天愛現時長居北京，她的天愛基金主力幫助內地貧困孤兒，照顧三餐之餘，更會培育小孩的藝術才能。她亦不時舉行義賣義演，甚至拍真人騷籌款，每天僅睡五、六小時，但仍樂此不疲，至今已助養過百名小孩。</p><p>希望有一技之能</p><p>張天愛說：「好多細路好有藝術潛力，但冇錢學嘢，希望佢哋由青蛙變王子，有個舞台夢，就算跳唔到舞，都可以做評論家、管理學校、做燈光設計、舞台編舞，好多嘢做。帶個dream畀佢哋，唔好喺街上學壞，希望有條生路。」<br>為培育貧困兒童，天愛基金旗下一個名為「太陽村」的項目會供養雙親離世或入獄的孤兒，張天愛說：「中國太大，災難後冇人管嘅小朋友太多，社會問題亦好多。有個三胞胎男生，媽咪殺咗個爸爸要坐監，我哋前排收到消息，媽媽喺獄中過世。佢哋呢類小朋友，喺社會係企唔到起身。我哋希望佢哋有一技之能，畀嘢佢學。」<br>需要幫的小朋友數之不盡，張天愛想盡辦法為基金籌款，她說：「我終極願望係可以起間屋、一間學校，一個表演場地，由佢哋自己營運，做小老闆。一孩政策剛開放，但好多內地小朋友冇父母，我好想帶大呢啲小朋友，等佢哋有文化、有修養。」</p><p>識志同道合男友</p><p>天愛基金開拓了12年，除了太陽村，還有一個名為「牧雲社」的藝術組織，男友因此而來：「我有拍拖，但唔使成日見，係志同道合。」<br>採訪：林妙萍</p></body></html>