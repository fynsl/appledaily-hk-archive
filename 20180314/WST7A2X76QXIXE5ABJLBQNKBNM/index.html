<html><header><meta charset="utf-8"><title>深水埗居民：根本唔識姚</title></header><body><h1>深水埗居民：根本唔識姚</h1><p>【本報訊】姚松炎今次敗選的「死因」眾說紛紜，在泛民跌票較多的深水埗區，居民直言不太認識姚，認為他忽略基層巿民；有居民則指出，過往雖然支持民協，但是今次補選沒有「過票」給姚松炎，原因是不認同民協佔中的立場，亦不同意民協參與拉布，即使是民協「自己人」出選，都不會投下信任一票。</p><p>「佢疏忽咗屋邨選民」
</p><p>與2016年選舉比較，民主派得票率減幅最大的大坑西，本身是民協「重鎮」。大坑西居民李女士表示自己在今次補選有投票，奈何不少公公婆婆並不認識姚松炎；她又指若果換成是民協馮檢基參選，撐他的選民相信會更多，「居民都識得佢（馮檢基），最重要係佢為居民服務」。<br>居於大坑東47年的何先生則未有透露投票意向，但對今次選舉結果感滿意，「姚松炎都唔係扎根大坑東，居民根本唔識佢，就算係馮檢基，以前選過咁多次，都係會輸，證明係時候改變」。<br>有居民指出，過去不少該區的居民認同民協馮檢基及譚國僑服務市民的理念，但是自從發生佔中及拉布之後，便不認同民協的做法，因此這次姚松炎代表民主派出選亦不會支持他。<br>大坑西邨退休公務員朱先生投票支持姚松炎，認為姚的主要死因是他只顧中產及知識分子，沒有好好落區，「一人一票選舉，基層市民同長者都好重要，佢疏忽咗屋邨選民，相反當選嘅建制派鄭泳舜係深水埗區議員，着數在知名度大過姚松炎」。<br>■記者林社炳</p></body></html>