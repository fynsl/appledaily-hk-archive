<html><header><meta charset="utf-8"><title>延長20至40歲不老狀態張天愛奉行流質飲食</title></header><body><h1>延長20至40歲不老狀態<br>張天愛奉行流質飲食</h1><p>【閃耀人生女人心　張天愛系列之7　保養有道】張天愛的身形、妝扮多年不變，現年58歲的她好像擁有不老之身。說到養生，張天愛指自己的不老秘訣，是要追20至40歲的人生高峯期。她表示：「𠵱家70歲變咗new 50，50歲係new 30，我爸爸呢，95歲，佢好似70幾歲。你問我點樣去延長人生嘅生命力、去追人生嘅高峯期，我希望我做到20至40歲嘅高峯期，一直延長，唔好老，呢個心態係我嘅秘訣。」而且她依然會積極人生，計劃多多。</p><p>永不食糖</p><p>飲食對養生是非常重要，張天愛奉行以流質食物為主的Liquid Diet，周六日更只飲清水，她說：「朝早飲豆奶，中午飲湯，下午就任飲好多果汁，夜晚各種菜湯、豆湯、魚湯不同各類型嘅湯，永遠唔食糖。固體呢，我將一餐分做一日12次，早上飲豆奶時，會加蛋白；中午就加蘋果或者芝士、或者少少沙律。夜晚就少少肉，咁你就唔會有肚脹問題。」</p><p>每天跳舞</p><p>作為舞蹈家，張天愛每日都保持跳舞，每日下午4至8時教小孩跳舞，體重由過去40年保持在103至110磅之間，7磅之間上落，因為深信好身體，有健康，才可以繼續去做愛做的事，她笑言：「身體就係我哋屋企，人生去買保險，死咗先畀錢你，病咗先賠錢，太遲了！」<br>問張天愛知否內地有位新晉姐仔也叫張天愛，她是憑內地網劇《太子妃升職記》人氣急升，她說：「冇見過，有人叫我哋一齊做talk show。佢個名好似係五六年前改嘅，覺得好驕傲有人用我個名。佢個樣好甜，好靚，仲有人問我最近係咪整咗容，佢得二十幾歲咋，我都好榮幸，佢好紅，希望佢好好啦。」<br>採訪：林妙萍<br>攝影：郭賢興</p></body></html>