<html><header><meta charset="utf-8"><title>七級偽術：「阿客」的反思 - 彭瑪莉</title></header><body><h1>七級偽術：「阿客」的反思 - 彭瑪莉</h1><p>社交媒體上，常見自稱公關仔、公關妹之類admin，巨細無遺形容「阿客」點樣點樣低B、無理兼無能，好似client side無個好人，無忽好肉， 或者咁，做為「阿客」嘅你，要唔要反省下？<br><br>其中一個令agency常常不滿的是 ，有些mean爆兼卸膊的client，有福唔同享，有難要同當，campaign成功是他策略成功、領導有方，失敗了就永遠是agency無料、辦事不力，一個唔該就把責任推得乾乾淨淨，最多下次搵過另一間作為向管理層交代。這種客戶，長遠來說難以建立穩定可靠、肯幫你賣力的外援班底，是否好事，你諗你。真的當 agency係partner，就該認認真真同人一起分析死因，一起改進，共享成果。<br><br>有時， 同一組外援，別家公司用，就發熱發光，你用，就強差人意。其中一樣令agency難以發揮的，是因為太遲介入。不是說公關角度大晒，但早啲考慮埋，效果肯定更彰顯。小如為活動擇日有乜宜忌（有冇撞同類活動？有冇撞政經大事？），大如炒工運領袖的部署、敏感議題的風險評估等等。但個人經驗是阿客總有阿客嘅難言之隱，次次都 last minute至搵外援，不管之前你已苦口婆心講咗幾多回。<br><br>總之，信任和尊重都係要雙方面的，好多client因為經年洗腦，對自己的品牌訊息信到十足十，越講越不能自拔，渾然不覺說出來人家一千個問號，如果這時你的agency敢於挑戰你，你應該感謝對方一萬次，而不是以堅離地姿態死撐，坦白說，唔係認真對待你，誰有興趣當醜人？<br><br>彭瑪莉</p></body></html>