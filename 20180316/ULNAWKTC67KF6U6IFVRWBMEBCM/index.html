<html><header><meta charset="utf-8"><title>中環在線：滙豐PayMe有新玩法 - 李華華</title></header><body><h1>中環在線：滙豐PayMe有新玩法 - 李華華</h1><p>滙豐PayMe推出一年，都算係幾多人用嘅電子錢包，不過暫時淨係可以P2P，唔可以好似Wechat咁喺舖頭消費畀錢。<br><br>噚日PayMe拎咗「金融科技大獎」同「金融科技（新興解決方案及金融科技安全）金獎」，滙豐香港零售銀行及財富管理業務電子支付主管Greg Chapman就順便透露，今年PayMe會新增三大功能，包括推出商用版。<br><br>Greg話，PayMe推出以來無論客戶數目、交易量增長都較預期快，有唔少商戶已經表明有興趣合作，而且滙豐目標係連接各類型商戶，無論小店定大品牌，都係佢哋合作對象咁話。<br><br>PayMe目前主要係用信用卡增值，Greg就話，今年內會引入銀行戶口增值，而且社交功能都會提升。如果用戶開放轉賬紀錄，其他人就可以係於該筆轉賬上留言同讚好。<br><br>李華華</p></body></html>