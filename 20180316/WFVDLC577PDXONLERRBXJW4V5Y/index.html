<html><header><meta charset="utf-8"><title>中環在線：東瀛遊「拉麵指數」妙論日圓升值 - 李華華</title></header><body><h1>中環在線：東瀛遊「拉麵指數」妙論日圓升值 - 李華華</h1><p>舊年港人到日本由180萬人次，升到超過220萬，可想而知大家有幾咁愛日本。近排日圓升咗唔少，華華身邊朋友都牙痛咁聲。但係東瀛遊執行董事褟國全就話，收到好多傳媒問佢點睇日圓上升，佢就以「拉麵指數」嚟比喻。<br><br>咩係「拉麵指數」？褟國全就解釋，日本家陣800yen一碗拉麵，就算係8算，都係64蚊港紙，「你會唔會因為碗拉麵由60蚊變到64蚊而唔食?」佢解釋因為日本多年嚟幾乎無通脹，而且日圓由高位其實都回落唔少，「𠵱家幾乎打七折」。<br><br>佢指，好多專家都睇日圓持續會升，但佢就覺得去到100日圓兌港元7.8影響都唔大：「最多都係兌同樣金額嘅港紙，去到就使少啲。」佢就補充：「團費嘅話，機票錢唔受滙價影響，最大影響係房價，但好似一個8,000蚊嘅團都係加300蚊左右，唔會因為咁少咗人報團。」<br><br>李華華</p></body></html>