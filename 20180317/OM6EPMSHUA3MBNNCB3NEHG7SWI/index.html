<html><header><meta charset="utf-8"><title>【超人退休】超人金句全面睇　你又記得邊幾句？</title></header><body><h1>【超人退休】<br>超人金句全面睇　你又記得邊幾句？</h1><p>長和系四公司罕有定於周五公佈業績，全城估估吓主席李嘉誠是否宣佈退休，現在與大家重溫李嘉誠多年金句，有流傳至今時今日嘅勁hit爆bite，亦有當年今日仍值得回味的至理名言。</p><p>爆bite</p><p>「呢個地盤我啱啱去咗幾個鐘，我好少去嘅，我見到堆填區嗰邊，個綠色真係靚，心曠神怡！」（2009年中期業績，談日出康城）<br><br> <br><br>「黃台之瓜，何堪再摘」（2016年引用唐代「章懷太子」李賢的詩句，表達香港政局看法）<br><br> <br><br>「我由12歲full time，我差唔多工作咗超過100年」（2016年業績）<br><br> <br><br>「太細，個心都唔舒服」（2017年周年晚宴，談劏房）<br><br> <br><br>「民望緊要，同中央合作得好都好緊要！其實今日都唔知結果會點發生，但有個神話『女媧補天』...... 好多時都係人為㗎姐!（2017年業績，談選特首）<br><br> <br><br>「我愛香港，我愛自己國家，絕對唔會撤資」（2012年業績）<br><br> <br><br>「遲早有一日會爆，太多人做地產」（2017年周年晚宴）</p><p>至理名言</p><p>「不義而富且貴，於我如浮雲」（2001年引述論語，談財富看法）<br><br> <br><br>「如果驕傲嘅心一直都有的話，遲早一定撞板」（1998年《傑出華人系列》）<br><br> <br><br>「你睇嚟非常蝕抵嘅事，往往變成非常着數」（1998年《傑出華人系列》）<br><br> <br><br>「逆境嘅時候，你要問自己條件夠唔夠，我認為我夠，因為我勤力、節儉、有毅力、肯求知、肯建立一個信譽」（1998年《傑出華人系列》）<br><br> <br><br>「有錢你唔係一定快樂，唔係百分之一百，但世界好多事無錢你做唔到。」（2016年彭博訪問）<br><br> <br><br>「君子愛財取之有道，我亦用之有道」（2010年業績）<br><br> <br><br>「如果話李嘉誠有幾分鐘時間同你傾人生，究竟行邊條路，相信我charge你幾多錢，你都會願意同我傾偈」（2011年業績）</p><p>家庭篇</p><p>「Richard（李澤楷）已經40歲，就算係14歲，都好難過問。」（2006年中期業績）<br><br> <br><br>「剛才邊個問我結婚嘅事？其實係我personal嘅事情，冇理由要答覆你。或者有一日我change my mind……」（2006年業績記者會）</p><p>財富篇</p><p>「我唔重視呢個首富名稱，外國雜誌講我個人財產，至少有十年講少咗一半」（2013年業績）<br><br> <br><br>「話我係全球十大富豪，我內心真係冇乜波動」（2006年業績記者會）</p></body></html>