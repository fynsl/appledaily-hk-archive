<html><header><meta charset="utf-8"><title>星野源搬新屋入住結衣BB隔籬單位</title></header><body><h1>星野源搬新屋<br>入住結衣BB隔籬單位</h1><p>日本女星新垣結衣憑主演日劇《逃跑雖可恥但有用》榮封「國民老婆」，TBS電視台一直話會開拍續集延續熱潮，有指《逃恥2》會在今年開拍及播出，不過今期《女性Seven》就報導指，新垣結衣同《逃恥》拍檔星野源最近同一屋簷下，令二人再惹撻着緋聞。<br><br> <br><br>37歲嘅星野源拍完《逃恥》即成一線紅人，拍攝時佢更被指對結衣BB戲假情真，星野源曾在節目上被問到「有沒有真的喜歡上結衣？」星野源速答：「當然喜歡。」至於今次有報道踢爆星野源已經搬到結衣BB隔籬單位，引起網民猜測係咪發展地下情？<br><br> <br><br>記者訪問咗同幢大廈住戶話，呢區有唔少高級住宅大廈，竹內結子都係街坊，而星野源同新垣結衣其實住得超近，兩個單位只差幾秒就到。有工作人員爆料稱，星野源搬到新垣結衣寓所附近都係最近嘅事，唔少圈中人都覺得意外，不過有人就認為星野源搬屋，好有可能係為《逃恥2》作好準備，亦唔排除係電視台安排。</p></body></html>