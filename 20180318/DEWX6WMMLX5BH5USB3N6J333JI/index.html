<html><header><meta charset="utf-8"><title>齊撐最港電影頒獎典禮華仔港片吹雞　Stephy港女奪女演員獎</title></header><body><h1>齊撐最港電影頒獎典禮<br>華仔港片吹雞　Stephy港女奪女演員獎</h1><p>【最港電影大獎】港人撐港產片，《蘋果動新聞》今年首辦第一屆「最港電影大獎」，56歲的劉德華和34歲的鄧麗欣（Stephy）分別奪得最港男、女演員大獎，實至名歸。華仔屈指一算已入行36年，多年來熱誠不減，華仔說：「未來日子香港電影有乜用得着嘅，隨時搵我。」</p><p>由《蘋果動新聞》主辦的第一屆「最港電影大獎」頒獎典禮，昨日在太古城舉行，頒發六個獎項，資深電影人杜琪峯和吳君如做頒獎嘉賓。有份出席的劉德華憑《拆彈專家》奪得「最港男演員」，該片同時獲「我最喜愛港片」大獎，鄧麗欣則憑電影《空手道》摘下「最港女演員」大獎，新晉導演黃進憑《一念無明》贏得「最港導演」、「最港電影」及「評審團最港大獎」三個獎項。</p><p>「用得着隨時搵我」</p><p>君如公佈「我最喜愛港片」得主是《拆》片，由有份監製及主演該片的華仔代領，他上台即笑言：「大家都呼之欲出，真係好surprise，導演忙緊電影創作，恭喜佢，亦達到佢嘅目標。」君如跟華仔開玩笑：「你驚喜啲呀，你喊呀！」令華仔哭笑不得。華仔憑《拆》片被封「最港男演員」，他再講得獎感言：「君如都話自己拍咗30年，我電影加電視總共做咗36年，所有青春都喺晒度，我唔係講㗎，我真係做，未來日子香港電影有乜用得着嘅，隨時搵我。」<br>華仔表示非常支持首屆「最港電影大獎」：「我覺得應該多啲呢啲活動，提醒大家港產片係一直努力緊。同埋睇到今年港產片嘅票房都好好，相信市民都睇到。」賽果評分包括網民投票，華仔說：「其實頒獎嘅最大意義，係可以同睇嘅觀眾接觸，知道觀眾嘅期許，等我哋自己發酵吓，等我哋知道可以點樣做，真係好似拆彈咁，睇吓有乜炸彈要拆，要好果斷。」</p><p>考慮做導演編劇</p><p>連奪兩獎的華仔，實至名歸，問到是否增加對金像獎封帝信心？他笑說：「唔可以咁講嘅，始終呢個係觀眾投票，金像獎係有評審。」至於《拆》片可會拍第二集？他續說：「該死嘅角色都死晒，不過香港電影同名唔同故事嘅例子有好多，睇吓可唔可以做到一個系列咁，唔係一定要實質咁拆一個炸彈，情緒上嘅炸彈都可以。」<br>向來為香港電影貢獻不少的華仔，除斥資開拍電影外，還鼓勵創意工業，05年曾投資舉辦「亞洲新星導」，資助多名亞洲新晉導演實現電影夢，出心出力。問到會否繼續投資開戲？華仔說：「投資電影就好似一個習慣咁，總之有人嚟到我公司，傾得七七八八就去做。不過呢個真係令公司收入有壓力，我喺演員嗰度會賺番返嚟。」他表示會考慮做導演：「除咗導演之外，編劇我都喺度幫手。」另外，司儀問杜琪峯對「最港電影」有何感受？他說：「嚟得太遲喇，咁多人鍾意香港電影！」<br>採訪：曹家誠、盧妹<br>攝影：仇志德、陳慧安<br>場地提供：香港東隅</p></body></html>