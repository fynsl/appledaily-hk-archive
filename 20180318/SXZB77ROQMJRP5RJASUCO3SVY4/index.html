<html><header><meta charset="utf-8"><title>嘉玲艷壓亞洲電影大獎紅毯JM聞黎明做爸爸：唔敢打搞佢</title></header><body><h1>嘉玲艷壓亞洲電影大獎紅毯<br>JM聞黎明做爸爸：唔敢打搞佢</h1><p>【澳門直擊】<br>第十二屆「亞洲電影大獎頒獎禮」於昨晚假澳門威尼斯人劇場舉行，出席嘉賓有古天樂、劉嘉玲、劉偉強、毛舜筠、鄧麗欣（Stephy）和Janice Man（JM）、張艾嘉、杜琪峯、許鞍華、馮小剛、曾志偉、林心如、吳京、王祖藍和張晉等，當中以劉嘉玲的低胸及Stephy的大露背裝最為性感。</p><p>不太熟阿Wing</p><p>JM約傍晚6時許到場行紅地毯，當她被問到衣着為何如此密實？她笑言：「唔使年年都性感嘅，適當時候就會性感。」最近她會到內地拍時裝電視劇，她說：「會留三四個月，其實拍完《狂獸》之後都差唔多一年冇拍戲，因為暫時都未遇到適合嘅劇本。」問曾簽約黎明公司的她知否前老闆快做爸爸？她說：「噚日都有睇到呢一單新聞，但係我未搵佢，先唔恭喜佢住，亦都唔敢打搞佢，怕佢太忙。我同阿Wing係舊同事，不過佢負責李治廷嗰邊，所以我同佢唔係太熟。」<br>昨晚鄧麗欣聯同張晉一齊入場，兩人負責頒發最佳動作電影獎項，Stephy表示：「今次嚟頒動作戲，同動作戲扯上關係自己都覺得好有型，自己今年個形象都偏向『打女』，個感覺幾好。」</p><p>古天樂平常心</p><p>古天樂角逐影帝，昨晚他盛裝出席時，記者問他是否好緊張，他說：「冇喎，我都係噚晚先決定着乜衫嚟！」問他得獎後如何慶祝？他笑說：「得咗獎先講，其實唔會有乜特別慶祝，因聽日有嘢做。」<br>有傳《我的少女時代2》將開拍，王大陸昨晚出席頒獎禮被問到會否接演？他表示：「沒有，稍後我會再與陳玉珊導演合作，也是一部以少女為題材的電影。」<br>採訪、攝影：葉雪</p></body></html>