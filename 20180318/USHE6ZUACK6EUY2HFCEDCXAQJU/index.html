<html><header><meta charset="utf-8"><title>【旅遊籽】快閃北海道滑粉雪　臨走前大擦爆量海鮮</title></header><body><h1>【旅遊籽】快閃北海道滑粉雪　臨走前大擦爆量海鮮</h1><p>【旅遊籽：浪迹遊蹤】<br>北海道馳名的又豈止粉雪，一年四季的新鮮海產不輸雪景。今次記者去滑雪的同時，還搜羅了4間就近札幌車站，份量十足的人氣海鮮餐廳，食齊龍蝦湯底拉麵、滿瀉的魚子丼飯、活蟹放題和函館直送海膽飯。</p><p>每日限20碗龍蝦拉麵</p><p>「海老秀」雖算是日本的連鎖拉麵店，但龍蝦拉麵則是札幌元祖店的獨門名物。巨大的龍蝦頭豎立在麵上，視覺效果超霸氣。龍蝦拉麵每日限售20碗，分別在早上11時及傍晚6時各推出10碗，售完即止，認真矜貴。湯底用上十多隻龍蝦頭去熬製，再加辛味噌調味，蝦味濃郁帶微辣。麵條彈牙掛汁，配搭蔬菜米紙卷同吃，剛好中和湯的濃味。重量級拉麵，定價卻非常平民，僅65港元就食到。記者星期六到訪竟不用排隊，絕對值得一試。<br><br>海老秀 狸小路二丁目店<br>札幌市中央區南2条西2丁目2金市館札幌ビル地下</p><p>超人氣滿瀉魚子丼</p><p>魚子在口腔一粒粒爆開，釋放鮮味，想起都垂涎三尺。札幌這間營業到凌晨的居酒屋，氣氛長期高漲，皆因每逢有客人點魚子丼，日本師傅都會捧着一大盤魚子，邊吶喊邊大勺大勺的舀到白飯上，直到客人叫停。魚子多得完全覆蓋白飯，甚至從碗邊漏出，只需184港元，保證能滿足到一眾「魚子控」。不過餐廳長期預約爆滿，建議出發前預早打電話訂座，不然就要等深宵時分才容易入座。<br><br>海味はちきょう<br>札幌市中央區南三条西3都ビル地下<br> https://www.hachikyo.com </p><p>食齊三種名蟹放題</p><p>北海道四大名蟹分別為鱈場蟹、松葉蟹、毛蟹和花咲蟹，這次推介的活蟹放題可一次過食勻前三款。「蝦蟹合戰」收費512港元，價錢不算便宜，但勝在90分鐘任點三種蟹。第一輪可先試味，看看哪種合心水，之後便可只選某一兩種加單。鱈場蟹肉身爽彈多汁；松葉蟹殼上見黑色一點點的「蟹蛭」，證明肥美新鮮；毛蟹肉碎但多膏，蟹膏金黃得來細滑，味道各有千秋。<br><br>蝦蟹合戰<br>札幌市中央區南4条西5F-45ビル12樓<br> http://www.ebikani.co.jp </p><p>無添加厚鋪海膽飯</p><p>平時食的海膽，大多會加入「明礬」保鮮，維持形狀不易融化。但北海道這間海膽餐廳是由函館北斗市的海膽加工公司經營，保證百分百無添加。80克的「海膽蓋飯」只需300港元，一瓣瓣的海膽分明，食落幼滑鮮甜。另一道「炙燒海膽」令海膽半溶更滑。<br><br>うにむらかみ（札幌店）<br>札幌市中央區北3条西4丁目日本生命札幌ビルB1F<br> http://www.uni-murakami.com </p><p>Travel Memo</p><p>機票：乘香港航空來往香港及札幌新千歲機場，機票連稅約3,730港元起，機程五個多小時<br>簽證：有效特區護照或BNO毋須簽證<br>匯率：100日圓兌7.36港元，文中價錢已折算成港元<br>交通：預早一周從旅遊平台Klook預訂北海道JR Pass，4日任搭1,490港元<br>行動數據：從Klook一併訂購Wi-Fi蛋，每日收費13港元，可同時連接五部裝置，交收均可在機場完成<br>鳴謝：The Pavilions、Klook（ http://www.klook.com） </p><p>記者：陳海利<br>攝影：周芝瑩<br>編輯：彭錦明</p></body></html>