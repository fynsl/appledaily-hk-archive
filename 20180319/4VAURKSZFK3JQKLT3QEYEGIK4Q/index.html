<html><header><meta charset="utf-8"><title>導演會頒獎　古仔24小時兩奪影帝毛舜筠後悔冇投票　被瓜分影后</title></header><body><h1>導演會頒獎　古仔24小時兩奪影帝<br>毛舜筠後悔冇投票　被瓜分影后</h1><p>古天樂、楊千嬅、劉偉強、張艾嘉及趙薇等，昨晚在尖沙嘴出席「香港電影導演會周年晚宴暨年度頒獎典禮」，表演嘉賓劉美君打頭陣唱《愛的根源》，歐陽靖則rap出香港電影故事。現場頒發八個獎項，結果古天樂繼前晚亞洲電影大獎後再下一城，憑《殺破狼．貪狼》奪得最佳男主角，令下月爭金像獎的呼聲更高。最佳女主角就鬧雙胞，分別是《黃金花》的毛舜筠及《空手道》的鄧麗欣。</p><p>彭秀慧奪新導演</p><p>最佳電影是許鞍華作品《明月幾時有》，張艾嘉執導的《相親相愛》得最佳導演，榮譽大獎就落在袁和平手上。已故資深音效大師曾景祥獲頒傑出專業貢獻獎，新晉導演是《29+1》的彭秀慧，最佳新演員是《藍天白雲》的梁雍婷。<br>出爐影后毛舜筠分享得獎感受時笑說：「我拎住張投票時，心諗冇理由投自己，所以丟咗張票。」繼而對鄧麗欣說若沒棄票，應由她一人封后：「一票就係一票，你明唔明呀？都好開心可以雙喜臨門。」鄧麗欣感動回應：「多謝你丟咗張票，每個獎對我嚟講都係幸運、祝福，我會繼續努力。」</p><p>古仔自稱有團火</p><p>影帝古天樂領獎後在台下受訪，他說：「24小時攞兩個獎，好開心、興奮。我內心有團火，希望大家支持香港電影。」問會否唱《今期流行》慶祝，他笑說：「講啲咁掃興嘅嘢！唔想搞到場面冷清，大家食到飽飽哋想嘔就唔係咁好啦！」<br>對於有傳千嬅不續約東亞，跟老公丁子高自組公司，千嬅大方承認：「只係轉咗方式做freelance，的確我老公係開公司簽我，唱片發行會係寰亞，但管理方面會由我老公公司負責。」並坦言離開是想有更多時間陪家人，笑指擔心跟老公合作有拗撬。此外，第13屆大阪亞洲電影節昨日閉幕，《春嬌救志明》獲觀眾選為最佳作品，千嬅開心謂：「呢個係非常好嘅結局，我都戥導演開心。」<br>採訪：盧妹<br>攝影：陳慧安</p></body></html>