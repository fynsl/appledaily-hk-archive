<html><header><meta charset="utf-8"><title>陳瀅：與天宇唔夾</title></header><body><h1>陳瀅：與天宇唔夾</h1><p>羅天宇與湯洛雯相戀四年，兩個月前低調分手，有指甩拖羅天宇火速搭上陳瀅。陳瀅昨早出席「第六屆揹水一戰」起步禮，她表示有四個朋友一同參加，問到緋聞男友羅天宇是否在其中？陳瀅即解釋：「唔好咁講，我哋本身都係朋友，唔係好鍾意俾人咁講。」對於有報道指羅天宇跟湯洛雯分手後轉冧陳瀅，陳瀅否認：「冇咁嘅事，可能我哋上年拍劇演情侶，先有位俾人寫。」陳瀅斬釘截鐵表示對羅天宇沒感覺，她強調自己是單身。</p><p>至於會否怕誤會而劃清界線，陳瀅說：「我哋三個都係朋友，我都係透過湯洛雯先至識羅天宇，無啦啦介入，我覺得好肉酸。」至於羅天宇是否她喜歡的類型，陳瀅笑言：「羅天宇係好乖嘅男仔，但佢比較慢，拍劇已經同佢夾唔到，但做朋友就OK，我反而欣賞小方，佢成日做善事，心地又好。」方力申獲悉後回應：「佢好識講嘢。」</p></body></html>