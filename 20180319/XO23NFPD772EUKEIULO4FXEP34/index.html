<html><header><meta charset="utf-8"><title>經濟客艙：為何香港再沒有超人</title></header><body><h1>經濟客艙：<br>為何香港再沒有超人</h1><p>成功人士創業奮鬥故事，大家可以從中學習，但每位成功者創造傳奇卻不可以複製。<br><br>全球近76億人口，約3,600萬人係百萬富翁，即每人也有200分之一嘅機會成為百萬富翁，即係相對中六合彩頭獎都係1,400萬之一嘅機會高。香港是全球富豪密度最高嘅城市，每10.96萬人中，就有一位是億萬富豪。香港往上流機會明明多的是，但2017年前喺電影出現過對白「點解我老豆唔係李嘉誠？」呢句說話到首富宣佈榮休了，大家依然充滿共鳴嘅，我諗我喺林日曦身上搵到答案。<br><br>或者您會認為不應把二人相提並論，一位白手興家，另一位則自諷為「loser」；一位過去20年買股票多過賣股票，另一位則為公司籌備上市卻表示從來冇買股票同唔熟金融經濟。兩位香港嘅成功人士，就連出生時間也相隔半世紀，但可以喺香港開創成就，兩位大人共通點就係如何打好場逆境波，環境越不順，更要奮鬥到底。被打擊、被否定、買唔到樓又或者唔中六合彩，最唔好又搬出「點解老豆唔係李嘉誠」來作為藉口。<br><br>超人退休印證一個時代結束，好多評論也提到香港「白手興家」奮鬥傳奇無法重現。今日或將來嘅香港，會唔會跟中國陷入同樣境地，唔需要好似美國咁有位現實夢想嘅科學發明家馬斯克出現，只要實現領導嘅中國夢，做到世界富豪工廠就得了。<br><br>FB： https://www.facebook.com/seeforcaptain/ </p></body></html>