<html><header><meta charset="utf-8"><title>隔牆有耳：狂轟董伯撈過界搞網媒 - 李八方</title></header><body><h1>隔牆有耳：<br>狂轟董伯撈過界搞網媒 - 李八方</h1><p>身兼星島新聞集團主席嘅何柱國上周四出席公開活動時突向前特首董建華發炮，鬧董生搞完智庫又搞網媒：「不如你買埋我份星島去做啦！」<br>政界對炒何炮打老董大感好奇，屬星島旗下嘅「巴士的報」翌日就為大家解謎。署名「小鯊」喺欄目以〈董伯伯亂搞網媒《香港頭條》 激嬲何柱國〉為題撰文，指老董旗下嘅團結香港基金開辦名叫《香港頭條》嘅網媒，「內容就四圍抄抄集集，有些是買的，有些是拿回來的，據知《香港頭條》創辦時，都想免費攞《星島日報》的內容，更聲稱如此可增加星島網的流量。」「小鯊」話呀，做網媒會同所有媒體競爭，而老董嘅團結香港基金平日又有好多新聞叫其他媒體去寫喎，怨氣已經好明顯，結尾一句就好緊要，「據說董伯這個撈過界辦媒體的行為，就搞到炒何很不高興，於是就忍不住向他發炮狂轟了。」</p></body></html>