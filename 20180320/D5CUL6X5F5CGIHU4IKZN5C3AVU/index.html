<html><header><meta charset="utf-8"><title>甜品屋人情味不敵租魔</title></header><body><h1>甜品屋人情味不敵租魔</h1><p>【本報訊】「我最快樂嘅時光都喺呢度渡過！」彩虹甜品屋在上水馬會道開業15年，負責人吳先生多年來每日現炒芝麻、即磨合桃，製作出一碗又一碗真材實料的糖水，成功吸引一班街坊、學生哥捧場，彼此更建立深厚感情。但人情味終敵不過「租魔」，業主大幅加租至10萬元，小店上周無奈結業。<br></p><p>「條街得番一間老舖」
</p><p>椰皇湯丸、芝麻糊、合桃糊等都是彩虹甜品屋的招牌貨，每碗糖水成本高、工序繁複，但價錢最平20多元有交易，成功吸引一班街坊、學生哥成為捧場客，「呢度好似區內聚腳點咁，一家大細、成班朋友想聚埋一齊就會話來Rainbow」。他更與客人打成一片，「我最快樂嘅時光都喺呢度渡過，過時過節班街坊都會來，大家感情好好」。<br>人情味終敵不過租魔，業主加租至10萬元，「咁多年都係做街坊生意，呢個租金真係做唔到落去」。他又稱，在馬會道經營逾10年的小店逐漸消失，「上水變晒，連我哋都走埋，呢條街得番一間舖係做超過10年」。<br>甜品店上周無奈結業，「好多街坊唔捨得，個個鬧我哋做乜唔做，我哋都話冇辦法，租貴之餘，又請唔到人」。他更透露，有藥房高價以每小時60、70元聘請員工，令小店難以請人。他早已擔心業主加租，去年在上水中心廣場開設分店，但店舖面積減少近半，「呢度最終都捱唔住要結業，希望一班街坊去分店支持，延續街坊情」。<br>■記者譚靜雯</p></body></html>