<html><header><meta charset="utf-8"><title>打吡日被搶風頭！雷神揀夜晚嚟個大反擊</title></header><body><h1>打吡日被搶風頭！<br>雷神揀夜晚嚟個大反擊</h1><p>打吡大賽名花有主，蔡約翰馬房的「平海福星」，由天下第一高手莫雅操刀，猶如飛將軍從天而降，力壓一眾四歲馬勇奪殊榮，而雷神莫雷拉執韁的「當家精選」只能跑獲11名，連獎金名次都冇，全日埋單計，在大賽日僅贏得一匹「人民武士」，唔多唔少令粉絲失望。<br><br>今朝（19日）早上，見莫雷拉積極課馬，首先策第三場「一支梅」與伴跳馬拍跳考驗800米，其後分別替第四場「金碧輝煌」及第八場「育馬妙星」兩匹賽程馬，各自單試800米。<br><br>近期，鮮見此位大師傅在最後試跑朝替出賽馬進行快跳，過程一絲不拘， 莫非知恥近乎勇，在周三（21日）谷中夜戰嚟個大反擊？</p></body></html>