<html><header><meta charset="utf-8"><title>黎明08年被爆美國秘婚前妻樂基兒去年再婚</title></header><body><h1>黎明08年被爆美國秘婚<br>前妻樂基兒去年再婚</h1><p>出道多年嘅黎明(Leon)，緋聞女友無數，好似周海媚、李嘉欣、舒淇同金喜善等，都係佢嘅緋聞女友，自從Leon遇上「她」後，緋聞從此就遠離，「她」就是樂基兒。<br><br>00年6月，Leon同樂基兒喺和記廣告中結緣，當時個廣告仲由Leon執導，親自挑選樂基兒做主角，近水樓台先得月係金科玉律。<br><br>05年12月樂基兒與黎明傳出緋聞，樂基兒明知傳媒追訪，仍公然踩入黎明樂活道樂景園豪宅留宿，還買生日氣球為男友賀39歲生日。1個月後，黎明出動Mini Cooper新車接載樂基兒到中環蒲吧劈酒，之後再齊齊返男方寓所再續溫馨。<br>06年2月， 愛得癡纏嘅Leon同樂基兒，更遠赴印尼峇里度假，被周刊直擊喺的士高內有激情動作，卿卿我我。同年5月有傳樂基兒背Leon偷食而鬧分手，但就有報道指佢哋喺日本六本木甜蜜約會，粉碎分手傳聞。翌年2月嘅情人節，有周刊就影到佢哋去咗北海道拍拖，喺漫天風雪中行到邊攬到邊，儼如連體嬰。<br><br>09年，被《蘋果》踢爆早於08年3月，Leon同樂基兒已喺美國秘密結婚，然而至12年10月，佢哋終透過經理人公司發聲明宣佈離婚，為四年婚姻劃上句號。<br><br>去年8月，樂基兒喺美國加州同拍拖兩年嘅商人男友Ian結婚，當時佢仲話婚後不設防，隨時準備做媽媽。</p></body></html>