<html><header><meta charset="utf-8"><title>隔牆有耳：政界四大瀟灑哥夾擊水着哪吒 - 李八方</title></header><body><h1>隔牆有耳：政界四大瀟灑哥<br>夾擊水着哪吒 - 李八方</h1><p>最近網上瘋傳喺新東補選得票大躍進嘅西貢區議員方國珊青春照，其後《100毛》又推出「政界女神」對比圖，講番政壇女將踏入政壇前後嘅分別，估唔到呢幅圖，令田北辰好有感觸，佢喺facebook出po話：「哪吒青春照你就見得多，政界俊男你又認得幾多個？」</p><p>然後話不敢苟同《100毛》所講嘅「政治催人老，青春好快冇」，繼而指「我哋」呢班服務香港多年嘅「政界男神」，不單冇被歲月磨蝕，反而仲好似陳年佳釀，越黎越有魅力，仲話呢個回合，似乎男子組贏一截喎。<br>帖文附圖叫大家「猜猜我是誰」，四張那些年「政界男神」，大家又估唔估到係邊幾位？八方相信都幾易估，但點解那些年嘅政界男神，個個都係四眼仔？莫非少年時讀書好勤力所致？</p><p>1 曾鈺成　2 田北辰　3 李鵬飛　4 田北俊</p></body></html>