<html><header><meta charset="utf-8"><title>中環在線：耀才無借錢畀員工抽毛記　原因係…… - 李華華</title></header><body><h1>中環在線：耀才無借錢畀員工抽毛記　原因係…… - 李華華</h1><p>唔覺唔覺，毛記（1716）孖展已經截咗飛喇，超購成3,000幾倍。華華突然諗起之前幾隻熱門新股閱文（772）、易鑫（2858）、希瑪（3309）招股時，耀才證券（1428）都會免按金借錢畀員工抽新股，但點解今次毛記招股咁旺反而冇呢?<br><br>華華問過耀才證券行政總裁許繹彬，佢就話，其實都冇乜特別原因嘅，純粹係佢哋行傾向喺大型新股先搞免按金借錢，因為呢啲股份入場費通常比較高，而搞免按金借錢就可以幫輕吓員工嘅抽股成本、鼓勵佢哋抽多啲。許繹彬補充，今次毛記集資額唔算大，相信唔使公司點樣幫手，啲員工都自己識做。<br><br>市場正期待緊小米、陸金所、平安好醫生等知名企業嚟香港上市，許繹彬話，到時公司應該會再搞免按金借錢畀員工抽呢類型股份。<br><br>李華華</p></body></html>