<html><header><meta charset="utf-8"><title>混血翔仔勁吸姐姐fans逾10公司招手爭簽約</title></header><body><h1>混血翔仔勁吸姐姐fans<br>逾10公司招手爭簽約</h1><p>年僅11歲嘅混血少年Alex(又名「翔」)，近年忽然成網絡紅人，自2016年底開Instagram至今，已有超過14萬follower，尤其當人氣女星桐谷美玲上節目自爆係佢粉絲後，令到翔仔即備受注目，桐谷美玲仲話平時放假都會睇翔仔嘅IG治癒一下，上年開始已有超過10間公司向佢招手，結果由松嶋菜菜子所屬嘅seventh avenue事務所，據講話係seventh avenue社長親自飛往美國靠誠意打動才斟得翔仔簽約成旗下藝人。<br><br>擁有德國及日本血統嘅翔仔居於美國洛杉磯，昨日宣佈入行發展，仲會以模特兒姿態參與本月31日假横濱舉行嘅「TOKYO GIRL COLLECTION 2018 SPRING/SUMMER」，到時盛會安排山田優、土屋Anna、櫸坂46、美國青春索模Celine Farach等出席，登美丘高校舞蹈部隊長伊原六花都會處女登場。</p></body></html>