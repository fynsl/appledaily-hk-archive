<html><header><meta charset="utf-8"><title>【馮仁昭四圍超】嘉玲冇戲服　與家輝合體</title></header><body><h1>【馮仁昭四圍超】嘉玲冇戲服　與家輝合體</h1><p>由楊真鑒監製、張鵬執導、梁家輝、劉嘉玲、吳磊、明道主演嘅新片《阿修羅》，噚日喺灣仔舉行預告片發佈會，家輝透露戲中同嘉玲、吳磊合演三位一體嘅阿修羅王，嘉玲話好有難度，因為要按照家輝嘅動作去演，好似家輝抬頭，嘉玲同吳磊就要低頭，做出相反動作，由於係分開拍攝，所以當家輝拍完一個鏡頭，就幫手移動嘉玲身體去演。</p><p>呻頭盔重</p><p>嘉玲話喺戲中冇戲服着，家輝以普通話笑住話：「光着身子，因為預算已放在特技上，所以沒有戲服給她穿！是追蹤點衣服。」事後嘉玲解釋係特技衫：「雖然好貼身，但好舒服，不過頭盔有幾磅重。」司儀陳芷菁問家輝係咪摸勻嘉玲全身？家輝話：「移動同摸係兩回事，唔好諗太多。」<br>撰文：馮仁昭</p></body></html>