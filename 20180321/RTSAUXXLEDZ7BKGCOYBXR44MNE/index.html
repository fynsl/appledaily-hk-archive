<html><header><meta charset="utf-8"><title>中環在線：周凱旋同Razer打街霸 - 李華華</title></header><body><h1>中環在線：周凱旋同Razer打街霸 - 李華華</h1><p>當日Razer（雷蛇、1337）上市前，「超人」李嘉誠嘅紅顏知己周凱旋（Solina）講過自己都好鍾意打機，特別係打《街霸》（Street Fighter）咁話，仲講到打得好勁㖭。當時問到佢會唔會同誠哥玩，佢指誠哥唔打機，唯有自己玩，冇咩人見識到佢幾勁。<br><br>噚日Razer創辦人陳民亮（Min）就係Instagram上面放咗張同Solina打機嘅相，兩個人帶晒Razer耳機，用埋專用街機手制咁，打得有板有眼，鬼咁入神，好似話Solina就係用緊佢最鍾意嘅春麗。<br><br>阿Min雖然冇講到戰果，但佢就話，「I was surprised how strong her Chun Li was.」睇嚟Solina打機都唔係得個講字，希望佢今次唔會又太激動而整到隻手瘀咗喇。<br><br>李華華</p></body></html>