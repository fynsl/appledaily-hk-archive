<html><header><meta charset="utf-8"><title>潛伏新義安行動組　令14人定罪卧底兩遭紅棍疑是「鬼」</title></header><body><h1>潛伏新義安行動組　令14人定罪<br>卧底兩遭紅棍疑是「鬼」</h1><p>【本報訊】警方於2014年派出卧底潛伏葵青及荃灣黑幫，成功拘控一批男子。繼本周一有8人認罪後，昨再有6人承認另外17項自稱三合會成員等罪名。案情透露卧底探員於行動期間曾多次遭案中被告懷疑其真正身份，更有「紅棍」對他直言：「我覺得你係鬼嚟。」卧底屢次化險為夷，最終在眾人被捕後指認出各人。<br>記者：楊家樂</p><p>昨日認罪6名被告為關鈃勻（21歲）、李錦秋（59歲）、黃根財（39歲）、管世傑（47歲）、廖立人（40歲）及蔡思良（50歲），分別報稱電腦維修員、退休人士、裝修工及運輸工等，案件押後至6月7日求情。另一名報稱商人的39歲被告陳國熙則不認罪，案件今日開審。<br></p><p>促到拳館學舞獅貢獻社團</p><p>警方於2014年8月派出化名「阿Joe」的卧底探員滲入葵青及荃灣黑幫，首先認識已於本周初認罪的男子陳繼豪。11月1日，卧底獲陳邀請到一間餐廳與李會面，李向卧底說：「我大環山老新嘅，財哥（即被告黃根財）係我老表。你哋掛朵跟財哥，我就係你哋二叔。」李又謂：「我係棍嚟，遲啲齊人一次過出老尖做儀式。」<br>數日後李向卧底介紹黃：「呢個就係財哥，你大佬。」黃則對卧底說：「如果你做得好，有機會好似我咁，紮職㗎。我係426棍嚟，畀心機喇，我睇好你。」三合會專家指等於自稱為新義安紅棍。同月29日，李向卧底介紹拳館師傅「寶哥」陳國熙，陳要求卧底加入拳館學舞獅，以對社團有所貢獻。但當晚李及陳一度質疑卧底的真正身份，李查問卧底後說：「我冇話你係鬼，只要你哋忠心為公司就得喇。」<br>翌月9日，在一個新義安成員生日會上，黃對卧底說：「阿Joe，老實講，我覺得你係鬼嚟。」卧底答：「我唔係。」黃說：「咁你要證明你自己唔係鬼喇，我𠵱家畀個柯打你，你同我收班死士返嚟，我要你做行動組，有冇問題？」卧底答：「我盡做啦。」最終行動於2015年7月公開，卧底於認人手續中認出各被告。<br>案件編號：DCCC424/17</p></body></html>