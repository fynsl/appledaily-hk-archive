<html><header><meta charset="utf-8"><title>中環在線：「永續農業」真大膽 - 李華華</title></header><body><h1>中環在線：「永續農業」真大膽 - 李華華</h1><p>北京最近自製咗一位「永續維尼」，引起全球網民狂抽水。咁啱得咁繞，噚日居然有間公司叫「永續農業」遞交上市申請，諗住嚟香港創業板上市。<br><br>呢間咁夠膽同「維尼」齊名嘅「永續農業」，喺新加坡開設雞場專門生產同銷售雞蛋，係當地僅有嘅三間蛋雞養殖場之一。<br><br>睇完成本招股書，都未搵到「永續農業」點解叫「永續農業」，間公司英文名稱係「Eggriculture Foods」，估計係「Egg」（雞蛋）同「Agriculture」（農業）嘅混合體，咁中文譯名按理應該係「雞蛋農業」，華華唯一諗到可能係指其業務「雞生蛋，蛋生雞，雞再生蛋」咁永遠延續啩。<br><br>不過講真，呢間公司改名真係有一手，喺香港有間叫「蛋的故事」嘅附屬公司。<br><br>李華華</p></body></html>