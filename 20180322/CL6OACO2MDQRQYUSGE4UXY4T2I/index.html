<html><header><meta charset="utf-8"><title>魚樂無窮：反高潮陸續有來 - 唐牛</title></header><body><h1>魚樂無窮：反高潮陸續有來 - 唐牛</h1><p>乜嘢叫反高潮？噚日的市況就係一個完美示範！平保（2318）績佳兼加派末期息，高開3%之後段段派貨，埋單倒跌3%兼daylow收市，同我一樣等紅底的戰友，似乎又要再坐一會。<br>吉利（175）業績靚爆鏡，結果又係倒跌收場，呢個究竟係咩玩法？<br>最簡單直接的解釋，就係好消息出貨，想要更堅實的原因，我會理解為不少個股已處於歷史高位，股價某程度上已炒定績優這個元素，是故出現「業績佳照跌、業績差喪跌」的怪現象。<br>執筆之時騰訊（700）剛出業績，同樣遠勝預期，但股價會否又玩反高潮，根據上述理據，大家應該要有心理準備。無論如何，股王依然係股王，相信調整過後會再創新高，趁回調分段吸納呢招，繼續有效！<br>嚟緊仲有乜嘢反高潮？最大機會就係招股認購反應破晒紀錄嘅毛記葵涌（1716）。「唔係嘛？會跌穿招股價？」反高潮唔一定要跌嘅，升得少、高開低收都足以讓人荷包出血。<br>今次毛記上市，相信吸引唔少fans捧場，正因為呢班很少甚至從未染指股票的人入場，或會打亂正常熱爆新股的節奏，加上貨源將會極度分散，係咪可以好似奶茶呀、眼科醫生呀升得咁勁？我唔敢太樂觀。<br><br>唐牛<br> http://fb.com/tongcow88 <br>本欄逢周二、四刊出</p></body></html>