<html><header><meta charset="utf-8"><title>【馮仁昭四圍超】何雁詩索泳照派福利</title></header><body><h1>【馮仁昭四圍超】何雁詩索泳照派福利</h1><p>何雁詩同鄭俊弘去年高調認愛，不過據聞何雁詩爸爸對鄭俊弘冇乜嘢好感，而噚日就有周刊報道話，鄭俊弘陪女友去機場接外遊返港嘅父母機，最後博得何爸爸世紀一攬，似乎關係大有好轉。唔知係咪咁，心情大好嘅何雁詩，噚日喺Instagram開心分享泳裝照，雖然好保守着一件頭泳衣，仲係影玉背，但網民都收貨，留言大讚好索，仲要求見正面相。<br>撰文：馮仁昭</p></body></html>