<html><header><meta charset="utf-8"><title>中環在線：奧雲推Owen Coin - 李華華</title></header><body><h1>中環在線：奧雲推Owen Coin - 李華華</h1><p>證監會前日先煞停一單ICO籌幣，估唔到過兩日就有人話要發行自己嘅ICO，仲要係英格蘭前國腳奧雲！<br><br>奧雲最近加盟來自新加坡嘅虛擬貨幣交易平台GCOX。GCOX同不同名人合作，幫佢哋發行、掛牌同交易明星幣，而fans就可以用呢啲幣同偶像互動，好似做慈善捐款，買下周邊商品咁。<br><br>奧雲噚日來港宣佈將會推出Owen Coin（OWN），配合佢籌備緊嘅奧雲足球訓練中心，fans將來就可以用Owen Coin報名上堂。好似一堂要10蚊美金咁，奧雲就收你一個Owen Coin搞掂。<br><br>GCOX行政總裁林國平就話，由於各國監管情況不同，所以平台暫時仲係歐洲地區測試緊，未有發行時間表。不過，佢哋嘅代幣係有實用性質，唔係包含股權，所以唔會觸犯證監要求。<br><br>李華華</p></body></html>