<html><header><meta charset="utf-8"><title>孖C奶貝依霖做節目破悶局杜汶澤性生活多問題</title></header><body><h1>孖C奶貝依霖做節目破悶局<br>杜汶澤性生活多問題</h1><p>【今日ENT】<br>杜汶澤為迎合潮流搞的網台《杜汶澤喱騷》昨晚首播，他找來23歲C奶貝依霖做「騷girl」，前晚二人先到《蘋果》娛樂直播節目《今日ENT》吹水，談情說性。<br>阿澤一早預告節目在網上播尺度較大膽，話題離不開性，他說：「性真係好難handle，所有問題根源都同性有關，男人工作動力為性，令人有上進心，亦嚟自荷爾蒙。」他與貝依霖妙問妙答，更大爆女方在Ig貼的性感相吸睛。</p><p>「佢好相與」</p><p>阿澤指請sexy baby靚女做拍檔，是因為想中和苦悶的工作環境，並抗拒形容旗下愛將做澤女郎：「唔好講到好似王晶咁，佢一大班女圍住我冇個識。」問他為何揀中爆乳貝依霖，他說：「佢好相與，人最怕拘謹，你睇鹹片都最憎啲女唔嗌。」醒目貝依霖搶答：「佢話鍾意我有反應。」貝依霖有條件進軍影壇，到底她要多少片酬才肯三點盡露？阿澤以監製身份估價：「80萬，其實都係高，出名AV女優講緊真做都可能30、40萬。」貝依霖說：「哎吔，全世界睇晒，80萬都唔得。」阿澤一句KO：「未必賣晒全世界。」<br>阿澤事後受訪，笑指貝依霖適合拍鬼片：「啲鬼追住佢，佢跳嚟跳去，仲着乜衫，套戲可以叫《裸鬼》，拍鬼X人，我以前睇鹹片，主角遮住女主角，我其實想睇女主角。搵到隻鬼就開，本土戲唔使過內地。」</p><p>曾經求診</p><p>阿澤還會製作直播節目，跟貝依霖、盧覓雪及性治療師何慕詩討論性問題，阿澤自爆早前曾向何慕詩求診：「我乜都答，自己嘢唔同人分享，點會有人同你講真嘢。佢話無論你幾變態，只要唔影響到人，冇付諸實行就冇事。我性生活上好多問題，每人都有好多癖好，我到時會喺節目接聽眾電話。」<br>採訪：陳杰、吉吉<br>化妝：Anita Lo</p></body></html>