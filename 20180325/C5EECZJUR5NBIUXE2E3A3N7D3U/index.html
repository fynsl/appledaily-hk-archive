<html><header><meta charset="utf-8"><title>【倫敦維尼展】重溫童年回憶　走進維尼夢幻世界</title></header><body><h1>【倫敦維尼展】重溫童年回憶　走進維尼夢幻世界</h1><p>小熊維尼fans一定記得，羅賓同維尼講過，佢最喜歡做嘅事就係乜都唔做！細個聽唔明，但大個就非常有共鳴，難得去到倫敦，要做嘅事就多喇！Victoria And Albert Museum正舉行「Winnie-the-Pooh: Exploring a Classic」展覽，重現多個維尼故事嘅生動場景，令人可以暫時放低大人嘅煩惱，尋找童年回憶。展覽亦會展出Winnie the Pooh作家及插畫家嘅珍貴手稿，以及於1928年獻贈給伊利莎白公主的手繪陶瓷茶具，大人小朋友都啱睇！</p><p>　</p><p>Winnie-the-Pooh: Exploring a Classic<br>展覽日期: 即日至4月8日<br>地點：Victoria And Albert Museum<br>交通：乘搭地鐵於South Kensington下車<br>開放時間：10:00am-5:45pm（星期一至四、六及日），10:00am-10:00pm（星期五）<br>門票： 8英鎊<br>備註：博物館免費入場，門票每天限量發售，建議提早購買，展覽會於閉館前15分鐘結束。<br><br>文：黎婉盈<br><br>全新旅遊專頁，即like籽想旅行： https://fb.com/travel.appleseed </p></body></html>