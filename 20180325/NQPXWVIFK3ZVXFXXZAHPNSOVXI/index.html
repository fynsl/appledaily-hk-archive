<html><header><meta charset="utf-8"><title>阿佘不捨等嗌回水</title></header><body><h1>阿佘不捨等嗌回水</h1><p>黃子華前晚出席活動時，宣佈將會「收咪」，跟子華合作電影《棟篤特工》的佘詩曼表示：「作為觀眾嘅我，當然係會好唔捨得，同有十萬個為甚麼，但係作為朋友嘅我，會支持佢經過深思熟慮嘅決定。歌都有得唱啦，『變幻才是永恒』，何況子華自己都話唔係退休。我哋一齊期待7月嘅來臨，一齊嗌『回水』啦！」</p><p>子華向來為得朋友，他近日為古巨基再開金口合唱新歌《子華說》，基仔昨也在電話中說：「作為朋友，好尊重佢嘅決定，但作為好鍾意睇佢棟篤笑嘅觀眾，我梗係唔捨得呢個係最後一次！」基仔相信子華會繼續為港人發聲：「不過正如子華所講佢唔係退休，佢可能將來仍然仲有好多唔同方法，去為香港人講出大家嘅心聲，學佢喺官網嘅自拍片度話齋，佢會喺『金盆𠺘口』棟篤笑裏面同大家交代成件事，不如我哋一齊期待去佢個騷度聽佢講。」<br>採訪：嵐山、皓騫</p></body></html>