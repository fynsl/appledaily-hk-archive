<html><header><meta charset="utf-8"><title>【字字珠璣】寸政府講民生引共鳴</title></header><body><h1>【字字珠璣】寸政府講民生引共鳴</h1><p>黃子華從90年開始搞棟篤笑，在28年間，做過近20個、共225場棟篤笑，帶來不少金句，以下是其中10句。</p><p>【90年】娛樂圈血肉史</p><p>「原來讀得書少都咁有型㗎，以後一到考試，我讀得書少，阿Sir你唔好考我！」</p><p>【92年】跟住去邊度</p><p>「有冇諗過點解咁多人鍾意打麻雀？就因為朋友之間都冇乜好傾，坐埋砌啦！」</p><p>【97年】秋前算賬</p><p>「中國同香港提出一個要求：井水不犯河水，真係一家人會唔會咁講嘢呀？」</p><p>【99年】拾下拾下拾年棟篤笑</p><p>「搵食啫，犯法呀？我想㗎？」</p><p>【03年】冇炭用</p><p>「做乜大家買串魚蛋一樣咁多錢，佢多我兩粒㗎？我要你攞走佢嗰兩粒！」</p><p>【06年】兒童不宜</p><p>「我覺得講得出「我好鍾意返工」呢句說話嘅人，一定係鬼上身。」</p><p>【09年】嘩眾取寵</p><p>「乜嘢叫做天真？就係你相信一個藝人嘅形象就係嗰個藝人，咁樣就叫做天真。」</p><p>【10年】娛樂圈血肉史2</p><p>「有夢想與冇夢想嘅人嘅分別，係冇夢想嘅人會被人逼死。」</p><p>【12年】洗燥</p><p>「幾百萬億呢啲唔叫天文數字，係地府數字。」</p><p>【14年】唔黐線唔正常</p><p>「倒抽一口涼氣，𠵱家喺香港成日聽到，點解？因為香港中咗毒。」</p></body></html>