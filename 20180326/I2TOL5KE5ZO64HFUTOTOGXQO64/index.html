<html><header><meta charset="utf-8"><title>【半馬遊倫敦】跑半馬做善事　倫敦景點逐個睇</title></header><body><h1>【半馬遊倫敦】跑半馬做善事　倫敦景點逐個睇</h1><p>響外國參加馬拉松近年越黎越受歡迎，如果仲未ready出戰唔緊要，可以先睇下今年由英國慈善機構Tommy's舉辦嘅半馬盛事。Tommy's致力為孕婦提供健康懷孕嘅資訊，並資助相關組織研究流產及早產嘅成因。今日舉行嘅London Landmarks Half Marathon（LLHM）參加人數超過一萬人，預料將會籌得四百萬英磅！</p><p>LLHM 顧名思義將會圍繞住倫敦市中心景點進行，除左會跑經名勝如大笨鐘（Big Ben）、倫敦眼（London Eye）同倫敦塔（Tower of London），大會仲專登揀左一啲鮮為人知嘅趣怪景點比選手探索，例如莎士比亞故居（Shakespeare's House）同電影Closer出現過嘅場景郵遞員公園（Postman's Park），而最後路段將會沿住泰晤士河跑返終點。<br></p><p>唔跑馬拉松亦可以參加大會免費提供嘅導賞團，時間約20分鐘。留意返今次賽事將會封路，所以記得搭地鐵去，同記得將手錶校快一個鐘呀，因為英國嘅夏令時間已經開始咗喇！<br><br>London Landmarks Half Marathon跑經主要名勝：<br>納爾遜紀念柱<br>皇家司法院<br>薩默塞特府<br>滑鐵盧橋<br>聖保羅座堂<br>倫敦大火紀念碑<br>利德賀大樓<br>聖瑪莉艾克斯30號<br>倫敦塔<br>泰晤士河<br>夏德塔<br>倫敦眼<br>大笨鐘<br><br>文：黎婉盈<br><br>全新旅遊專頁，即like籽想旅行： https://fb.com/travel.appleseed <br></p></body></html>