<html><header><meta charset="utf-8"><title>紅毯親迎偶像假公濟私超瓊拖實始源：我係粉絲</title></header><body><h1>紅毯親迎偶像假公濟私<br>超瓊拖實始源：我係粉絲</h1><p>【澳門直擊】<br>何超瓊揸弗的美獅美高梅為慶祝開幕，昨晚假澳門美高梅劇院舉行晚宴及派對，多位中外藝人和名流出席，國際殿堂級歌手Kylie Minogue獲邀擔任劇院首位表演嘉賓，其他出席嘉賓還有澳洲男星、「雷神」細佬廉安咸斯禾夫（Liam Hemsworth）、韓星崔始源、吳尊、樂基兒、林心兒、林愛兒、霍震寰和太太陳琪琪，而何家姐妹何超鳳、何超蕸齊現身為大家姐撐場。</p><p>戴鑽冠閃爆</p><p>戴了鑽石皇冠襯巨鑽戒指的主人家何超瓊閃爆登場，崔始源現身行紅地毯時，超瓊立即拖實他握手集郵，問到是否喜歡始源？超瓊笑說：「我係佢粉絲，但排隊都排唔上去，用呢個方法合照最好。」至於另一位表演嘉賓Kylie Minogue，超瓊說：「當然都好鍾意佢，我好欣賞佢嘅音樂，喺我好enjoy party嘅年代，佢嘅音樂好盛行，佢係好出色藝人，同我高度差唔多，但好有台型，一陣都想同佢合照。」<br>本來公關事先張揚崔始源只答四條問題，但他接受訪問時就十分合作，透過繙譯說：「自己完成當兵任務後，在澳門跟大家見面，今次沒得觀光，其實好快再來澳門做騷，很期待演出。」吳尊被問到會否到賭場玩兩手？他說：「沒有時間。」問到早前情人節公開太太合照放閃，他說：「偶爾跟太太談起這話題，也想跟大家分享，初時太太叫不要貼相，覺得相中的自己不好看，她很緊張和害怕。」對於有指他P圖後似佘詩曼，他似乎不明白，說：「我好鍾意P圖，但只會P文字，不會P樣子。」</p><p>Poyd性感現身</p><p>另外，泰國最靚變性人Poyd露背低胸性感現身，她表示剛與張智霖、薛凱琪拍電影，還跟梁靖琪成為好朋友：「佢教我廣東話：『好衰㗎！』、『因為我醒目女』。」<br>採訪、攝影：曾小嘉</p></body></html>