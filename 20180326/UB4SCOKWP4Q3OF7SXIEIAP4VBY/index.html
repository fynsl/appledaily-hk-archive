<html><header><meta charset="utf-8"><title>【馮仁昭四圍超】華仔講黎明生女四大天王緣份深</title></header><body><h1>【馮仁昭四圍超】華仔講黎明生女<br>四大天王緣份深</h1><p>劉德華噚日喺將軍澳出席聯合國兒童基金會活動，活動期間，華仔提倡親子活動。𠵱家小朋友難免從小就接觸電子產品，連華仔個女都有一部iPad，華仔話：「唔可以用大人嘅手機，有時睇到工作相例如血腥照就唔好，之前我做物理治療買咗個彈床，之後我哋一齊玩。」問華仔係咪精通電腦？佢話：「我係電腦白癡，只係睇吓郵件，我將我基本嘅知識教佢。」</p><p>度期演《花椒之味》</p><p>前日有報道指華仔落實客串許鞍華新戲《花椒之味》，華仔話：「度緊期，之後等開拍《掃毒2》，今年應該係呢兩套。」問到會唔會有親熱戲？佢話：「冇喇，但唔可以一嘢拒絕，未知。」7月華仔為演唱會綵排，佢話屆時會減少難度動作，咁會唔會做唔番高難度動作，佢話：「點知㗎，難度可能有啲影響，柔韌程度或者冇咁高。」另外，有指黎明都生女嘅話，四大天王變四大父王，華仔話：「呢啲唔知，如果真係咁蹺，咁四大天王真係緣份好深。」</p></body></html>