<html><header><meta charset="utf-8"><title>周文健自薦演中年　趙世曾打波揀角</title></header><body><h1>周文健自薦演中年　趙世曾打波揀角</h1><p>趙世曾一生風流，女友不計其數，日前他宣佈開拍自傳電影《趙世曾傳記》，並登報招聘演員，若被錄用，還有機會得到100萬獎金。昨日趙世曾現身灣仔室內運動場打籃球之餘，同時又為自傳電影舉辦角色面試。<br>趙世曾被問到電影進展如何？他說：「至少要籌備一、兩年，劇本起碼都要寫半年，要寫到完美為止，我唔心急，仲要搵導演、製片。」</p><p>拍戲後寫書</p><p>問會否親自落場主演？趙世曾表示：「我唔會演，最多都係喺片尾現身講兩句，鼓勵吓年輕人。」至於男、女主角人選是誰？他笑言：「都有啲傾過，不過唔講得，唔想得罪人。𠵱家都係逐步籌備咗先啦，搵製片、編劇同導演。我拍戲唔係為咗賺錢，主要係想留個紀念。其實有好多人搵過我拍戲、寫書，我自己都考慮咗成年，𠵱家就決定拍咗戲先，遲啲再寫書。」</p><p>由初戀講起
</p><p>一向知慳識儉的趙世曾，今次拍自傳會投資多少呢？他說：「一定唔止一億，製片話幾多就幾多，我冇所謂。」問到戲中會否爆秘聞？他說一定會有：「由初戀開始講，我有超過一萬個女朋友，戲入面都會講二十、三十個。另外又會講吓我做人態度，做人最緊要係開心，打波同女朋友都可以令到我開心，仲開心過賺錢。」昨日約有6位女子來面試，不過趙世曾似乎想打籃球多些，當記者要求他與面試者合照，他說：「唔使合照啦，等我哋選咗角色出嚟先影都未遲。」<br>此外，周文健年輕時被指貌似趙世曾，其年過八十歲的老爸周國換，看起來也很像趙世曾，似乎是適合的人選。周文健昨日以短訊回覆﹕「我爸老了，演不了。」周文健之後hard sell自己說：「萬一趙先生對我有興趣的話，我覺得我能演他中年到現在的過程，造型可以好似，他愛運動，我也愛運動。」<br>採訪、攝影：盧妹、李森</p></body></html>