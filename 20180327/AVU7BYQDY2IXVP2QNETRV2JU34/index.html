<html><header><meta charset="utf-8"><title>【馮仁昭四圍超】旅行再發育升Cup麥明詩水中變幻球</title></header><body><h1>【馮仁昭四圍超】旅行再發育升Cup<br>麥明詩水中變幻球</h1><p>港姐冠軍麥明詩有料，就係人都知，皆因佢係英國名牌大學劍橋大學法律系畢業，不過身材就唔係出眾，佢當年選港姐，要公佈三圍，都係32.5、22、33，叫做平均，但一定唔係驕人，點知，最近喺Ig發現，麥明詩忽然再度發育。</p><p>倒立變拱橋</p><p>近日麥明詩去咗蘇梅島旅行充電，着咗泳衣嘅佢，原來上圍都幾豐滿。佢前日開始連續兩日喺Ig發放短片派福利，先喺夕陽下練平衡，見佢原本想做倒立，但似乎失敗，最後變咗做拱橋，不過，就見到向來有跳芭蕾舞底子嘅麥明詩，身體柔軟度十足。而到咗噚日凌晨時分，麥明詩又再上載咗泳池玩揈水髮嘅短片，見佢上圍忽然升cup，由32B變咗32C，一個上水動作，豐滿嘅上圍突然彈出。之後麥明詩留言：「有冇人可以教我water whip」，佢又話自己勁失敗，拍得住「epicfail」啲片，唔少網民都話「睇到熱血沸騰」，而喺鏡頭以外嘅一把男人笑聲，估計呢個應該係麥明詩嘅哥哥，唔係兵囉！<br>撰文：馮仁昭</p></body></html>