<html><header><meta charset="utf-8"><title>毛舜筠讚嘆尋親奇蹟</title></header><body><h1>毛舜筠讚嘆尋親奇蹟</h1><p>毛舜筠、凌文龍、余安安、溫碧霞及周秀娜等昨晚在又一城出席《黃金花》慈善首映，毛姐指囡囡看罷電影喊了二次，因為覺得好感人。問毛姐可有留意黃秋生跟親人相認一事？她說有留意：「覺得得意，好特別同好感動，隔咗咁多年可以搵番失散多年親人係奇蹟，唔知秋生個感覺係點，自己都想問下佢。」<br>余安安拍電影跟秋生合作演過夫妻，她說有傳短訊恭喜他，指自己雖然這些事未發生過在自己身上，但好明白秋生心情，又指秋生都有回覆她短訊說多謝。有份出席的周秀娜，今年跟毛姐同樣有份提名女主角，笑問她昨晚是否專程去觀摩及可有準備紙巾，以防自己感動流淚，娜姐說：「有呀，我好眼淺，今日都袋定紙巾，至於獎嘅嘢就無諗，但嚟緊會去試金像獎嘅衫。」<br>採訪：張俊銘<br>攝影：仇志德</p></body></html>