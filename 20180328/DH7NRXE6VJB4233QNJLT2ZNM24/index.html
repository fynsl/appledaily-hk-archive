<html><header><meta charset="utf-8"><title>學者：對佢係好事　對港人係損失</title></header><body><h1>學者：對佢係好事　對港人係損失</h1><p>【本報訊】香港電視主席王維基結束8年時間的等待，確認撤回本地免費電視牌照的申請。中大新傳教授馮應謙指，這是正確的商業決定，資深廣告人曾錦強亦表示意料之內，如今網台（OTT）橫行，免費電視牌照亦「冇咁值錢」。浸大新聞系退休教授杜耀明形容，「對王維基係好事，但對香港人係損失。」</p><p>免費牌已「冇咁值錢」
</p><p>曾錦強表示，「好耐之前已經認為會唔做，始終網購個邊都未賺錢，好難開兩邊戰線，再加上電視的廣告市場收縮，當初嘅班底亦都已經各散東西，好難再組班」。他亦指出，今時今日免費電視牌「冇咁值錢」，人人都識得上網，OTT較8年前盛行，而其收入亦毋須靠廣告。<br>杜耀明指，過去8年見到的是免費電視發牌由無限制變成由行會及行政長官拍板，王維基「再搞都唔會有結果，咁多年佢熱誠、幹勁、動力都唔同晒啦」，認為是時候作「斬纜」，「應該早啲㖭！」但對香港市民來說卻是一個損失，失去一位有心人為業界作出貢獻。<br>馮應謙指出，即使新免費電視台ViuTV如此努力，最多亦只得5至8點的收視，很多時甚至是0至1點，「新嘅觀眾都俾佢拎晒，𠵱啲都唔係TVB本身觀眾」，王維基今時今日再入場亦難以有作為，「你見奇妙仲慘」。<br>他又指，網絡大行其道，就連TVB亦要做網上平台，免費電視牌除了像TVB有固定的觀眾群外，對新電視台並沒有優勢，沒必要同時做網以及電視。他認為，政府真正應該做的是降低市場成本，如牌照費，令經營者可以做到更好的節目。<br>■記者梁偉聰</p></body></html>