<html><header><meta charset="utf-8"><title>手臂17吋粗大台「肌男」郭子豪搵DaDa老公教擺pose同上油</title></header><body><h1>手臂17吋粗大台「肌男」郭子豪<br>搵DaDa老公教擺pose同上油</h1><p>大台「肌」男郭子豪，上年拍劇集《親親我好媽》俾網民留意，仲發現佢係早年服裝品牌嘅爆肌男模之一。由於外間對郭子豪嘅評價唔差，加上大台鬧小生荒，據聞佢已經被點名成為力捧小生之一，之前仲喺《三個女人一個因》，同黃智雯有床戲，露大背脊晒爆肌。<br><br>正所謂，世上無醜女人，只有懶女人，男人其實都一樣，尤其見到一向肥嘟嘟嘅陳奐仁都可以除衫騷肌，本身爆肌郭子豪又點可以偷懶？日前有讀者喺九龍灣一間健身室發現郭子豪，著住背心出現嘅佢，目側手臂至少有17吋粗嘅佢，而佢到步後即刻爭取時間操身，玩嘅器械就主要谷上身。讀者仲報料話，嗰日佢好博命，中間唔覺有休息，見佢用力用到變晒樣都唔停落嚟，練足兩粒鐘。<br><br>據知，郭子豪由今年初開始操肌，體重由170幾磅，增磅到210幾磅，但佢仲想增，希望可以去到250磅，而佢咁博命嘅原因，因為參加咗8月喺香港舉行嘅第一屆健美比賽，到時會?盧頌之（DaDa）老公、攞過好多健美比賽冠軍嘅趙勁皓教佢擺pose同上油（即係喺身上搽油），喺比賽前做好所有準備。</p></body></html>