<html><header><meta charset="utf-8"><title>王浩信搵胞弟劈酒訴苦陳自瑤橫店開工睇桃花</title></header><body><h1>王浩信搵胞弟劈酒訴苦<br>陳自瑤橫店開工睇桃花</h1><p>王浩信同陳自瑤早前被指分居，又傳王浩信專注事業，忽略咗家庭，以致婚姻亮紅燈，更先後與蔡思貝、江嘉敏等傳緋聞，昨日有周刊報道稱日前王浩信同胞弟王瑋彤(Tony)喺淺水灣一間酒吧飲嘢，王浩信一坐低，係咁同細佬講嘢，傾咗一陣先叫啲嘢食，二人仲嗌咗支四、五支啤酒，王浩信飲完嘢喺附近行咗半個鐘，再去拎車走人。<br><br>昨日姚子羚貼咗一啲喺橫店拍攝新劇《包青天再起風雲》嘅相，見陳自瑤開心睇桃花，而陳自瑤就喺微博貼出身在油菜花田嘅相，笑言「我和油菜花的約會」。<br><br>老婆陳自瑤呢排忙拍劇，難怪王浩信間唔中要做「湊女公」，早前喺IG貼出與囡囡王靖喬嘅相，據周刊報道指對於老公被傳連環偷情，陳自瑤仲未嬲完，至今都冇喺網上po同老公嘅恩愛合照，陳自瑤之前喺活動遇見江嘉敏，即刻面色一沉。睇怕要o氹番個老婆，王浩信真係要努力啲。</p></body></html>