<html><header><meta charset="utf-8"><title>專家Dickson敲鑼　發言「派膠」</title></header><body><h1>專家Dickson敲鑼　發言「派膠」</h1><p>【本報訊】「廢青股」毛記葵涌（1716）由1蚊一張的《黑紙》做到上市，堪稱香港金融史神話，公司昨在上市儀式亦顛覆傳統，罕有地沒董事上台「敲鑼」，只派「偽員」「專家Dickson」代表，再在問答環節全程派「膠」。</p><p>蔣麗芸：經其激勵做出成績</p><p>毛記由招股到上市，3位創辦人全程保持低調，昨只是在台下見證公司上市，面對傳媒提問均不作回應，其中「腦細」林日曦見到股價高開仍然保持其招牌「黑面」，但對要求合照均來者不拒。被委以重任的Dickson昨代表公司上台發言及敲鑼，稱由創辦毛記到能夠上市，過程連公司都十分驚喜，是一間「連創辦人自己都無法分析，不懂分析的公司」。他亦感謝2012年入股公司的萬華媒體（426）行政總裁林栢昌、觀眾及讀者的支持，「你哋係我哋心目中最蠢，但睇得最準嘅財經專家。」 <br>惟Dickson之後回答記者問題均「無厘頭」，如被問對公司前景有沒有信心，「其實我係一個『愛情財經投資專家』，我只能夠講，希望我自己愛情指數會上升」；被問公司上市後有何變化，他說「我估雪櫃發霉食物會清理咗佢」。面對逾5分鐘「膠答」，有記者忍不住問，「你哋公司會唔會有其他人，講到實際啲嘅嘢？」他指「我諗有嘅，我哋公司都OK嘅」。<br>至於兩年前曾恥笑「《100毛》本雜誌仔就嚟釘」的蔣麗芸說相信《100毛》是經其激勵才轉營做廣告並有今日成績，又提醒林日曦要好好對股民，每年都要派股息。<br>■記者陳雪蕾</p></body></html>