<html><header><meta charset="utf-8"><title>【平足一半】抵玩過Apple Pencil　Logitech新觸控筆配iPad唔使3千</title></header><body><h1>【平足一半】抵玩過Apple Pencil　Logitech新觸控筆配iPad唔使3千</h1><p>Apple新推出支援Apple Pencil的平價iPad，機價最平$2,588（32GB容量）都算得上幾吸引，但奈何Apple Pencil就企硬$788，學生哥要買齊iPad加Apple Pencil最低成本都要$3,376。唔買Apple Pencil又有冇其他選擇？<br><br>Logitech因應新iPad亦同時發佈一支對應到新機的觸控筆Crayon，功能同Apple Pencil大同小異，但機頂充電位需使用Lightning線接駁，唔似得Apple Pencil可直插iPad充電咁方便。但Logitech Crayon定價就平得多，價錢只是49美元（約$384 / 美國第二季推出），只是Apple Pencil一半的價錢，亦平過市場上其他同類型觸控筆。新iPad加上Crayon後價錢都唔使$3,000，不過一般用家未必可用筍價買到這款Apple Pencil替代品，因為Crayon目前只針對教育市場推出。<br><br>記者：布偉倫</p></body></html>