<html><header><meta charset="utf-8"><title>Mr.隊員兩年冇見下月合體</title></header><body><h1>Mr.隊員兩年冇見下月合體</h1><p>布志綸（Alan）和傅珮嘉昨日在銅鑼灣時代露天廣場為音樂平台JOOX演出，Alan透露樂隊Mr.今年十周年紀念，下月會合體和大家見面，並承認近兩年成員沒有見面，現在大家正在商議怎樣令Mr.帶給樂迷集體回憶，希望分開一段時間後創作靈感有突破。</p><p>傅珮嘉患上急性水腫聲帶發炎，仍堅持演出：「個病持續兩個星期，睇咗三個醫生，醫生話係壓力所致。」傅珮嘉透露近期擔心小朋友功課，又推出新歌，還有生意上安排，導致嚴重休息不足，她說：「最擔心失聲影響唱歌，所以乜醫生都試吓，朋友介紹，睇咗針灸，但我唔知道針灸時唔可以郁，仲用手機，結果周身瘀傷，人哋見到以為受家暴。」<br>採訪、攝影：卓寶花</p></body></html>