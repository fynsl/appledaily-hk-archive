<html><header><meta charset="utf-8"><title>隔牆有耳：老婆阿娥好鬼忙　見完三個又三個波波牛一笑容交行貨 - 李八方</title></header><body><h1>隔牆有耳：老婆阿娥好鬼忙　見完三個又三個<br>波波牛一笑容交行貨 - 李八方</h1><p>早前「呻」過做特首後日忙夜忙嘅林鄭月娥，前日又喺fb交代自己的一天，包括朝早同廣東省長馬興瑞食早餐，之後同中國科學院控股有限公司董事長吳樂斌會面，更見埋三大中資銀行董事長。</p><p>「預留晚上」陪老公</p><p>娥特放工前連「王子」都唔放過，見埋巴塞爾城市州州長伊麗莎白．阿克曼、香港美國商會代表同沙地阿拉伯Turki Al Faisal王子。當大家以為又係悶post之際，娥特就送上「彩蛋」：「忙了一整日，幸好我已預留晚上同兆波燭光晚餐，慶祝佢嘅生日」，再上載一張同64歲壽星林兆波碰杯嘅合照，hashtag埋「生日快樂」。娥特呢次高調「放閃」，一向怕醜嘅兆波，唔知係咪唔慣愛得高調，好似冇乜笑容噃……<br>食完飯嘅娥特噚日又去大灣區，上午先到中大深圳校區出席祥波書院成立典禮，下午去完中山市國家健康科技產業基地，仲過埋珠海㖭。<br><br>李八方</p></body></html>