<html><header><meta charset="utf-8"><title>【馮仁昭四圍超】洗米嫂改Look湊女</title></header><body><h1>【馮仁昭四圍超】洗米嫂改Look湊女</h1><p>洗米嫂陳慧玲日常離不開湊女、做運動、做生意同去ball。佢近日連環出席晚宴活動，日前佢又着咗Versace嘅黑色晚裝裙出動，超低胸性感設計，狂晒事業線。<br>不過，洗米嫂噚日又喺Ig貼咗一張一家幾口合照，雖然相中唔見老公洗米華，不過洗米嫂攬住洗米仔同大女，着住LV嘅白底上衣，一身運動潮look打扮，同平日打扮截然不同。<br>撰文：馮仁昭</p></body></html>