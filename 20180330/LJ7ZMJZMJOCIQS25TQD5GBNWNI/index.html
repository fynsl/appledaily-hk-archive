<html><header><meta charset="utf-8"><title>墾丁警告牌前放煙火吳業坤知法犯法</title></header><body><h1>墾丁警告牌前放煙火<br>吳業坤知法犯法</h1><p>藝人的言行舉動都有影響力，所以必須要做個好榜樣，麥美恩、吳業坤、季蘋蘋和「Ben Sir」歐陽偉豪近日到台灣拍攝節目，他們到墾丁名勝出火風景區遊覽時，卻在景區公然犯法玩煙花。<br>墾丁出火風景區屬墾丁國家公園一部份，因為地底蘊含豐富天然氣，天然氣冒出地表，再點火燃燒，就形成「出火」奇觀，現場有佇立警告牌，提醒遊客禁止施放煙火、BBQ等活動，違例可判罰款3,000元新台幣（約821港元）。<br>麥美恩和坤哥等日前夜訪出火風景區時，竟然不理告示，犯禁大玩煙花，他們還拍下罪證放上網任人睇，在長達11分鐘的影片中，看到麥美恩全程最大膽，用煙火玩效果，更整心心。Ben Sir就自嘲是浪子，跟坤哥好少玩煙花，只是作狀拍攝。</p><p>下次小心啲</p><p>麥美恩昨回覆傳媒：「我哋本身去出火公園門口拍個tag，咁啱見到有滴滴金煙花賣，所以咪買嚟玩吓。做完個live，大家睇到再話番我哋知係犯咗公園條例。知道後都覺抱歉，因為我冇問清楚玩唔玩得，下次我會小心啲。」坤哥則說：「真係唔好意思，嗰陣我哋見到啲小販喺店度賣煙花，所以諗都唔諗，貪得意買嚟玩，嗰陣都冇為意呢件事，如果我哋真係犯咗規例，都願意承擔後果。呢件事亦係一個警惕，要睇清楚嗰個地方嘅規例先進行活動，希望今次唔會大家造成困擾。」<br>墾丁國家公園管理處昨亦以電郵回覆本報：「依據墾丁國家公園區域內禁止事項第8條『禁止於本國家公園區內從事燃放爆竹煙火之行為』。」但於農曆過年之除夕、初一至初五、元宵節、中秋節等節日居民祭祀與地方性民俗禮儀及宗教祭典之燃放則不在此例。<br>採訪：唐心悠</p></body></html>