<html><header><meta charset="utf-8"><title>超蓮開牛肉麵街舖踎街指指點點</title></header><body><h1>超蓮開牛肉麵街舖<br>踎街指指點點</h1><p>賭王何鴻燊與三太陳婉珍的千金何超蓮，相信是香港最索的千億千金。不過，超蓮沒有因自己家底厚兼靚樣，就蹺埋雙手甚麼都不幹。她除了落力打理家族生意外，還出錢開辦「Smile with us HK」慈善組織，又不時進修增值自己。近日，超蓮又有新搞作，投資百萬元進軍飲食業，跟台灣老字號的「玖五牛肉麵」洽購了全球代理權，升呢成為「牛肉麵女王」。<br>下月11日是超蓮的第一間牛肉麵店正式在港開業，位於黃金地段銅鑼灣駱克道，其實近期超蓮將全副心機放在新店，不時落舖打點。前日記者於駱克道遇到超蓮，她一身全黑運動裝、沒有化妝，毫無富二代架子站在街頭，跟幾位男士研究門面的招牌設計與燈光。</p><p>親自設計招牌</p><p>問到超蓮新舖籌備如何？她說：「七七八八嘞！個logo係我設計㗎，靚唔靚呀？我哋今日研究咗好耐，想做到背後發光，今次真係花咗好多心思喺度㗎，所有嘢最緊要過到媽咪嗰關，開幕會請埋媽咪嚟。」超蓮笑言自己沒有化妝不夠靚，但亦大方沒有避忌，於店舖行出行入，當見地下有不妥當，亦不介意蹲在地上徒手觸摸，認真一絲不苟。<br>採訪、攝影：羅慧敏</p></body></html>