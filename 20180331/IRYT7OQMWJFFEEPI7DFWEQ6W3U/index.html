<html><header><meta charset="utf-8"><title>受教訓會監察自己梁漢文唔敢承諾戒酒</title></header><body><h1>受教訓會監察自己<br>梁漢文唔敢承諾戒酒</h1><p>梁漢文、林敏驄、黃心美、陳炳銓、黃奕晨、陳俞希等，昨日於邵氏影城為ViuTV下月30日開播的遊戲節目《Good Night Show全民星戰》進行開鏡拜神。梁漢文早前因涉酒駕被捕，日前已在庭上認罪，昨日復工心情似乎未受影響，全程輕鬆和林敏驄玩層層叠遊戲。<br>梁漢文面臨判刑，問到他的心情可會忐忑？他表示：「𠵱家做嘢盡量唔諗住，都冇乜點諗，其實都想借機會想講聲，多謝關心我嘅朋友，唔好意思，要大家為我憂心，希望件事快啲過去。」至於可會擔心入獄？他說：「冇諗過呢樣嘢住，事實上自己係做得唔啱。」梁漢文續稱：「其實𠵱家好少出去，不過嗰日……我唔講咁多，因為唔方便講，呢件事之後，我受咗教訓。」</p><p>心美讚林敏驄</p><p>問梁漢文會否計劃再次戒酒？他坦言發生今次事，不敢再信口開河：「因為𠵱家成日返大陸做嘢同應酬，唔想不負責任話自己以後唔飲，我可以應承大家會減到好少好少，嚴格到好似飛機師咁，就算飲一啖，十二個小時內都唔會掂架車。我會減到盡量少，監察自己。」他又說要多謝太太諒解，又指太太為他擔心。<br>另外，黃心美笑指不熟悉世界盃，只會看靚仔球星C朗，所以不明白公司為何找她做主持。講到和林敏驄拍檔，心美笑說：「好驚，第一次活動見到佢，之後我哋合照，佢話咁益佢。到頭先綵排嘅時候，介紹我哋幾個主持，點知佢叫我做『吹醬』，中間仲要加個助語詞，佢轉數真係好快。」<br>採訪：黃曉妍<br>攝影：林賓尼</p></body></html>