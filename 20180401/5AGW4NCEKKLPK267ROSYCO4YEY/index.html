<html><header><meta charset="utf-8"><title>火辣戰果：沙拿奠勝　紅軍反吸水晶宮 - 亨少</title></header><body><h1>火辣戰果：沙拿奠勝　紅軍反吸水晶宮 - 亨少</h1><p>經歷國際賽期，上周六英超重燃戰火，由水晶宮迎戰有歐聯後顧的利物浦，結果紅軍憑穆罕默德沙拿臨完場前射入奠勝一球，以2:1反勝對手，前四之爭佔盡上風。<br>利物浦今仗未有為周中對曼城的歐聯留力，依舊排出最強陣容，由「埃及文明」負責領銜鋒線。而主隊水晶宮賽前有傳主力韋費特沙夏受傷缺陣，但正選陣容卻有其身影，配搭倒戈的賓迪基。<br></p><p>沙拿右腳值千金</p><p>開波後，利物浦未有如想像中佔優勢，更多番被韋費特沙夏的速度所威脅，終在12分鐘，沙夏接應賓迪基的頭槌二傳，衝入禁區打算起腳，但被出迎的利物浦門將卡利奧斯撞跌，球證直指12碼，由米利禾積域操刀射入，領先1:0。利物浦即搶回不少攻勢，其中沙迪奧文尼為本場比賽話題人物，他在24分鐘被球證吹罰插水領黃，其後在29分鐘，慘食一記詐糊，令紅軍未能半場追成平手。<br>但易邊後，文尼終為利物浦追平，占士米拿左路傳急勁地波，無人看管的文尼門前掃入，射入今季英超第九球。但他隨後在後場被水晶宮包夾，球證未有吹罰，文尼倒地後卻用手觸球，被球證吹罰，可幸未有再被罰第二張黃牌出場，領隊高路普決定將其換走。其後兩隊互有攻守，84分鐘，穆罕默德沙拿接應安德魯羅拔臣左路傳中，右腳射入，反超前2:1。最終以此比數完場，收穫英超兩連勝。<br>文：亨少</p></body></html>