<html><header><meta charset="utf-8"><title>唐文龍呻冇女似食齋</title></header><body><h1>唐文龍呻冇女似食齋</h1><p>唐文龍昨日到九龍塘出席單車慈善活動，為本地慈善團體「親切 Treats」籌款。他透露兩歲半時，已學識踏兩輪單車：「喺美國嘅時候，每日最少都要來回兩粒鐘返學。」日前他與前經理人外出被拍，唐文龍謂好好笑：「傳媒關心我嘅生活，我好多謝，但係真係唔係。」他又笑指沒有女仔夠膽陪自己出街：「𠵱家好似食齋咁樣，不過都係專心工作啦。」</p></body></html>