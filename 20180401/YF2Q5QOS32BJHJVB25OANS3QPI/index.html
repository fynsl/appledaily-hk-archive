<html><header><meta charset="utf-8"><title>曾儲過千件衫　之之搬屋嚇親</title></header><body><h1>曾儲過千件衫　之之搬屋嚇親</h1><p>【上海直擊】<br>關之琳（之之）、林心兒、水原希子與陳柏熹（Harris）等前晚出席上海時裝周舉辦的Moiselle 2018早秋系列時裝騷，同時發佈之之品牌第四季系列。<br>擔任服裝設計師已1年9個月的之之指為了設計腦筋不停轉，經常失眠，她亦自爆曾是購物狂，但最近心態改變了：「𠵱家鍾意着運動衫，打扮隨意，一星期着過嘅衫可以重複再着，𠵱家對shopping冇晒興趣。曾經試過有過千件衫，有啲送畀人，但有啲晚裝好靚唔捨得送，會考慮做慈善。」</p><p>水原透視行騷</p><p>之之笑言有搬屋癮，但最近搬屋太大陣仗嚇怕了，其衣帽間掛滿兩層衣櫃，似足mini boutique，她說：「真係晴天霹靂，女人幾離譜。啲衫多到要用3架推車都載滿晒，我發誓唔再買咁多。」她指今次新屋花了很多心思，希望10年內不會再搬。<br>另外，水原希子穿透視裝踏上天橋行騷，她透露今年將接拍多部電影，又會主理自家時尚品牌，設計床單與襪等日常物品。Harris則自爆將接拍內地真人騷，之之教路要Harris抵得眼瞓。<br>採訪、攝影：曾小嘉</p></body></html>