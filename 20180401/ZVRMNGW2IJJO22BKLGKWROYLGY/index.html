<html><header><meta charset="utf-8"><title>花30萬搞婚禮　祖兒單拖到賀雨僑嫁羅力威：希望生兩個</title></header><body><h1>花30萬搞婚禮　祖兒單拖到賀<br>雨僑嫁羅力威：希望生兩個</h1><p>羅力威和雨僑昨日在淺水灣舉行婚禮，花了約30萬元訂場地，跟200位圈中朋友慶祝，晚上則在另一場地與親友食飯。早上11時許，一對新人進行簽紙儀式，容祖兒、王宗堯、關心妍等觀禮，最後陳嘉桓成功搶到花球，很多圈中人大讚羅力威父親致辭搞笑。一對新人在西式花園影相，並應要求親嘴，羅力威指因有好天氣配合，整件事比想像中完美。</p><p>冀拖手到老</p><p>婚禮上羅力威沒講愛的宣言，但訪問時大耍冧功：「從今日起我哋係夫妻，用最清醒頭腦令佢生活井井有條，用最大力氣同雙臂將分擔佢嘅重擔，希望我哋拖手到老，保持出街傾偈，一直感覺似拍住拖咁過。」<br>因工作關係，雨僑指稍後才可以度蜜月，至於可會急於造人？雨僑說：「希望生一至兩個，但生之餘都要養要教，現階段未得住，等完成晒工作先。」另外，祖兒有出席婚禮但沒有留低食飯，羅力威指沒有請劉浩龍：「因為我唔識佢，好感動祖兒來到，而且好多賓客一早答應出席。」</p><p>冧聲傾電話</p><p>鍾舒漫指羅力威是宅男，但對雨僑專一，兩人同樣有音樂才華很匹配。衛詩雅大爆曾聽到羅力威冧聲跟雨僑傾電話：「今日見到佢哋好感動，令我相信愛情。」林盛斌笑兩人性格不同，一動一靜是神奇的一對，祝福他們造人成功。<br>採訪：王連連<br>攝影：陳俊強</p></body></html>