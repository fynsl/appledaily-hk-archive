<html><header><meta charset="utf-8"><title>宋熙年陳智燊宣佈造人成功</title></header><body><h1>宋熙年陳智燊宣佈造人成功</h1><p>上月宋熙年才放聲氣話同老公陳智燊努力造人，仲話：「好快，努力中，希望生到狗BB！」終於如願以償，昨晚兩公婆分別於IG貼圖宣傳造人成功。相中陳智燊仲好肉緊咁一邊啜太太面珠，雙手輕按太太腹部，好甜蜜。其實陳智燊兩公婆一直都好鍾意小朋友，2016年9月結婚後，搏命搵銀儲奶粉錢，宋熙年曾經仲話：「自私啲講，我都想sweet sweet吓先，去多啲旅行，生咗小朋友，Jason會日日對住佢笑唔記得我。」過咗兩年二人世界，就要開始努力喇。去年底兩人一齊出席一個孕婦產品活動時，已經話會「學以致用」，不過宋熙年就投訴老公太忙，仲打趣謂可能去到某啲「關鍵日子」要幫老公向劇組度期嚟「造人」，講到咁白，嚇到陳智燊都好尷尬咁話：「嘩，你講到咁揚呀！」至於生幾多個，陳智燊就話希望第一胎生孖胎，宋熙年都話覺得孖胎、甚至三胞胎都接受。</p></body></html>