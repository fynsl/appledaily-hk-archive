<html><header><meta charset="utf-8"><title>直播親手製Tee周秀娜怕見陌生人：唔識以為我好寸</title></header><body><h1>直播親手製Tee<br>周秀娜怕見陌生人：唔識以為我好寸</h1><p>【動識時尚】周秀娜憑電影《29+1》首次獲提名今個月15日舉行的香港電影金像獎最佳女主角，與一眾好戲前輩爭獎。不過，一向「顏值」高的娜姐，對扮靚自然有心得，前晚現身潮流達人馬天佑，替《蘋果》主持的fb直播節目《動識時尚》，分享心得之餘，又提到近日已為金像獎準備戰衣。</p><p>寫定金像獎講詞</p><p>娜姐透露已經試了好幾款衫，不過就仍未決定會穿哪一套。馬天佑問她今次出席金像獎是否人生重要時刻？娜姐坦言十分重要：「其實入圍已經覺得有好大認同，但呢個係人生第一個金像獎提名，之前一年同團隊去行紅地毯，都有諗第時有冇機會用第二種形式再嚟過，平時又有幻想，自己會有一部戲喺台下等宣佈獎項。」馬天佑又問娜姐是否準備好講詞？她笑謂：「都有寫定，因為口才唔得，會一片空白。」<br>在直播節目中，馬天佑和娜姐一邊傾、一邊設計T恤，利用顏料在白色T恤上印上「29+1」幾個字，有網民問娜姐可曾試過做衫送男友？她即笑謂：「買就有，做衫好難，織頸巾都有試過。」</p><p>自嘲個樣生得惡</p><p>另外，馬天佑又指娜姐看來像怕跟陌生人說話，娜姐直認不習慣見陌生人和去陌生的地方。她笑說：「唔識我會以為我好寸，好cool，我個樣又生得好衰，天生好惡，唔會無端端笑，大多數都係發呆，所以夠膽同我講嘢嘅係好有智慧！」<br>採訪：小米<br>攝影：陳慧安</p></body></html>