<html><header><meta charset="utf-8"><title>中環在線：康宏吳榮輝登報向蔡志明say sorry - 李華華</title></header><body><h1>中環在線：康宏吳榮輝登報向蔡志明say sorry - 李華華</h1><p>康宏（1019）之前大動干戈連告廿幾人，喺呈請書仲大篇幅描述涉挪用公司資金嘅曹貴子，同「玩具大王」蔡志明嘅金主關係，早排康宏代表律師王鳴峰仲話計劃新增蔡志明為被告人㖭。<br><br>點知，唔夠一個月，康宏總裁吳榮輝同康宏嘅態度180度轉變，噚日喺各大報章及網上媒體刊發聲明，重申「對於近日有關康宏將蔡志明，列為被告人的報導出現誤會，並引起揣測，令蔡志明聲譽受損，深感遺憾，並衷心向蔡先生致歉。」<br><br>事實上，吳榮輝上月會見傳媒時，已多番大讚蔡志明係大企業家，「是社會同自己尊敬嘅前輩」，唔知蔡志明睇完噚日嘅登報道歉，消氣未呢？話時話，究竟中間究竟發生乜事，實在太耐人尋味了。<br><br>李華華</p></body></html>