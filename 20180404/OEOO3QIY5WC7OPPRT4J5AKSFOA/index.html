<html><header><meta charset="utf-8"><title>猷君帶奚夢瑤陪遊曼谷四太派Like：佢係好女仔</title></header><body><h1>猷君帶奚夢瑤陪遊曼谷<br>四太派Like：佢係好女仔</h1><p>【爆相爆片】賭王四房23歲公子何猷君早前復活節，被讀者劉先生透過「爆相爆片」分享，影到他帶29歲內地超模女友奚夢瑤陪媽咪梁安琪遊曼谷，同行還有家姐何超盈和哥哥何猷亨。奚夢瑤全程陪實四太，表現乖巧，似乎已過未來奶奶關！劉先生在電話說：「嗰晚大約7點，喺Siam Paragon見到奚夢瑤，身邊就係四太一家人，佢哋喺商場搵地方晚餐。」</p><p>殷勤服侍未來奶奶</p><p>劉先生指奚夢瑤陪四太去到一間cafe，三個仔女繼續在商場搵餐廳，約兩分鐘後猷君折返帶四太和女友到餐廳會合超盈。劉先生說：「奚夢瑤對四太比較殷勤，四太喺cafe坐低，只有佢跟埋入去，仲幫四太拉凳。」從相片所見，着牛仔熱褲的奚夢瑤騷誘人長腿，劉先生就是憑長腿認出她。問到兩人有否拖手？劉先生說：「奚夢瑤有拖何猷君，只係拖咗兩、三秒，可能四太喺現場。」</p><p>讚兒子有眼光識揀</p><p>而四太昨日接受電話訪問講到曼谷之旅說：「都係行吓街食吓嘢，不過都係玩咗兩、三日，今日都要返工。」問到對奚夢瑤的印象，四太有讚無彈：「佢係好女仔，好有上進心，做嘢頭頭是道，好細心，佢好忙，佢同猷君喺第二度飛嚟，呢個女仔真係幾好。」是否覺得猷君揀得好？她笑說：「佢好眼光，但要睇番有冇福氣，佢哋係唔係拍拖就問番我個仔。」<br>身高5呎10吋的奚夢瑤跟陳冠希女友秦舒培、劉雯、孫菲菲被封內地四大超模，奚夢瑤更是猷君家姐超盈的閨蜜，去年猷君跟舊愛袁紫僑（CoCo）分手後，火速與奚夢瑤擦出愛火花，還破例上內地節目公開示愛。<br>採訪：皓騫、唐如</p></body></html>