<html><header><meta charset="utf-8"><title>賭王話要低調　猷啟婚禮海外搞</title></header><body><h1>賭王話要低調　猷啟婚禮海外搞</h1><p>賭王何鴻燊三房細仔何猷啟、東華主席王賢誌、曾志偉、向海嵐及陳曉東等，前晚在紅磡出席東華三院董事局聯歡晚宴。猷啟自年初向女友GiGi求婚成功，已開始籌備婚禮，猷啟透露婚禮將於今年底或明年初舉行，地點考慮在澳門或外國，未婚妻從事教育金融工作，經常穿梭香港、上海兩地，不是富二代，自己家人冇特別提到必須要門當戶對。至於家人對未婚妻的印象，猷啟說：「佢哋都見過GiGi，印象唔錯，爸爸都見過，不過唔係成日見，佢都開心，叫我哋隨心意去做，要低調。」</p><p>向海嵐搞珠寶生意</p><p>陳曉東專程由北京返港支持王賢誌榮升東華主席，他說：「我哋識咗二十年以上，如果有需要，我義務演出都冇所謂。」同場的向海嵐除了為亞視主持節目及忙於到內地登台外，她亦和朋友合資百萬經營珠寶生意，她笑言有壓力的生活才有充實感：「我都會設計珠寶，𠵱家賣嘅係半寶石，希望大眾化啲，我哋有工作室，未有門市，有信心好快就回本。」<br>此外，玩具大王蔡志明女兒蔡加怡以總理身份現身晚宴，對於康宏總裁發聲明指將其父列為被告人是誤會，並登報致歉，加怡表示不便回應。加怡指今年忙於公司的物業管理工作，經常出埠，加上要照顧兩個小朋友，但工作再忙也會盡量抽時間陪家人。問到會否再生多個？加怡笑說：「暫時冇時間，囝囝都冇乜時間陪，暫時兩個都夠。」<br>採訪：羅慧敏<br>攝影：沈健程</p></body></html>