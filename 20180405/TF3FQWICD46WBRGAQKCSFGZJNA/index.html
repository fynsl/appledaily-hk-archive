<html><header><meta charset="utf-8"><title>林鄭「幫總出聲」？ - 陳也</title></header><body><h1>林鄭「幫總出聲」？ - 陳也</h1><p>有話兒，唔好等今日拜山先講，速戰速決，叫港協奧委會那班唔理事，淨識包庇的世襲制廢柴，成班自己友，一路好走！龕場早唞！<br>港協N宗罪，讀者自行上網閱讀，必然愈讀愈㷫。今時今日，坐鎮港協高層依然是那幾副面孔，永續霸住權位，自己人互益，輸送的好處，三萬字都寫唔完。曾鈺成講過的棟篤金句「返嚟就郁」，市民早就將四隻字送了給港協。在「過去三年」689的管治下，一錘定音，公開貶損「宗教和體育界沒有經濟效益」，市民滿以為，港協即將被修理，加強整頓，自然解體，與狼壽終正寢。可惜，689只想鎮壓傘運（真運動！）放任港協不管，那些熟口熟面的老坑，連位子也順利傳給仔女，賊過興兵，港協下面的乜總物總，只消巴結好港協這頭肥腫難分的老妖，肥水流來流去，肯定有賺無蝕。所謂乜總物總，醜聞嬲到上鼻哥，雖然係「總」但絕對不是習總嘛，林鄭當選，與「各總」行埋，看來，隨時「幫總出聲」，年輕運動員，注定會被二度傷害！林鄭搵前羽球球星做助選經理，最近亦曾高度「關注」贏波的伍家朗。當下，777必須與689割席，怎樣hastag昏庸無能的港協與空總？任由大和解變種大鑊蟹嗎？</p></body></html>