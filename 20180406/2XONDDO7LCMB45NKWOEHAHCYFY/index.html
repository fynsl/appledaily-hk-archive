<html><header><meta charset="utf-8"><title>黎瑞恩紅館集體回憶自詡少男殺手</title></header><body><h1>黎瑞恩紅館集體回憶<br>自詡少男殺手</h1><p>黎瑞恩一連兩場「黎瑞恩感恩有你演唱會2018」昨晚假紅館開鑼，相隔16年再踏紅館，一向人緣極佳的小恩子獲大班圈中好友撐場，她笑言今次開騷是大家的集體回憶。<br>昨晚台下星光熠熠，捧場藝人包括湯寶如、周慧敏、蔡一傑、黎諾懿和老婆李潔瑩、鄭敬基夫婦、鄧健泓和老婆石詠莉、陳展鵬和女友單文柔、譚耀文、李婉華、邵美琪、麥潔文、關秀媚和男伴等，就連修哥胡楓都有現身。</p><p>「好認真減肥」</p><p>今次演唱會以三面台設計，大約晚上8時30分，小恩子以一身白色閃閃的仙子造型，由舞台中央升上來唱出經典歌《陽光路上》，唱罷她隨即向全場樂迷打招呼，又一口氣答謝多年來幫過她的人，她說：「大家好嗎？16年冇喺呢度同大家見面，今晚係我哋嘅集體回憶，我曾經迷倒不少懷春少男，女仔就當我係家姐，好開心今日有呢個機會，好感恩！」<br></p><p>小恩子續說：「多謝我父母，冇你就冇我，多謝發掘我嘅安格斯，多謝我經理人，多謝向雪懷為我寫咁多歌，其實我今次好認真咁減肥，大家有冇覺得我瘦咗？ 」全場觀眾即異口同聲答她：「有呀！」小恩子之後再接連唱出多首昔日紅爆K場的經典歌《認真》、《舊愛新歡》、《多情》和《愛你這樣儍》等，令樂迷拍爛手掌。<br>採訪：盧妹<br>攝影：仇志德</p></body></html>