<html><header><meta charset="utf-8"><title>陳日君獲頒國際人權獎　　「內地教友出唔到聲　就由我出聲」</title></header><body><h1>陳日君獲頒國際人權獎　　<br>「內地教友出唔到聲　就由我出聲」</h1><p>【本報訊】那些聲音本來就要墮入暗溝，消失無痕，惟義人奮力發光如同太陽，讓有耳的，終於聽見。多年來不畏攻擊、為內地受壓迫教會發聲的天主教香港教區榮休主教陳日君樞機，將於周六獲德範受迫害基督徒基金會（Stephanus Foundation for Persecuted Christians）和國際人權協會（ISHR）共同頒發人權獎，他指獎項並不屬於他個人，而是內地受苦的基督徒，「希望佢哋知道呢個世界係有好多人關心佢哋」。<br>記者：張嘉雯</p><p>陳日君昨晚啟程往德國波恩，預計當地時間周六晚上接受獎項。他昨在接受本報查詢時稱，自己只是為內地的教徒領獎，「裏面啲人出唔到嚟，出到嚟都攞唔到獎」。<br>陳指過往的得獎者為爭取宗教自由而受過不少苦頭，包括帶頭譴責伊斯蘭國的主教和修女，他承受的根本不算甚麼，「我邊度受苦呀？我完全冇受苦」。被問到教會內外均有人攻擊他，「呢啲唔算，呢啲算乜箒，嗰陣教宗同我講，樞機（禮袍）身上嘅紅顏色係代表鮮血，代表我隨時準備好殉道，我話我冇機會殉道呀，呢啲係人哋嘅血」。</p><p>盼更多人關心中梵協議
</p><p>早前有傳梵蒂岡為掃除中梵建交障礙，要求汕頭教區主教莊建堅讓位予非法主教，事件轟動教會。事後有本港傳媒訪問當地教友，感謝陳日君為內地教友發聲，陳昨晚回應時只是苦笑，「咁佢哋出唔到聲，就我出聲囉」。<br>陳指早在去年底接獲該組織邀請到德國領獎，但他一直擔心中梵主教協議會在復活節期間簽署，對是否出行猶豫不決，「如果真係簽咗，我唔出得嚟講嘢㗎喇，我唔會公開反對教宗，𠵱家冇簽到，咁我去歐洲講多兩句喇，希望多啲人關心囉」。<br>陳稱有關協議的消息令不少內地教友感到心傷，「希望佢哋知道呢個世界係有好多人關心佢哋，宗教自由係人權，但係喺中國就冇」。他讚揚被要求退位的福建閔東主教郭希錦有智慧，「雖然佢唔贊成（教會安排），但佢話佢會聽話，希望其他教區嘅人就算唔開心，都要服從，唔會造反」。<br>他相信關注的聲音越來越多，協議或有一線轉機，「中國𠵱家都好論盡呀，連聖經都唔准賣，話要買佢哋嘅（中國官方），要自己重新譯過」。<br>陳日君今次行程除了會發表講話，亦會與德國政要，包括新設立的德國宗教自由特別報告員、德國國防部前秘書長Markus Grubel會面。他表示所得獎金將用於支援內地受壓迫基督徒，但暫未想到具體處理方法，「唔可以講出嚟㗎，講咗出嚟佢哋咪惹麻煩」。<br>陳日君2013年亦曾獲加拿大政府選為第三屆「John Diefenbaker Defender of Human Rights and Freedom Award」得主，以表揚他對人權議題的貢獻，獎項由加拿大外交部部長頒發。</p></body></html>