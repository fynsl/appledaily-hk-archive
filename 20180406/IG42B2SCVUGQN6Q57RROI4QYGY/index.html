<html><header><meta charset="utf-8"><title>【破班際紀錄時間】咁嘅場地性能　仲唔係非常堅？</title></header><body><h1>【破班際紀錄時間】<br>咁嘅場地性能　仲唔係非常堅？</h1><p>禮拜日（8日）沙田十場八草兩泥賽事，草地用C跑道，睇番最近3月3日同一移欄賽事，雖然早段場次有「平海福星」及「肥仔」等後追馬勝出，不過中及尾段場次，均由沿途守前三位入直路之馬建功。<br><br>其中「電訊超人」、「精算風暴」及「非常堅」更加放頭帶到，故此具前速之馬匹要優先留意。<br><br>今戰列陣馬中，第六場「非常堅」上仗正是於3月3日田草C欄一放到底，大勝4.75馬位，跑出1分46秒71，打破去三班田草1800米舊班際紀錄時間，贏完等番同一移欄再跑，抽1檔可添食。<br><br>另外，第三場「塑料喜」上季至今三次角逐田草C欄均入Q，重返強項有力打開今季勝門。<br><br>至於禮拜日兩場泥地賽，路程分別為1650及1800米，近期泥地中距離一如短途利放唔利追，如「美麗鉅星」及「估惑」俱由頭放到尾勝出，所以第二場「友歡笑」及第五場「勝利專家」等可擺前走之擅跑泥地馬可秤先。</p></body></html>