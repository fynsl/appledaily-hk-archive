<html><header><meta charset="utf-8"><title>憂燒到23條立法　林鄭首開腔降溫</title></header><body><h1>憂燒到23條立法　林鄭首開腔降溫</h1><p>【拆局】<br>特首林鄭月娥昨首次開腔，批評港大法律學系副教授戴耀廷在台灣發表倡議港獨言論，林鄭雖然批評戴的言論違憲，指戴發表港獨言論完全不可接受，並同意港府發聲明譴責，但林鄭同時指今次事件非為23條立法鋪路，亦不涉學術自由，更強調無做任何事影響戴的教席。有政界人士分析，林鄭做法明顯想在民陣、民主派今日集會前為事件降溫，並將針對戴耀廷的批評局限於港獨言論層面，「佢唔想燒到去23條立法同打壓學術自由，怕一發不可收拾，引火自焚」。</p><p>集中打港獨　免拖累政府</p><p>該政界中人分析，中共、左派原本以為用文革扣帽子方式，為戴耀廷扣上一頂港獨帽子，「民主派、學界甚至專業界就唔敢幫戴耀廷出聲」，但問題是戴今次並非真正支持港獨，「佢只係講中共倒台後，中國政局發展可能性，其實香港唔少學者、評論員亦有類似分析，只係冇提港獨」，結果左派攻擊反而引起民主派、學界擔心是中共收窄香港學術、言論自由的陰謀，再加上全國人大代表譚耀宗公開借今次事件倡議盡快為23條立法，「結果令民主派、學界、專業界全面反彈，企晒出嚟撐戴耀廷」。<br>由於事件已變成反23條立法、反對打壓學術自由行動，「林鄭應該發現勢色唔對，驚民主派搞起件事，佢好辛苦搞到嘅社會平和氣氛冇咗，所以快手為件事降溫，只集中打港獨，以免成個政府被拖累」。<br>■記者莫劍弦</p></body></html>