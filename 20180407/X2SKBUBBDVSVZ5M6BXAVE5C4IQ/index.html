<html><header><meta charset="utf-8"><title>李修賢「重返警隊」　一聲令下個個趴低</title></header><body><h1>李修賢「重返警隊」　一聲令下個個趴低</h1><p>喺警匪片做警察做到入型入格嘅李修賢，呢個形象可以話幾可當真，以前佢喺訪問曾經講過，有一次佢行商場，咁啱有人唔見咗銀包，於是走去搵李修賢求助，可以諗到佢嘅形象幾咁深入民心！<br><br>近年李修賢少咗喺香港露面，聽講係返咗去大陸拍劇，不過昨日喺網上終於見到佢嘅踪影，警務處同保護遺棄動物協會合辦咗一個單手掌上壓嘅挑戰，希望透過感受小動物喺失去肢體嘅情況下，面對逆境嘅精神，喚醒大家嘅愛心，於是警務處搵咗李修賢同楊明拍咗一條短片。<br><br>今年已經65歲嘅李修賢，果然寶刀未老，著住西裝警察部行出嚟，感覺依然好強烈，一聲令下，楊明同其他差人齊齊做單手掌上壓！有網民留言讚李修賢仲好有型，依然入形入格！</p></body></html>