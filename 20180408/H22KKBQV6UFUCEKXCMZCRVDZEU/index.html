<html><header><meta charset="utf-8"><title>期待做老竇</title></header><body><h1>期待做老竇</h1><p>古巨基和助手老婆陳英雪（Lorraine）愛情長跑二十年，四年前在拉斯維加斯結婚，沒有愛得太遲：「佢話都冇諗過我係佢老公，我又何嘗唔係，冇諗過我老婆係咁，哈哈哈！我同古太又係工作夥伴又係心靈夥伴，每次演出我都有小習慣，出場前必須見到佢，我就會好踏實，佢要捉實我隻手講good show。」</p><p>鍾意小朋友</p><p>因女友一次踩單車意外，令沒結婚念頭的基仔改變計劃：「因身邊朋友冇婚姻關係，其中一個要做手術，唔可以代佢簽紙，令我諗法改觀，唔好結得太遲。結婚之後唔係淨係得工作，好坦白講喺工作同生活上多咗平衡，唔好以為我冇出現，梗係飛咗去做嘢，其實我可能係同老婆拍吓拖，有時幾矛盾。」結婚快四年，兩人仍靜待BB來臨：「我哋都鍾意小朋友，明白呢件事唔可以有壓力運作。」有否嘗試人工受孕？基仔坦言：「冇吖，有好多介紹例如食療調理身體，中藥嗰啲，暫時仲係二人世界。」</p></body></html>