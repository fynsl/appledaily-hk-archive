<html><header><meta charset="utf-8"><title>楊洛婷晒四代同堂照</title></header><body><h1>楊洛婷晒四代同堂照</h1><p>楊洛婷日前帶同六個月大囡囡返加拿大探親，兼補祝媽咪生日，昨日她在Ig分享了一張「四代同堂」照片，楊洛婷接受電話訪問時說：「我先返加拿大，放低囡囡畀媽咪湊，我同朋友去咗邁阿密同古巴玩。」<br>楊洛婷坦言有意再生小朋友：「最初想生完即再生，但生完我手指、腳板關節痛，唧牙膏都唔得，中醫話入風，要針灸同食中藥調理，𠵱家已經好番。」</p></body></html>