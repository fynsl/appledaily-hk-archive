<html><header><meta charset="utf-8"><title>不甘南生圍被縱火夏蕙姨全裸還拖</title></header><body><h1>不甘南生圍被縱火<br>夏蕙姨全裸還拖</h1><p>元朗南生圍日前又被縱火，今次連黃夏蕙都嬲爆，她聲言要裸體拍寫真來抗議。其實，網民曾發起「一人一相撐南生圍」活動，向城規會表達寧要濕地，不要大型商場、豪宅的意願。可惜自此之後，南生圍接二連三被縱火。日前當地又發生縱火事件，其中一個橫水渡碼頭旁，一個木板搭建的斜台冒煙起火，連帶綁在搭建物的船隻亦告燒毀，事件引起各界注意。<br>想不到，連黃夏蕙都憤怒了，她日前親身到南生圍，拍了幾張照片放上fb，並留言：「南生圍係香港僅存嘅寧靜地方，下次再燒，我就實行讓半球或者唔着衫咁影，實行抗議呀！」</p><p>斥放火者無良</p><p>夏蕙姨昨日接受《蘋果》訪問，她表示：「放火啲人好無良，火冇眼，除咗燒咗自然環境又會禍及附近居民，如果燒咗人哋家園咪好無辜，大自然又有好多動物，佢哋都無家可歸。點可以做損人利己事，希望政府一定要徹查起因，唔可以畀呢啲事件再發生。」<br>採訪：比華利</p></body></html>