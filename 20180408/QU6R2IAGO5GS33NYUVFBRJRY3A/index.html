<html><header><meta charset="utf-8"><title>【抄襲定參考？】PUBG公司告兩款食雞手機遊戲侵權</title></header><body><h1>【抄襲定參考？】PUBG公司告兩款食雞手機遊戲侵權</h1><p>近期好多機迷都沉迷手機「食雞」，不過好多款遊戲都造得同「正版」《PUBG》好相似，《PUBG》開發公司PUBG Corporation終於都忍唔住，正式入禀控告兩款設計同玩法都接近的手機遊戲侵權。</p><p>這兩款被指侵權的手機遊戲《Knives Out》（《荒野行動》）及《Rules of Survival》都是由中國NetEase（網易）發行，控罪指這兩款遊戲搶在《PUBG Mobile》手機遊戲推出前，未經允許抄襲《PUBG》地形、載具、武器及收圈機制等重要元素，並且照用《PUBG》「食雞」標語，PUBG公司要求NetEase將這兩款遊戲下架！<br><br>不過受《PUBG》「啟發」的手機遊戲又點止得NetEase這款遊戲，到底《Knives Out》同《Rules of Survival》算唔算侵權，就要交由美國聯邦法院審理，各位「食雞」朋友今次都係坐定定食花生睇下事態點樣發展。</p><p>資料來源：TorrentFreak<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed </p></body></html>