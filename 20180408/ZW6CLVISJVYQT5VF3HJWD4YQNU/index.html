<html><header><meta charset="utf-8"><title>【動畫】伊能靜下唇厚咗下巴變尖兼面頰拉長</title></header><body><h1>【動畫】伊能靜下唇厚咗<br>下巴變尖兼面頰拉長</h1><p>有啲人做完牙齒矯正手術後，可以大變身，厚唇變成櫻桃小嘴，就好似Angelababy咁。佢都認細個有哨牙，箍牙嗰陣，牙箍將嘴唇更加頂出嚟，搞到有孖膶腸，拆咗牙箍之後就正常番晒，即係依家咁。<br><br>但都有啲「失敗」例子，好似樂基兒，佢就曾話，自覺嘴唇又大又厚，阿媽迫佢箍牙，以為嘴仔會變細，點知都係咁厚咁大。<br><br>咁伊能靜呢？<br><br>就快50歲嘅伊能靜，成日自拍擺上網，不過，最近伊能靜嘅自拍照好似怪怪哋，下唇明顯厚咗好多，伊能靜都話：「怪怪的！有沒有發現！感覺下唇特別厚。」原來戴咗牙套。<br><br>「因為米粒媽戴著牙套錄節目呢！牙套戴著就會往前凸一點，牙套已經戴到快30副，明顯感覺牙齒移動了位置，牙縫拉開，下巴變尖了，兩頰也拉長，前幾天跟牙醫討論，不要顯得臉太長，怕沒有膠原蛋白的感覺，肯定有人問這還能調啊？<br><br>「是啊！好的齒顎矯正，不是牙齒整齊而已，而是臉型的美感也能設計，醫生真的很重要啊！（效果因人而異）」似乎好吸引喎！但除咗牙套之後，嘴唇係咪會變番薄0架？<br><br>伊能靜仲話，15歲嘅小哈利依家都有戴牙齒矯正器，原來係為咗矯正齒顎咬合問題，仲要一戴就戴三年。依家只係戴咗一年。有留意伊能靜微博嘅，或者記得，去年佢帶小哈利接受下顎調整嗰陣，佢本人都「順便做埋」矯正，因為醫生話佢左右臉咬合不對正，右臉咬肌發達好多，亦也比較鬆弛，故建議佢戴上隱形矯正牙套，正如佢所講，依家已經戴到就快30副喇。<br><br>伊能靜還寫道：「各位媽媽不要像米粒媽，一直以為哥哥小時候牙齒整齊就沒問題，忽略了咬合會影響臉型和健康，預防終於治療！越小看才安心！」所以伊能靜已經plan定，等米粒6歲左右都會帶佢去check有冇齒顎咬合問題。<br><br>三人同行有冇二人收費？</p></body></html>