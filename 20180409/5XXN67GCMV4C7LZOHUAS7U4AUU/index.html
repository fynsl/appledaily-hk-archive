<html><header><meta charset="utf-8"><title>中環在線：傳許家印投資賈躍亭FF汽車 - 李華華</title></header><body><h1>中環在線：傳許家印投資賈躍亭FF汽車 - 李華華</h1><p>融創（1918）董事長孫宏斌（老孫）上月先承認當年用150億元（人民幣．下同）投資樂視是失敗，仲講到明「有願意接盤的可以找我，九折！」正當人人對樂視避之則吉，噚日再有勇者出現，今次輪到恒大（3333）董事長許家印（圖）！<br>據內地騰訊《一綫》引述多名消息人士報道，許家印可能已經投資咗樂視創辦人賈躍亭（老賈）嘅汽車公司，法拉第未來（Faraday Future，FF）。《一綫》引述多名消息人士指，許家印或恒大之前的確同老賈就FF傾過，唔排除由許家印以個人名義投資，仲會幫FF關聯公司睿馳汽車喺廣州拎地咁話。</p><p>斥資3.6億投地</p><p>而咁啱得咁蹺，噚日廣州市公共資源交易中心確認，睿馳汽車斥資3.641億元，正式投得廣州市南沙區一塊約601畝的製造業用地！《一綫》向恒大求證，對方就冇直接否認，只係兩度講「我們確實不太清楚這個事」。唔通許家印真係步老孫後塵？<br><br>李華華<br>mailto:LiWaWa@AppleDaily.com</p></body></html>