<html><header><meta charset="utf-8"><title>中環在線：AXA請「黑雙煞」約基推廣健步足球 - 李華華</title></header><body><h1>中環在線：AXA請「黑雙煞」約基推廣健步足球 - 李華華</h1><p>保險公司不時贊助體育活動，趁住今年世界盃熱潮，AXA安盛就贊助「另類」足球，同香港中華基督教青年會（YMCA）合辦健步足球計劃，噚日仲搵嚟前曼聯「黑雙煞」之一嘅約基（Dwight Yorke）示範。<br><br>健步足球（Walking Football）自2011年開始於英國推行，係特別為50歲以上或長期病患者設計嘅新興運動項目。比賽限五人落場，只准步行唔准跑，踢波唔可以高過龍門門楣，亦唔可以有身體衝撞。<br><br>雖然規則同平常足球好唔同，但對約基嚟講簡直簡單過食生菜，噚日示範賽自然輕鬆勝出。全港首個健步足球聯賽將會係今個月舉行，「金齡波友」贏咗仲可以代表香港出戰2020年英國舉行嘅首屆健步足球世界盃架!<br><br>李華華</p></body></html>