<html><header><meta charset="utf-8"><title>郭富城買黃金保值</title></header><body><h1>郭富城買黃金保值</h1><p>郭富城昨日以代言人身份在中環出席一間投資公司活動，對於舊愛熊黛林即將臨盆，他即封嘴：「我唔講呢啲。」講到投資之道，城城表示愛買車：「升值能力好高，第二係黃金。」問他會否打定龍鳳𠼦將來送囡囡出嫁？他說：「會呀，用金嚟做係一個根，我得閒喺屋企會拎啲金出嚟摸吓、戴吓，幾條箒，有粗有幼，我鍾意萬字鏈同簡單戒指。」那囡囡會否有很多黃金做嫁妝？他說：「好長遠嘅事，交番畀我，多謝關心。」</p><p>城城坦承會定期買金粒：「睇心情，如果得閒出去行街，我唔一定睇衫，有時會去金舖睇吓，始終黃金好保值，可一代傳一代。」更直認曾考慮在亡父的金舖舊址重開一間金舖。<br>採訪：黃曉妍<br>攝影：陳慧安</p></body></html>