<html><header><meta charset="utf-8"><title>中環在線：恒生水哥跑到去羅馬 - 李華華</title></header><body><h1>中環在線：恒生水哥跑到去羅馬 - 李華華</h1><p>所謂「條條大路通羅馬」，有冇諗過跑過去呢？恒生銀行（011）公關阿頭張樹槐「水哥」，啱啱就喺羅馬完成佢人生第70個全馬。<br><br>「登六」嘅水哥認真健壯，全馬唔講得笑，42公里嘅全馬，即係等於跑105次400米運動場嘅長度，要完成已經好有難度，而佢就喺60歲前跑勻五大洲完成70馬。<br><br>今次跑羅馬，沿途當然風光如畫，幻想吓有羅馬競技場、古羅馬廣場、卡拉卡拉浴場、羅馬斯金字塔、以及梵蒂岡等多項聯合國世界文化遺產為伴，一邊跑、一邊欣賞古建築，別具意義。水哥仲話，跑到去聖彼得廣場時，教宗正向數以萬計嘅信眾主持復活節彌撒。<br><br>華華真心佩服水哥嘅毅力。</p></body></html>