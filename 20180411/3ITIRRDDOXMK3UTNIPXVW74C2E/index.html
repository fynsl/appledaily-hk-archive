<html><header><meta charset="utf-8"><title>【周五發佈】國產電競手機黑鯊　連藍牙手掣真身曝光？</title></header><body><h1>【周五發佈】國產電競手機黑鯊　連藍牙手掣真身曝光？</h1><p>一提起「電競手機」，大家現時可能只諗到Razer Phone，不過在這個新戰場上好快會有對手。小米有份投資的國產黑鯊（Black Shark）手機將會今個星期五（4月13日）發佈，近來關於這部手機的傳聞都有唔少，如據講會用上18:9 OLED屏幕、Snapdragon 845處理器、6/8GB RAM及128/256GB儲存頂級規格，而且手機設計亦是大陸網民討論的焦點。</p><p>早前網上流出的疑似黑鯊手機的相片，外形酷似一部手提遊戲機，不過廠方就話這個設計太醜並否認是黑鯊手機。但剛剛在網上就再流出一張貌似真機的機背圖，可見機背的雙鏡頭及閃光燈設計，並會附上可套在機身的可拆除式藍牙手掣，這個設計亦符合現時官方宣傳品的設計，唔知用佢打機係唔係會容易「食到雞」呢？<br><br>資料來源：MyDrivers<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed <br></p></body></html>