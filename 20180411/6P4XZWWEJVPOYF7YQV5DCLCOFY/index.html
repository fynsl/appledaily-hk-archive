<html><header><meta charset="utf-8"><title>中環在線：「出pool」係乜? 陳家強咁講…… - 李華華</title></header><body><h1>中環在線：「出pool」係乜? 陳家強咁講…… - 李華華</h1><p>財庫局前局長陳家強離開熱廚房後，返科大做咗兼任教授，究竟有冇因為咁接觸多咗年輕人，個人潮咗呢？答案係冇嘅。<br><br>佢噚日出席花旗傑出財經新聞獎頒獎禮時，俾人問到乜嘢叫做「出pool」、「A0」，佢就弱弱哋話唔識，到主持人話出pool即係有拖拍，A0即係Available but zero（從來未拍過拖），陳家強即刻長知識了，「我要同多啲年輕人講嘢先得！」<br>作為前局長，當俾人問到對今年財政預算案有乜意見時，佢就即刻精靈番，知道題材敏感，「嘩，我對住咁多傳媒，當然話：非常好喇……」估唔到佢離開熱廚房之後，幽默感都返晒嚟喎。</p></body></html>