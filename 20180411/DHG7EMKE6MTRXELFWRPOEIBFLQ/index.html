<html><header><meta charset="utf-8"><title>【$1搶機】HKTVmall搞網上電腦節　$1買幾千蚊Dyson</title></header><body><h1>【$1搶機】HKTVmall搞網上電腦節　$1買幾千蚊Dyson</h1><p>雖然近來好似有唔人投訴王生的HKTVmall的送貨問題，不過無可否認在其網上平台購物，的確能搵到唔少平貨，亦帶來唔少方便。近日HKTVmall便舉辦了名為「瘋狂＄1換購節」的網上電腦節，既然是電腦節當然唔少得「$1搶機」這個傳統，但既然是網上平台，又點都唔會要你排隊排幾日去搶，所以佢哋其中一個方法就係鬥買得多！由即日起至4月30日，成為總消費額最高的10名顧客，即有機會以$1換購Dyson V8 Animal 無線吸塵機(價值$5,480)、最潮風筒Dyson Supersonic（價值$3,780）、Playstation 4 Pro（價值$4,431）和Switch（價值$3,888）等等。不過有人或者就會質疑要買幾多錢先可以做「總消費額最高的10名顧客」？如果HKTVmall有即時成積表，俾個指標大家追下，或者會更好。</p><p>不過，就算做唔到「總消費額最高的10名顧客」，其實只要ll購物指定產品滿$800，都可以$1換購各款電子產品，如JMGO M6手機投影機隨身智能影院（價值$3,999）、Dragon War 專業電競人體工學運動椅（價值$3,980）、Fujitsu 23.6" 16:9PLS 全高清低藍光顯示屏（價值$1,399）等等，雖然好似冇咁吸引，但都相當抵玩，不過當然是數量有限，手快有手慢冇。</p><p>如果萬一都係搶唔到，其實還有逢星期三，即是4月11日、18日及25日，都會有「一日抵價狂搶」，雖然唔再係玩「$1」，但價格都頗為超值，如原價$2,923的Parrot AR.Drone 2.0四軸遙控無人機，將以接近一折的$399發售；藍牙無線入耳式耳機BeatsX，亦由原價$1,188減至$738，加上貨量一定比$1貨多，入手機會大增，絕對搶得過！詳情就自己上佢哋個網睇下喇。<br></p><p>記者：韓繼聰<br><br>全新旅遊專頁，即like籽想旅行： https://fb.com/travel.appleseed <br></p></body></html>