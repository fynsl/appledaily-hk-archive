<html><header><meta charset="utf-8"><title>七級偽術：佛系的緣份 - 彭瑪莉</title></header><body><h1>七級偽術：佛系的緣份 - 彭瑪莉</h1><p>坦白?，忙到七葷八素之時，看到爆紅網絡的佛系乜乜物物，有時都幾治癒。真的，如能看破紅塵、隨遇而安，以至無視塵世價值觀，人生還能有甚麼能難倒你？<br><br>最近真正叫公關行家嘻哈絕倒的是這個「佛系pitching」：不用call記者，不發採訪邀請，不寫新聞稿，緣份到了，自然有人報道。<br><br>哈哈哈，正到呢。完全幻想到，係手執流流哋項目，卻偏遇上個要求高高客戶嘅行家，夜深時分pitch到火滾時想出來的佛偈。係咪完全得啖笑呢，well，也不盡然啦。真係視乎你做甚麼機構，視乎個別記者的性格。<br><br>先別說每個新聞機構都有既定編輯方針和路?，以至個別媒體編輯部會有張神秘黑名單，有些機構確會較其他機構較易爭取到略踩灰色地帶的報道機會。這包括：廣告客戶（原因太明顯啦）、非牟利機構（無咁爭議性，似乎較易解畫）、普羅市民會特別關注的機構（公共運輸、快餐連鎖店、便利店）以及此等機構為市民提供的jetso，因為有公眾利益的元素，或者偶爾都可以佛系一下。<br><br>至於個別記者的脾性，則真的看緣份了。這麼多新聞從業員，自然各有各的原則，有人最愛公關供稿，反正人手唔夠，公關稿多多益善（是的，不是全佛系，最多算半佛系）；有人唔介意是機構供料，但一定要言之有物，即係如果本來條故題係佢手下記者仔開，佢一樣會批那些才會用，最多加番多少自家做回應和背景資料，咁都算好合理；第三種係包拗頸編輯，明明材料夠晒新聞性，相片亦配合到天衣無縫，佢自家記者都搵唔到咁好嘅古仔，但因為是公關pitch畀佢，就一定拒人千里。要這些大編放下執着，或者真的要等緣份到。善哉善哉。<br><br>彭瑪莉<br>mailto:marypang2015@gmail.com</p></body></html>