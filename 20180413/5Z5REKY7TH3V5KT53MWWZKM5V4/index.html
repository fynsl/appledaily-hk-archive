<html><header><meta charset="utf-8"><title>《中英街1號》入圍烏甸尼電影節</title></header><body><h1>《中英街1號》入圍烏甸尼電影節</h1><p>第20屆意大利烏甸尼遠東電影節將於下周五開幕，今年共有4部港片入圍競賽部份，分別是杜汶澤的《空手道》、趙崇基的《中英街1號》、許鞍華的《明月幾時有》及林超賢的《紅海行動》，《空》片同時角逐今年新增的白桑樹獎。<br>《中英街1號》導演趙崇基昨日接受本報訪問時表示，很高興可以將電影由亞洲帶到歐洲：「熟悉烏甸尼電影節朋友同我講，佢哋會揀比較商業嘅電影，覺得好難得。同埋上映嗰日係26號，間戲院可以容納1,000人，聽到個數字都幾嚇一跳，好少同1,000人睇自己嘅電影，所以都好期待。最想當然係香港上映有期，努力緊。」</p><p>杜汶澤對於《空》片可以角逐大獎，感到榮幸，希望可以為港增光：「我會留到最後，因為閉幕電影係杜Sir嘅《柔道龍虎榜》復修版本，要睇埋至走。」<br>採訪：何永寧</p></body></html>