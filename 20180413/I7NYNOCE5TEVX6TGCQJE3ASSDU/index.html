<html><header><meta charset="utf-8"><title>中環在線：香港後生仔　六成月光族 - 李華華</title></header><body><h1>中環在線：香港後生仔　六成月光族 - 李華華</h1><p>大家成日話要及早教理財，等啲後生仔唔好先使未來錢，不過有調查發現十個香港青少年，有六個曾經係「月光族」！<br><br>調查訪問1,270名年齡介乎15歲至19歲嘅中學生，發現九成人明白審慎理財重要性，不過超支情況仍然常見，近六成受訪學生曾經試過超支，其中三分一仲係長期月光族，每年有三個月或以上嘅時間入不敷支；另外只有9%人表示有詳細紀錄個人開支。<br><br>現任寧波第二中學（其中一間受訪中學）嘅蕭sir就話，對調查結果唔意外，眼見近年學生嘅消費模式轉變，例如一放假或者畢業，學生就會去旅行，「近近哋」飛韓國、日本，誇張啲就飛歐洲。<br><br>不過佢都明白，咁多平機票，加上學生哥係最無負擔嘅年紀。Any肥，佢就希望可以再早啲同做多啲理財教育，畢竟將來依然「搵幾多，使幾多」嘅話，都唔會儲到錢。<br><br>Visa連續四年贊助「全港通識理財問答比賽」下星期一正式展開，各位中學生不妨測試吓自己嘅財務管理認識夠唔夠。<br><br>李華華</p></body></html>