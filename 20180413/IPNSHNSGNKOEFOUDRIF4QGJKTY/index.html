<html><header><meta charset="utf-8"><title>會師中環：佛系會計等運到 - 神仙丁</title></header><body><h1>會師中環：佛系會計等運到 - 神仙丁</h1><p>近期流行講「佛系」，所謂佛系，就是做人不用強求，緣份一到自然水到渠成，講得通俗啲，就是「等運到」。<br>正所謂「眾生皆有佛性」，其實有時會計這一行都幾「佛系」。以製作上市公司年報為例，核數師和客人就總會抱着「船到橋頭自然直」的觀念，很多事情會拖得就拖。歸根究底，是因為客人通常都會預先準備好年報，核數不過是一個額外程序，而且製作年報又有一條既定死線，是大家都不敢延誤。結果大家都知道只要等到死線一刻，年報就會面世。所以很多時客人會對核數師的要求一再拖延，說穿了就是在等事情塵埃落定，到時候自然可以做少啲嘢。正是這種「緣份到了，年報就自然搞掂」的心態，不少審計程序到最後都會不了了之。<br>會計行業另一個「佛系」例子，就是Big4不少合夥人都甚少主動搵生意，相反，佢哋會採用守株待兔的策略，祈求生意從天而降。佢哋經常留守辦公室沉醉於數字之中，很少外出搵客聯誼，有時我真係會懷疑佢哋係點先可以跑夠數搵到生意（合夥人係需要跑數）。或者佢哋都相信「緣份到了，生意自然送上門」，可惜依我所見，通常都係有緣無份，搵唔到啲咩大生意。講到這裏，大家可能終於都明白Big 4之所以被稱為少林寺，除了因為夠辛苦外，夠「佛系」都可能係一個原因。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>