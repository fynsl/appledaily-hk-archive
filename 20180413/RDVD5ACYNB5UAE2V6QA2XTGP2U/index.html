<html><header><meta charset="utf-8"><title>徐子淇請纓拍片助兒童超盈睇好奚夢瑤做弟婦</title></header><body><h1>徐子淇請纓拍片助兒童<br>超盈睇好奚夢瑤做弟婦</h1><p>何超盈、林顥伊、莊家彬和方健儀等昨日在銅鑼灣出席「Heart me Heart children慈善酒會」，手袋品牌Me Char始創人兼設計師、澳門前特首何厚鏵女兒何芓諄為品牌搞慈善，她把一系列背包作義賣，收益中的15%會撥捐香港救助兒童會，何芓諄邀得千億新抱徐子淇代為拍片呼籲。</p><p>讚何芓諄善心</p><p>何家四房千金超盈昨日特地由澳門趕到撐場，她大讚好友何芓諄有善心，問她可有慈善計劃？她說：「其實目前主力搞藝術文化，要一樣一樣嚟囉！」<br>對於胞弟何猷君的內地超模女友奚夢瑤融入家中，早前跟四太梁安琪一齊到泰國旅行，四太更大讚奚夢瑤好女仔，問到四太是否已接受奚夢瑤？超盈說：「你問番猷君啦！佢女友一直都係我朋友，覺得佢OK，今次旅行都係難得大家都抽到時間，但只係去咗一日半，因為之前大家各有各忙，工作還工作，家人點都要陪，要珍惜囉。」</p><p>影相畀賭王睇</p><p>奚夢瑤是否首次加入四房family trip？超盈說：「其實我哋好少family trip嘅，今次都唔算係呀，都欠欣欣（何超欣），因為欣欣要讀書。」行程中是否拍下不少靚相給賭王何燊分享？超盈續說：「係呀，我哋盡量都會影多啲相。」<br>此外，何芓諄大打人情牌請李太徐子淇拍片，何芓諄說：「李太好幫手呀，我哋會送袋畀佢，佢都會叫啲朋友支持。」講到當日拍片趣事，何芓諄笑言：「原本請佢拍硬照，佢覺得要用聲音宣傳，影完硬照後要求補拍片。佢真係好攰，但好專業，好有善心。」徐子淇昨日不在港，所以未能出席支持，另一好友甘比因產後復原中，同樣未能到場。<br>採訪：黃曉妍<br>攝影：仇志德</p></body></html>