<html><header><meta charset="utf-8"><title>【晨操有路捉】追捧大喜訊騎師　隨時有意外收穫</title></header><body><h1>【晨操有路捉】<br>追捧大喜訊騎師　隨時有意外收穫</h1><p>意大利騎師沈拿在剛戰谷中夜馬賽事，策騎徐雨石馬房「好友益」再添一W，頭馬增至齊頭10場，結果能為長期留港搵食續牌成功（馬會今午（12日）1時左右作出相關公佈）。<br><br>他除了陣上拼勁可嘉之外，在晨課上，亦相當勤奮課馬，追捧呢位騎師隨時有意外收穫。<br><br>今朝晨課早上，蘇偉賢馬房第六場「醒目再臨」及賀賢第七場「亮先生」，便是由沈拿負責出試，考驗過程中均見其小心翼翼，態度認真，此兩匹周日（15日）沈拿之座騎不妨優先留意。<br><br>尤其是列陣第六場四班草地1600米「醒目再臨」，今晨在沈拿胯下單試，跳足1200米，馬匹走來甚醒神，比上仗爆大冷時更具好感。<br><br>課罷，騎、練二人在機坪會合密斟一輪，睇嚟有再接再厲之意。</p></body></html>