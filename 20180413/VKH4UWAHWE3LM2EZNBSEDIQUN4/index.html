<html><header><meta charset="utf-8"><title>【執輸行頭......】地方淺窄唔夠位？擺前啲包冇蝕底</title></header><body><h1>【執輸行頭......】<br>地方淺窄唔夠位？擺前啲包冇蝕底</h1><p>禮拜日（15日）沙田馬場跑八草三泥賽事，草地用最狹窄之C加3跑道角逐，睇番最近3月11日同一移欄賽事，頭馬全部守於前五位入直路建功，尤其尾段場次偏差更嚴重，最後四場皆由一至三檔馬掄元。<br><br>其中「按得澄」及「飛越峰」（沈集成馬房）更加一放到底，具前速之馬匹仍然要優先留意。<br><br>今戰列陣參戰馬當中，第十一場葉楚航旗下「良才」上仗正是於3月11日田C加3欄賽事贏馬開齋，等番同一移欄再跑，睇部署有心想添食。<br><br>另外，第三場鄭俊偉馬房「嬴風雲」三次角逐田C加3欄獲冠亞殿各一，窄場性能出色，換黃俊減十磅可再贏。<br><br>至於三場泥地均為1200米，最近3月25日三場同程頭馬「常山耆寶」（文家良馬房）、「精英寶貝」（麥菲文馬房），以及「盈利駿馬」（容天鵬馬房）全部一放到底。<br><br>所以第二場「永常喜」及第四場「自由旺」（均屬方嘉柏房）、第十場沈廐「上簽」等擅跑泥地之快放馬可優先留意。</p></body></html>