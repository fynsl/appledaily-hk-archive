<html><header><meta charset="utf-8"><title>【搶先開箱】紅色iPhone8現真身　玻璃紅背襯黑面型爆</title></header><body><h1>【搶先開箱】紅色iPhone8現真身　玻璃紅背襯黑面型爆</h1><p>早幾天Apple發佈了將會推出紅色的(PRODUCT)RED 特別版iPhone8和8+，雖然即日已經可以預訂，但就要4月13日才能見到實機真身。不過身為Gadget Guy，我們當然一如以往早一步拿到實機，和大家一同開箱，看看它的真身係咪真係靚仔，值唔值得大家入手？</p><p>如果大家有留意的話，或者都會知道上年Apple也推出過紅色的iPhone 7和7+，不過它用的金屬機背，而今次的紅色iPhone 8和8+則是玻璃機背，所以雖然同樣是（PRODUCT）RED，但呈現出來的紅色就有完全不同的感覺。實物可見（PRODUCT）RED  iPhone 8的反光效果比iPhone 7高得多，觀感上紅色亦比較濃，有一種跑車的感覺，加上少了天線位，機背整體性更高。個人就覺得今次機背比上代更有型漂亮，不過當然你也要承受玻璃面較易留有指紋的弊病。<br></p><p>除了機背，今次機面其實亦有所不同iPhone 7用的是紅襯白，不過大家反應一般 ，或者Apple都聽到大家的聲音，今次iPhone 8就換上紅襯黑機面，而機側就用上紅色鋁金屬邊框，感覺更出色。比較可惜的是今次紅色iPhone，只有iPhone8和8+，如果可以有埋iPhone X的話，吸引力和回響絕對會更大。<br></p><p>雖然講過唔少次，不過有意義的事一提再提都無妨，其實每一件 (PRODUCT)RED 銷售品部份收益都直接幫助The Global Fund對抗愛滋病。Apple 自從 2006 年與 (RED) 合作以來，已向 The Global Fund 基金捐助超過 1.6 億美元，相當於超過 8 億天的救命抗反轉錄病毒 (ARV) 藥物，可阻止 HIV 病毒從母親體內傳染給未出生的嬰兒。如果心思思想換機，又鍾情紅色，不妨考慮一下，話晒可以當做下善事，叫做多個理由俾自己換新機囉。<br><br>記者：韓繼聰<br>攝影：黃敦為<br></p></body></html>