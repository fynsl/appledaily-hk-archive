<html><header><meta charset="utf-8"><title>陳漢娜幾場戲爭新人獎梁雍婷賣菜等足三年 </title></header><body><h1>陳漢娜幾場戲爭新人獎<br>梁雍婷賣菜等足三年 </h1><p>【第37屆香港電影金像獎之新演員篇】第37屆金像獎將於後日舉行，學院派出身的梁雍婷憑《藍天白雲》競逐「最佳新演員」（詳見附表），被喻為新人王的她以大熱姿態爭新人獎，模特兒出身的陳漢娜（Hanna）憑《殺破狼．貪狼》挑機，扮演古天樂15歲女兒的她雖然只有幾場戲，但Hanna說：「袁詠儀當年攞新人獎都係得一場，冇乜所謂。」</p><p>第一場就死</p><p>Hanna表示從古天樂身上學到很多東西，令她越來越喜歡做戲：「第一場我就要死，原來都幾難演，因為要呼吸，但又唔可以郁，一個take要兩、三分鐘，cut機我都聽唔到，古生問我係咪瞓着咗。我瞓喺屍櫃俾古生拉出嚟，我係俾佢震懾咗，佢喊到我成手都係鼻涕同眼淚，我好感受到，心都痛埋，佢仲要演三個version，全個劇組都超想佢攞到男主角獎。」<br>梁雍婷在《藍天白雲》的角色時而深沉、時而凌厲，演活反社會人格，因此被視為新人獎大熱，她說：「當我知道有提名，好似考完個好緊要嘅試，攞到5**咁，可以入大學喇，但壓力好大，因為好怕令身邊人失望，我係咪好恨，唔係嘅，做戲唔係為攞獎。」她最難忘是等待《藍天白雲》上映的三年過程，其間她做過酒吧和賣菜：「等待嘅藝術係每個演員需要學，演員呢個職業，60歲都有得演，使乜咁急25歲就成功呢？所以我學識等待。」</p><p>鄧月平感激</p><p>另一位有份角逐新人獎的是演《小男人週記3之吾家有喜》的鄧月平， 她感激鄭丹瑞給予機會：「聽到自己入圍，都覺得不可思議，獲得人哋賞識唔係必然嘅事。好感恩前輩幫我，唔係有血緣關係，但當我親生。如果1,000分滿分，會畀自己30分。」<br>此外，早前陳漢娜、梁雍婷等候選人拍攝紀念特刊時，獲珠寶品牌Tiffany &amp; Co.準備了一系列鑽飾配合造型，呼應今屆金像獎「青春常駐」的主題。<br>採訪：嵐山、何永寧、張俊銘</p><p>最佳新演員提名名單</p><p>陳漢娜《殺破狼．貪狼》<br>梁雍婷《藍天白雲》<br>鄧月平《小男人週記3之吾家有喜》<br>歐鎧淳《春嬌救志明》<br>凌文龍《黃金花》<br>資料來源：金像獎大會</p></body></html>