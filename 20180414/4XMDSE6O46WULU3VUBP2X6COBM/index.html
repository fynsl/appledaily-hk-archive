<html><header><meta charset="utf-8"><title>意外懷孕三年抱兩爆乳Celia K.再陀B</title></header><body><h1>意外懷孕三年抱兩<br>爆乳Celia K.再陀B</h1><p>現年31歲、曾主演電影《一路向西》的33C𡃁模郭穎兒（Celia K.），前年與圈外老公李冠鋒結婚，去年誕下囡囡李明芯。上月Celia為囡囡舉行1歲生日會，於社交網撰文分享做媽媽苦與樂，並承諾努力學做好媽媽，陪囡囡成長。話口未完，Celia昨在Ig宣佈再有孕，目前陀B已4個多月。</p><p>未知胎兒性別</p><p>Celia昨於Ig貼出穿上白色爆乳透視裝，肚凸凸的她留言照片是兩日前拍的，明眼人一見即意會她再度陀B。Celia昨接受電話訪問時說：「𠵱家有咗19周，呢次係意外再有，我哋都歡迎，但係冇預計咁快，預產期喺9月。」<br>問到Celia這次陀B情況，她即說：「今次仲嘔得勁過上次，可能離上胎好近，一切歷歷在目，今次仲要患咗腸胃炎，屙咗成個星期，瘦咗十磅，又唔可以食藥，只有飲電解質嘅嘢，希望快啲好番，不停大肚真係好辛苦。」Celia指暫時肚中BB太小，未照到性別，下次產檢時才會知道。</p><p>自拍靚相留念</p><p>為了紀念再次懷孕，Celia日前在家中浴室拍了這輯靚相做美麗孕記，主角當然是她，但囡囡芯芯卻被氣球吸引着，興奮走入鏡頭搶鏡。Celia昨宣佈有喜後，即獲同樣懷有第二胎的李蘊留言恭賀。<br>採訪：陳杰</p></body></html>