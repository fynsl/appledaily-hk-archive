<html><header><meta charset="utf-8"><title>【復仇者熱身】又一城pop up　兩層樓高Iron Man點影好？</title></header><body><h1>【復仇者熱身】又一城pop up　兩層樓高Iron Man點影好？</h1><p>《復仇者聯盟3：無限之戰》將於4月25日上映，接近上映前夕，大型的宣傳陸續展開，其中有這個Hot Toys於又一城舉行的Marvel Studios 10周年《復仇者聯盟3：無限之戰》展覽。</p><p>展覽有多個精雕細啄的1:1真人原大雕像，包括今集大奸角魁隆、留鬚的美國隊長、Iron Man Mk 50、新版Hulk Buster、新戰衣的蜘蛛俠Iron Spider、銀河守護隊的星爵、雷神、青年版樹人、火箭、奇異博士 、黑豹和War Machine，全部都是最新的復仇者電影造型，造得相當精細同神似，一貫Hot Toys嚴謹又高欣質的作風。另外，亦會有之前的Marvel電影的戲服及電影道具供欣賞。如果覺得1/1大堆頭英雄唔夠霸氣，場內仲有一個兩層樓6米咁高嘅Iron Man Ｍark 50畀你影，夠晒霸氣。<br></p><p>展覽重點當然唔少Hot Toys最拿手嘅1:6 Figure。展出咗首度曝光有新版Hulk Buster及四隻手的奸角Outrider，另外雙盾版美留鬚國隊長、金髮新造型的黑寡婦和新戰衣的蜘蛛俠Iron Spider亦在此首度公佈並可即場預訂。其他1:6 Figure還有早已開訂和未正式公佈預訂的款式，似乎全部復仇者角色都齊集了。</p><p>難得一個精采展覽，看完展品當然想帶點戰利品回家，所以展場亦有去Hot Toys期間限定店，有多款全新的COSBABY，其中Iron Man和蜘蛛俠的雙眼還可亮燈。作為電影重心的無限手套，除了有大型1:1擺設供預訂外，也有1:4的小型擺設現場發售，還有可穿戴的無限手套布偶也相當可愛。店內還有不少精品和Tee等，保證Marvel粉絲能滿載而歸。<br><br>地點：又一城LG2層<br>日期：即日起至5月8日<br><br>記者：馬子聰<br>攝影：倫星揚<br><br>全新旅遊專頁，即like籽想旅行： https://fb.com/travel.appleseed <br></p></body></html>