<html><header><meta charset="utf-8"><title>粉嶺公路兩死車禍　遭警截停做人肉路障車主收擬控書　議員轟警「冇腦」</title></header><body><h1>粉嶺公路兩死車禍　遭警截停做人肉路障<br>車主收擬控書　議員轟警「冇腦」</h1><p>【本報訊】今年2月警方在粉嶺公路追截一輛懷疑違規的七人車期間，在事發現場截停其他途經的私家車組成「人肉路障」堵截，釀成2死多傷。立法會保安事務委員會昨討論警方執法方式，多名議員批評「人肉路障」做法有問題。民主黨涂謹申踢爆，警方事後向無辜當「人肉路障」的事主發出「擬控告通知書」，怒斥警「有冇腦㗎」。保安局回應稱事件仍在調查，不宜過早下結論。涉事司機批評警方推卸責任。<br>記者：袁楚雙<br><br>今年2月11日，一輛懷疑違反交通條例的七人車在元朗錦綉花園被警方截查，司機瘋狂駕駛逃脫，警方緊追12公里至粉嶺公路，七人車撼上其他「人肉路障」私家車翻轉，涉事司機和乘客雙亡，最少一名交通警及3人受傷。</p><p>事主狠斥推卸責任</p><p>事後有車cam片段拍到意外前，警員預先在前方截停其他車輛，配合交警從後追截，前後包抄七人車。輿論質疑警方罔顧市民安全，連人帶車作「人肉路障」的做法離譜。<br>立會議員涂謹申昨在保安事務委員會上指，警方其後向疑被當作「人肉路障」的司機發「擬控告通知書」，怒斥「係咪冇腦㗎」，「係你叫人停㗎嘛，呢單嘢邊有可能告佢？」他解釋，一般交通意外未知誰是誰非時，例如甲乙兩者撞車，據法例兩者均有可能被起訴，警方會向有可能被起訴人士發出擬控告通知書。<br>但涂指今次事件從傳媒片段清晰可見，司機是按警方指示停車，狠批警方罔顧司機感受，「你就循例，人哋（涉事司機）唔識㗎嘛，會驚㗎嘛！」不過工聯會黃國健認為，警察執法市民未必知其當下判斷，應予以信任：「一面倒指摘警察，我覺得對警方唔公平。」<br>疑被當人肉路障的事主鄭先生回覆《蘋果》證實，早於事發後3天已收到擬控書，內容是警方稍後可能根據危險駕駛導致他人死亡或受傷等條例，向他起訴。鄭坦言當下感到很驚訝：「喂大佬，我直情（按指示）停低架車，跟住後面已經撞上嚟，我都唔知頭唔知路。」他憶述警方曾向他指，由於事件很大機會開死因庭，故無資料可向他奉告，而他至今一直不知事情進展，感覺「係警方推卸責任」。<br>保安局副局長區志光昨在立會回應質詢時指，由於事件仍在調查，不宜過早評論。一同列席的警務處總警司（交通總部）簡廸文沒有正面回應事件，僅稱任何行動都會注意安全，不會刻意危害市民性命，警方已成立覆檢委員會全面檢討目前高速追截車輛指引。</p><p>警方稱已向一警員發通知書</p><p>警方昨晚補充指，發出通知書不表示一定會起訴有關人士，又稱已對所有涉案司機發出通知書，包括一名警務人員。香港保險專業人員總會會長張偉良指，交通意外一般向導致意外的一方索償，以是次意外為例，被撞司機依照警方指示停車，繼而被後車追撞，理論上向後車索償；如後車司機身故，有購買第三者責任或汽車綜合保險的車主亦會獲保險公司受理賠償；若被撞者認為警方亦要為意外負責，也有權循民事方式入稟警務處處長索償。</p><p>識睇睇留言</p><p>Ka Lok Lo：香港警察真係黑暗醜陋。<br>袁偉鵬：自己無能，追唔到飛車黨就叫停市民做人肉路障，撞爛人哋架車又幾乎傷人，唔賠仲要告人！<br>Van Li：佢話循例，我都想循例問候吓佢啲家人。<br>Tecky Kwok：黑警想用威嚇手段令苦主唔告佢賠償。<br>黃湛熙：外國會阻其他車上公路，幫逃車開路，用直升機去跟，再設爆胎路障去捉人。<br>資料來源：《蘋果》fb</p></body></html>