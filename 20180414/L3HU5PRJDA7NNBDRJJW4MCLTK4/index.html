<html><header><meta charset="utf-8"><title>林嘉欣玩影相靠老公</title></header><body><h1>林嘉欣玩影相靠老公</h1><p>林嘉欣昨日應邀到天際100為手機品牌宣傳，她自爆早前坐電車影相，部份照片由老公袁劍偉操刀。面對高科技產品，嘉欣像細路女一樣要依賴老公，她說：「對呢方面認知係左耳入右耳出，經常向老公嗌救命，老公都慣咗要幫手，知道畀我用嘅產品係好似畀儍人用嘅先適合我。」<br>嘉欣即將與張家輝和劉青雲開拍電影《廉政風雲煙幕》，5月中將遠赴澳洲拍攝外景接近一個月，嘉欣說：「要同屋企人請晒假，到時要老公同屋企人幫手湊女，好彩囡囡都好包容，唔使好特別溝通，因為我平日留喺屋企時間已經好多，而且𠵱家科學昌明，好多時用視像或者影相都可以同大家溝通，會留香港過埋母親節先。」<br>採訪、攝影：卓寶花</p></body></html>