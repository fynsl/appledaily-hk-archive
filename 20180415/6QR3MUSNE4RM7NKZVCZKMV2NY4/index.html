<html><header><meta charset="utf-8"><title>老公怕醜拒咀嘴張珮汶肚凸凸出嫁</title></header><body><h1>老公怕醜拒咀嘴<br>張珮汶肚凸凸出嫁</h1><p>現年34歲的07年亞姐冠軍張珮汶（前名張家瑩,Grace)，昨日與拍拖年多的上海商人男友何駿杰（Adrian）於尖沙嘴洲際酒店舉行婚禮。穿上白色低胸晚裝及滿身鑽飾的新娘子Grace與老公於晚上6時半島酒店讓傳媒拍照，但就未有接受訪問。有傳Grace因為有BB而將原定年底舉行的婚禮提前舉行，昨晚她現身時全程拿着花球遮肚，身材似比以往圓潤。</p><p>認計劃造人</p><p>拍照期間Grace與老公表現恩愛，不時深情互望，記者要求兩位新人咀嘴，不過最終未有成事，Grace並為老公講說話：「佢怕醜呀。」對於被傳奉子成婚，Grace拿開遮肚的花球並否認：「唔係，不過都計劃中。」昨日65歲生日的曾志偉，在Grace拍照期間突然出現並跟一對新人合照，原來志偉跟新郎哥父親相熟，是以在自己生日派對前到場賀一賀，並在合照後匆匆離開，而任達華、黃百鳴和葉家寶等也有前來飲喜酒。</p><p>顏子菲陪嫁</p><p>顏子菲擔任Grace伴娘，她受訪時說：「今次係我第三次做伴娘，爆晒quota，好開心last一次畀到best friend。」問到接新娘情況，顏子菲說：「今朝有小小趕，所以遊戲比較簡單，擺吓甫士講吓愛的宣言，話對Grace好啲。」難道Grace要求姊妹錫住老公？顏子菲說：「我唔知呀，因為遊戲係啲姊妹負責。」有傳Grace有BB，顏子菲表示不知情：「不過佢都好多謝大家祝福。」Grace是否恨生B？顏子菲說：「佢哋兩個都好鍾意小朋友，如果佢真係有喜訊，我希望我係頭幾個知道。」<br>採訪：黃曉妍<br>攝影：林賓尼</p></body></html>