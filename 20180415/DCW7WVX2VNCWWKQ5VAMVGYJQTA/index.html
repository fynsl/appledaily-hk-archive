<html><header><meta charset="utf-8"><title>太極隊友睇住大鄧建明16歲仔打鼓助興</title></header><body><h1>太極隊友睇住大<br>鄧建明16歲仔打鼓助興</h1><p>太極樂隊一連兩場「太極交響狂熱演唱會」前晚在紅館揭開序幕場，大唱經典歌曲。鄧建明（Joey）囝囝Justin現身台上表演打鼓，之後再和太極合奏《樂與悲》，雷有輝（Patrick）坦言羨慕Joey：「你就好啦！個仔咁犀利！」Joey感性謂：「都係因為有班uncle睇住，佢𠵱家16歲，有時諗點解會咁快，人哋話快高長大，我就想時間可以耐啲。噚日佢都未組織到一段鼓嘅表演，多謝大家畀機會佢。」</p><p>《紅色跑車》掀高潮</p><p>尾聲時，60位管弘樂團成員先行離席，太極成員高歌唱原裝版本《紅色跑車》，全場觀眾情緒高漲，身穿黑色背心的Joey和Patrick身形甚弗，Joey說：「兩年前我有脂肪肝，我係為咗健康先去健身。」Patrick就感謝歌迷：「我哋夾band夾咗幾十年，因為有你哋支持，多謝你哋當我哋係屋企人，亦感激喺街上遇到叫我影相嘅人，話太極啲歌好聽，有你哋鼓勵說話先令我哋行落去。」最後唱出《留住我吧》，Patrick和Joey拖手兼互錫手背，盡顯兄弟情！<br>採訪：黃曉妍<br>攝影：仇志德</p></body></html>