<html><header><meta charset="utf-8"><title>馬浚偉回味有女等放學</title></header><body><h1>馬浚偉回味有女等放學</h1><p>馬浚偉昨日返回石硤尾母校廠商會中學出席分享會，希望在各方面出力回饋母校，例如音樂、戲劇等交流。馬仔憶述讀書時尚算乖仔，只偶爾被老師罰企走廊，被對面學校女同學取笑，他更笑言：「我都算係半條校草，人哋校草係文武全才，我勉強斯斯文文，做個好人，係文青男。試過有第二間學校女仔等我放學話想同我做朋友，成績唔好做唔到風頭躉唔緊要，冇人等放學就唔得啦。」</p></body></html>