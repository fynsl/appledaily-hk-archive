<html><header><meta charset="utf-8"><title>「晶女郎」泰國晒selfie孟瑤：又到了新的高度</title></header><body><h1>「晶女郎」泰國晒selfie<br>孟瑤：又到了新的高度</h1><p>由王晶一手發掘的性感女星孟瑤，秘密結婚三年兼誕下兒子Dustin，於11年同大陸「胸圍大王」富二代老公周磊補辦過千萬的童話婚禮。婚後嘅孟瑤雖然就未有退出娛樂圈，但工作量就唔算好多，只係久唔久拍吓大陸劇集或電影。<br><br>但係孟瑤就不時都會喺社交網更新下自己嘅狀況，但多數都係佢周遊列國，享受生活嘅靚相，真係羨慕死人。而今日佢就喺社交網到晒咗佢泰國曼谷嘅靚相，去曼谷當然唔少得陽光、海灘或泳池啦，孟瑤就晒咗佢着泳衣嘅自拍照，留言話：「感覺自己的selfie又到了新的高度，yes，妝髮，造型，服裝，?影師，模特，全部是Miss 孟」，孟瑤就話自己嘅自拍技術又再提升咗，大家又覺得如何呢？</p></body></html>