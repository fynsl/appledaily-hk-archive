<html><header><meta charset="utf-8"><title>娜姐攞獎死而無憾</title></header><body><h1>娜姐攞獎死而無憾</h1><p>周秀娜憑《29+1》首度提名影后，她自言接戲之時剛好30歲：「我29+1時正正要拍《29+1》，記得當日收到呢個古仔，我未有感受到女人三十係一個關口，但越投入角色，越發現原來自己都係咁，真人同情節互相影響，我都似戲中嘅林若君。」她表示要多謝導演彭秀慧在緣份到的時候找她演出，年紀太大或太年輕，在閱歷或心境上未必得出如今的效果。</p><p>有代表作永遠保存</p><p>有提名而緊張是理所當然，娜姐直言：「我𠵱家用感恩心態去睇呢件事，難以想像。今年入行第10年，可以去到金像獎係好有紀念價值，我一定用心參與頒獎禮。冇去諗有冇信心，入圍已經覺得係執到。」<br>娜姐只看過周迅的入圍片，她說：「冇話睇好邊個，全部好犀利，真係好難揀，個個都有機會。要揀一個一定唔會揀自己，直覺我揀毛姐。當然都想拎『最佳女主角』，攞咗死而無憾，但真心講拍戲唔係為想攞獎，要揀好劇本。我鍾意電影，可以永遠保存落嚟，有一個代表角色，永遠可以睇番。」跟Stephy一樣，娜姐被指擺脫花瓶形象，未來希望有機會演性格分裂的精神病患者。<br>採訪：陳杰<br>髮型：Amber Tse of Queens Private I<br>化妝：Circle Cheung of ndnco.co<br>服裝提供：Versace<br>場地提供：PLAY HKPOP</p></body></html>