<html><header><meta charset="utf-8"><title>被毛舜筠演技震撼視為勁敵Stephy爭影后：未識得緊張</title></header><body><h1>被毛舜筠演技震撼視為勁敵<br>Stephy爭影后：未識得緊張</h1><p>【第37屆香港電影金像獎之影帝影后篇】鄧麗欣（Stephy）及周秀娜以80後身份，今晚在尖沙嘴文化中心爭奪香港電影金像獎最佳女主角。Stephy在《空手道》的表現，被指煥然一新，早前已先為她贏得電影評論學會最佳女演員，理所當然成為賽前大熱，她認為緣份到自然會贏。影后最大對手是《黃金花》的毛舜筠，她曾兩度入圍女主角、擁有40多年演藝經驗，難怪Stephy看好毛姐。<br>現年34歲的鄧麗欣首次以最佳女主角身份候選人現身，踏足金像獎紅地毯。她在《空手道》的演出有目共睹，電影評論學會早前亦為她加持，頒發最佳女演員獎，被看好成為奪獎大熱門。早前她接受訪問，談到大熱時，笑言：「其實我唔係好知大唔大熱呢樣嘢，到𠵱家都未識去面對呢個心情。好多人問我『會唔會緊張呀？或者有壓力』，其實我未識得有壓力，未識得緊張。」她指評論學會的獎項，已令她有種有着落的感覺。</p><p>會拍愛情片</p><p>談到拍《空》片及贏獎，Stephy說：「所有獎項或者入圍出現，其實都係一個好大嘅緣份，無論遇到呢部戲或者遇到大家，其實係一個好啱嘅時間，可能幾年前我遇到平川真理呢個角色，未必有今日嘅效果。大家覺得我拍好多愛情片，我覺得將來都可能會繼續拍愛情片，只不過將來嘅我演愛情片，同以前嘅我演愛情片，其實已經係唔一樣嘅我。」</p><p>「覺得佢搞笑」</p><p>Stephy直言有看過所有對手的戲，對毛姐印象最深：「因為我心目中都仲係會覺得佢係搞笑，同埋成日都會記住佢喺《家有囍事》裏面嗰個無雙表姐嗰個造型同埋演繹，所以喺《黃金花》嘅時候，會更好深刻同埋覺得好震撼。」<br>採訪：何永寧、Sapna<br>髮型：Euling Chow of IL COLPO TST<br>服裝提供：Sportmax、Nike<br>場地提供：FFG武術健身中心</p><p>【最佳女主角提名】</p><p>周秀娜《29+1》<br>周迅《明月幾時有》<br>鄧麗欣《空手道》<br>張艾嘉《相愛相親》<br>毛舜筠《黃金花》<br>資料來源：金像獎大會</p></body></html>