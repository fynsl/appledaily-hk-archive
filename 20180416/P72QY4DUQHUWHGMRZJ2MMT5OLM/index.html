<html><header><meta charset="utf-8"><title>情色水墨女畫家：香港太保守</title></header><body><h1>情色水墨女畫家：香港太保守</h1><p>【本報訊】月初在中環舉行的18+Central成人嘉年華，本地藝術家陳嘉秀人體水墨畫作被主辦單位遮蓋了性器官部份，引起爭議。畫風豪放的她，曾經也為裸體藝術感到驚訝，歐遊後開竅，漸漸覺得香港太過保守。她反問：「其實呢樣嘢真係好尋常嘅一件事，你生命中總會做呢啲嘢，如果你唔做呢啲嘢，你又點會有下一代呢？」<br>引發風波的水墨畫系列作品名為《色色山水：前奏曲》，嘉秀解釋，這是一個以性為題材、以情色回歸天地、以傳統打破傳統的藝術創作。她認為，性本屬平常事，跟吃飯睡覺屬同一需求層次，然而舊式社會欠缺完整理論讓人們以平常心去學習和了解性是甚麼，性漸漸變得神秘如鬼神學說，甚至有些邪惡。<br>創作水墨畫已逾10年的嘉秀，希望透過《色色山水》引導香港人探討性事，「我當時都係好隨意咁樣話，做出嚟大家會開始探討身體，當探討身體嘅時候，慢慢就會滲咗一啲性教育嘅知識」。她自言不覺作品色情，「我都係希望將佢用一啲有趣嘅方法去表現番出來」。<br>嘉秀過去數年屢獲本地及國際水墨畫比賽獎項，其作品已先後在香港、深圳及台灣參展，同樣的《色色山水》作品，在深圳及台灣都未被查禁。啟發她創作性主題水墨畫的，是近年的歐遊經歷。<br>有次她到倫敦參觀自然歷史博物館，展館入口擺放了兩個裸男雕像，「我當時有啲驚訝，（雕像）真係成個身體出晒嚟，跟住我望下周圍嘅人，佢哋係唔會好似我咁嘅反應。當日仲有學校帶埋啲小朋友過去做功課，咁我就覺得其實呢樣嘢係好平常嘅箒」。<br>《色色山水》早在年多前已逐步上載到社交平台，網友的反應只是「覺得好搞笑」。嘉秀身邊朋友亦覺得沒有甚麼大不了，「而且我唔係第一個用呢個主題去做work，中國嘅春宮圖好耐之前已經有」。<br>及至「18+」作品遭家長投訴，嘉秀說：「我係有啲吃驚，我唔知點解會有咁大反應。其實呢樣嘢真係好尋常嘅一件事，我諗尤其係對女性嚟講。女性都要生育嘅，你唔生育就唔可以傳承下一代，你生命中總會做呢啲嘢，如果你唔做呢啲嘢，你又點會有下一代呢？下一代會人口老化㗎嘛，老化之後你又點可以令國家富強呢？」<br>她在風波後發表了一份聲明，解釋《色色山水》創作目的是探索和表達性和情色在不受任何人為影響下最原本的面貌，「好像流水穿過山脈，或鳥兒飛過叢林，或雲霧飄過蒼海：一件平常事」。<br>不過嘉秀對於港人羞於談性也表示理解，「香港喺性教育方面都係稍弱，周不時都見到新聞，有學生喺校舍裏面有性愛，但係冇安全措施。我諗呢啲社會問題係同性教育有關。香港人本身都係保守嘅，就算我屋企人都係，所以我都好明白」。<br>原來父母至今還未鑑賞過嘉秀的「成名作」，她說父親主張她畫傳統山水，連較偏鋒的人物睡眠作品也反對，「如果爹哋知道我畫《色色山水》一定唔批准！」然後她又調皮的補充：「我爹哋係思想傳統，唔係行為傳統，因為佢好早已經生咗我。」<br>■記者蔡元貴</p></body></html>