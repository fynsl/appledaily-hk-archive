<html><header><meta charset="utf-8"><title>【馮仁昭四圍超】坤哥賣車似賣老婆</title></header><body><h1>【馮仁昭四圍超】坤哥賣車似賣老婆</h1><p>吳業坤（坤哥）噚日喺馬鞍山出席活動，同觀眾大玩遊戲。坤哥周三就28歲生日，佢話自己做咗個幾大嘅決定：「我感受到自己成長，因為我賣咗架車，𠵱家去到無欲無求嘅狀態。本身架車比較奢侈，𠵱家換番架代步嘅車，10萬左右啦，預咗揸一世嘅。」佢仲笑指好似賣咗個老婆咁。坤哥指生日正日要開工，願望就係想唱劇集主題曲。<br>撰文：馮仁昭</p></body></html>