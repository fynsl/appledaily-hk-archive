<html><header><meta charset="utf-8"><title>休學為打機IVE仔：打唔到就返去讀書</title></header><body><h1>休學為打機<br>IVE仔：打唔到就返去讀書</h1><p>前年「IVE仔世界第一」勇奪英雄聯盟（LoL）全球大學冠軍頭銜成一時佳話，其後成員之一的陳永耀（Issac）加入九龍電競館，並組隊Kowloon eSports（九龍電競），就讀青衣IVE機場管理系的他，坦言為了獲得參賽資格，臨考試前決定休學，現目標一年內打入頂級聯賽，「打唔到就返去讀書」。<br><br>Kowloon eSports早前參加《英雄聯盟》ECS季後賽獲得季軍，獲得10萬台幣（約2.6萬港元）獎金。Issac憶述當時休學的決定，「嗰日咁啱朝早九點要考試，但係下晝要去打資格賽，要贏到先可以晉級，唔去嘅話就未必有這條team！」<br><br>早前為了準備比賽，Issac跟正式隊員一樣，不分晝夜進行訓練：「平時由中午十二點開始，打到凌晨兩、三點，每星期打足6日。」他指不後悔暫時放低學業，先前亦了解到平常玩樂跟職業選手是兩回事，「但真實嘅仲辛苦少少」，但現時對遊戲仍有一定熱誠，目標一年內打入頂級聯賽，「打唔到就返去讀書」。<br><br>問到《英雄聯盟》熱潮已有一段時間，若日後熱潮減退，會否影響前途，Issac就指：「職業選手黃金年齡都係17到28歲到，我自己都去到中間，我相信未來幾年熱潮都唔會點退。」他補充，未對未來有太多打算，暫考慮日後轉職成為教練，但現時只會着眼比賽。<br><br>記者：梁延宇</p></body></html>