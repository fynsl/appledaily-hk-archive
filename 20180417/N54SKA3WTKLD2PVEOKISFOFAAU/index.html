<html><header><meta charset="utf-8"><title>港片萬歲VS中國電影論秋生古仔堵成龍　「我睇唔到佢」</title></header><body><h1>港片萬歲VS中國電影論<br>秋生古仔堵成龍　「我睇唔到佢」</h1><p>【第37屆香港電影金像獎之明撐港片】出爐影帝古天樂跟曾兩奪影帝的黃秋生前晚出席第37屆香港電影金像獎頒獎禮時，在台上不約而同為香港電影打氣，強調「港片不死」，明顯有的放矢，堵住成龍早前揚言只有「中國電影」的厥詞。秋生表示「我睇唔到佢」，他的講稿預備了一星期，目的是為香港電影帶來鼓勵。</p><p>黃秋生前晚出席在尖沙嘴文化中心舉行的第37屆香港電影金像獎頒獎禮，為最佳編劇頒獎。在頒獎前，他先以自己的名字為港片打氣，發言指香港電影好有生命力，到秋天又再復生。結尾時，秋生借編劇創作要有「出人意表」或者「情理之中，意料之外」，他說：「例如出年仲有冇香港電影呢？嗱，呢個就出人意表，你估唔到。但情理之中，意料之外呢，就係，喂，我哋年年都有香港電影喎，好合理吖！係咪呀？」明寸當時在場、曾發表只有「中國電影」論的成龍。</p><p>仲有段未講</p><p>秋生昨日接受本報電話訪問時說：「吓，我仲以為大家聽唔明，開頭大家仲有笑，尾段冇晒反應。」他表示整段講稿度了一星期，因為要先讓大會過目及配合手語，大會亦沒有修改。他說：「創作嘅嘢，一路個心有個concept，我只係未諗到點收個尾，最後返番去香港電影，想帶出少少鼓勵，為香港電影打氣。」<br>為香港電影打氣，秋生笑言內容只是切合大會主題：「成日都話香港電影已死，我唔係要話邊個，我想講成段嘢唔係針對佢（成龍），我睇唔到佢，唔知佢喺度，可能台前啲機遮晒，我只見到文雋。」在網上獲網友激讚，但現場觀眾卻反應沉默，秋生自言意料之外。他表示講稿中有一段遺漏：「我想講黃咗，即係少少枯萎咁解，不作其他解釋。因為我聽到有笑聲，就唔記得講。其實黃字即係我個姓，費事大家將顏色作誤解。」秋生笑言成龍為人大量，不會將自己一番話記在心。</p><p>拒評論他人</p><p>前晚古仔首度獲封金像獎影帝，他在台上一番感言亦明撐港片，發人深省，他說：「其實呢幾日好緊張，攞定唔攞呢？但我坐喺度成晚，我發覺最緊要嘅係，我哋香港人點樣做我哋香港電影。」古仔借楚原的一句話，勉勵香港電影不要放棄，他說：「我好想講嘅就係，我哋香港人今日一定要團結，我哋一定要做好香港電影。呢個係我好想講。」古仔在慶功宴上受訪時，被問到秋生「掌摑」成龍的言論，他說：「每個人有自己嘅表達方法，佢只係講自己想講嘅嘢，我就唔評論第二個。」<br>採訪：陳杰、張俊鉻<br>攝影：林賓尼</p></body></html>