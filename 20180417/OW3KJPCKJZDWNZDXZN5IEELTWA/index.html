<html><header><meta charset="utf-8"><title>楚原曾遭六嬸撕通告</title></header><body><h1>楚原曾遭六嬸撕通告</h1><p>現年84歲的著名導演楚原前晚在金像獎獲頒終身成就獎，他在台上自爆當年拍了一部破香港票房電影後，獲老闆加十倍人工，但之後所拍電影不賣座，想再拍《天龍八部》時，卻在開鏡前被六嬸方逸華撕通告不准拍，又指他根本不懂電影藝術和拍電影。<br>楚原叔說：「嗰時人人都話我係邵氏公司最難堪嘅導演，但人生呢兩個字，就係歡聲同淚影，呢四個字砌成，冇乜奇怪吖！任何人，無論你噚日幾風光，噚日幾失意，聽日天光一樣要起身做番一個人，繼續生活落去，因為明天總比昨天好，呢個就係人生。」</p><p>記者昨致電楚原叔，問到事前有否度定稿時，他說：「冇呀，老人家講嘢，隨心啦！」他表示當年被方逸華撕通告感到難過，但之後為何加盟無綫？他說：「我拍TVB嘢關邵氏乜嘢事呀？」<br>採訪：魯吉<br>攝影：葉君海</p></body></html>