<html><header><meta charset="utf-8"><title>戴耀廷：我是左派批鬥試點</title></header><body><h1>戴耀廷：我是左派批鬥試點</h1><p>【本報訊】港大法律系副教授戴耀廷上月出席台灣一論壇發表香港可考慮獨立成國的言論後，遭北京、建制派及左報發動文革式批鬥，事件至今仍未平息。戴接受《蘋果》專訪時形容，今次中共以他作為「試點」，測試如何以全面批鬥手段製造寒蟬效應，達致限制言論自由目的：「如果你喺大學做研究，你仲夠唔夠膽講『中共崩潰論』呢？」又提醒港人要力抗中共以「紅線」限制思想自由，「冇人知幾時踩中（中共）條紅線，因為紅線可以不斷變」。</p><p>中共紅線任意改變</p><p>對於因台灣言論成為批鬥對象，戴耀廷認為自己只是左派批鬥工具的一個試點，「佢哋係練緊一種陣勢，如果北京㩒掣要針對A，就『轟』咁去」，建制派目標是要在香港製造輿論，形容自己是被打的出頭鳥，今次事件真正目的是製造寒蟬效應，利用政治手段影響香港人言論自由，「如果你喺接大學做研究，你仲夠唔夠膽講『中共崩潰論』呢？」。他又擔心日後思想自由都被收窄，「思想自由嘅喪失最弔詭嘅地方係，你以為自己係好有自由，但其實只係被規限而不自知」。<br>戴強調當日發言沒違反任何法例，反而中共的紅線任意改變，由2016年港獨不能參選，到2018年支持自決均不能參選，至事件發生前，又有人大常委譚耀宗提出結束一黨專政不能參選，「冇人知幾時踩中條紅線，因為紅線可以不斷變㗎喎，𠵱家只係變到我個位」。對於因為提出討論而被受批評，他認為從教育家的身份看到事件好處，「過去寫咗好多次都冇乜人理，今次事件之後，可能多咗人去思考個問題㖭」。<br>被問到當日在台發言是否不夠謹慎，令建制派可對準機會發炮，「你話我好有影響力，網上都好多KOL啦，又係唔係要受同樣限制呢？」他補充，自己有學者、教育家和社運家三重身份，指當日提出的論點，是以教育家的身份，刺激大家「think out of the box」，建構未來的想像。<br>■記者陳嘉裕</p></body></html>