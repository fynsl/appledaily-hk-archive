<html><header><meta charset="utf-8"><title>小方撐Stephy爭獎機會多</title></header><body><h1>小方撐Stephy爭獎機會多</h1><p>蔡志明太太蔡李惠莉當選保良局主席，前晚在灣仔君悅酒店舉行就職典禮，方力申應邀去唱歌助興，問他有否安慰失落金像獎影后的前女友鄧麗欣（Stephy）？小方說：「冇喎！同屋企人去咗日本參加婚禮，所以冇睇頒獎禮。我有投Stephy一票，佢咁後生，仲有好多機會。」</p><p>問同場的關之琳會否煼與慈善？她說：「可以參與同呼籲，但實際做應該唔會，因為要忙自己嘅時裝生意。最近傾緊另一個品牌，成日要飛嚟飛去。」任賢齊就指最近忙於客串許鞍華監製的新片，稍後會再接另一部新戲，他說：「演肥仔，做乜都唔成功，原本要增肥30公斤，我好努力一日食六餐，成功肥咗20幾磅。」 <br>採訪：黃曉妍<br>攝影：陳慧安</p></body></html>