<html><header><meta charset="utf-8"><title>陳瀅爆裙遲到灑淚道歉</title></header><body><h1>陳瀅爆裙遲到灑淚道歉</h1><p>陳瀅和劉佩玥昨日到銅鑼灣出席美容品牌活動，兩人均遲大到，劉佩玥為好友解釋：「唔好意思，係好姊妹發生少少問題，條裙拉鏈甩咗補救唔到，要經理人再買條裙，真係唔好意思。」</p><p>陳瀅現身時多次向大眾道歉：「我喺尖沙嘴揸車過嚟，過海後遇上小意外，於是泊低架車行過嚟，其間條裙爆咗，諗住換過條裙先見大家，令大家等我咁耐非常之內疚，唔好意思。」最終陳瀅仍以爆裙亮相，她說：「條裙除唔到卡住咗，仲未諗到點處理，可能要剪爛佢。」大家提議她下次出活動要帶後備裙，陳瀅最初仍笑說：「諗過當大露背裝着，除晒入面啲嘢（指真空），𠵱家又尷尬又內疚又對唔住。」此時陳瀅越說越覺得尷尬，隨即落淚，劉佩玥見狀即上前呵番好友。陳瀅活動後與劉佩玥分別離開，披着外套的陳瀅更穿過後巷到皇室堡上車，乘坐私家跑車返電視城開工。<br>採訪：卓寶花<br>攝影：陳慧安</p></body></html>