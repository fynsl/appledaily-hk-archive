<html><header><meta charset="utf-8"><title>阿米爾汗要求介紹好戲Kay推薦張繼聰：佢逼我</title></header><body><h1>阿米爾汗要求介紹好戲<br>Kay推薦張繼聰：佢逼我</h1><p>印度國寶級演員阿米爾汗（Aamir Khan）有「印度劉德華」之稱，前晚他現身鑽石山荷里活廣場為參演的電影《打死不離歌星夢》宣傳，同場還有電影女主角薩伊拉華森（Zaira Wasim）和主唱廣東版電影主題曲的謝安琪（Kay），現場吸引了接近300名粉絲一睹阿米爾汗的風采，當中不少印度同鄉更專程前來支持，場面墟冚。</p><p>保留印度風格</p><p>大會安排粉絲上台跟阿米爾汗玩遊戲，阿米爾汗又即場示範跳寶萊塢舞。阿米爾汗透露正接拍新片，預計今個月底完成，是一部奇幻歷險電影，他的角色為人不可靠、是經常講大話的騙子，亦是一個有幽默感的人，他相信可以帶給觀眾新鮮感。阿米爾汗和薩伊拉華森表示今次未有機會遊覽香港，但阿米爾汗希望很快可以再來，又指大前晚出席香港電影金像獎頒獎典禮時見到很多香港電影明星，覺得好興奮，希望未來有機會合作。<br>Kay主唱廣東話版電影主題曲，她在現場一展歌喉，表示原曲是印度歌，發音充滿當地色彩，她說：「同埋因為原曲係畀小朋友唱嘅，所以喺改編同演繹時都要保留番印度風格，但又要不失廣東元素，所以唱嘅時候都有少少難度。」她又透露阿米爾汗叫她介紹香港電影，Kay說：「我會寫Juno（麥浚龍）嘅電影先，第一套一定係寫《殭屍》，睇吓有冇機會寫埋張繼聰啲戲。」問她有冇分先後次序？她說：「第一套都係Juno嘅先，第二套先到張繼聰，因為係佢私底下逼我咁做嘅！」</p><p>阿米爾汗親民</p><p>活動結束後，阿米爾汗和薩伊拉華森隨即返回下榻的尖沙嘴洲際酒店，一對外籍夫婦一眼就認出阿米爾汗，上前要求合照。親民的阿米爾汗一口答應，還幫手selfie，十足十周潤發一樣，技巧純熟。<br>採訪：曹家誠、朱志聰<br>攝影：仇志德、梁繼光</p></body></html>