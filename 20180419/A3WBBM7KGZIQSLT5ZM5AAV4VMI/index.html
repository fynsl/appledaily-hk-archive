<html><header><meta charset="utf-8"><title>出道遭哥哥潑冷水蔡興麟香港藝人內地撈20年</title></header><body><h1>出道遭哥哥潑冷水<br>蔡興麟香港藝人內地撈20年</h1><p>【《蘋果》專訪】蔡興麟離開香港樂壇20年，曾出現在軟硬天師的《廣播道fans殺人事件》歌詞的他，日前在九龍灣受訪時說：「好多人覺得我脫離咗娛樂圈，其實當時離開香港，我去咗台灣出國語碟，再去日本出Single，偶然機會下接拍內地劇，一直冇機會返香港。」</p><p>清楚自己身份</p><p>邁向50歲的蔡興麟似吃了防腐劑，他笑說：「其實我連護膚都唔多做，出道時唱片公司將我包裝得官仔骨骨，但我最唔貪靚，當年嘅蔡興麟只係product，其實唔開心㗎！因為我唔係咁，以前做訪問有step，問十句答兩句，被誤會藝人擺款冇內涵，好無奈，當時入行心態想所有人鍾意我，但哥哥（張國榮）話唔可能，佢話我好幸福，佢出道先係心酸。」<br>離鄉別井到內地發展，蔡興麟最難是適應當地文化：「當自己新人係冇壓力，呢幾年得到演戲機會，又開演唱會，又做慈善活動，呢啲係心靈滿足。𠵱家真係好希望可以喺香港出廣東碟，做番一個完完整整歌手，我一直分得好清楚自己身份，我係香港人，香港出世成長，娛樂事業喺香港。我喺其他地方演出，永遠要求對方好清楚講明我係香港歌手、香港藝人。」<br>那些年偶像歌手都有包袱，蔡興麟曾發表獨身宣言十年內不拍拖結婚，他說：「因為當時啱啱出道，希望將十年時間全副精神擺事業上面。」並坦言現在有拍拖兩年的女友，但未有結婚計劃。<br>採訪：余燕儀<br>場地提供：Achacha@MegaBox</p></body></html>