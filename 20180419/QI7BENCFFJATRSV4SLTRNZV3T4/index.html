<html><header><meta charset="utf-8"><title>劉慧卿撐戴耀廷：有夢唔得掂？</title></header><body><h1>劉慧卿撐戴耀廷：有夢唔得掂？</h1><p>【本報訊】港大學者戴耀廷到台出席台灣青年反共救國團舉辦的論壇，不但他的發言遭批鬥，甚至連出席論壇也成批鬥的「罪名」。當日出席同一論壇的民主黨前主席劉慧卿為戴平反，指戴發言不過是講他的夢想，反問國家主席習近平都提出中國夢，「係咪有親夢嘅人都唔得掂呢？」又指那些指戴出席論壇也有問題的人，「都唔知咩人嚟嘅！」</p><p>斥親共人士語無倫次</p><p>劉慧卿與戴耀廷均為上月由台灣青年反共救國團舉辦的論壇嘉賓。對於明言反對港獨的戴，遭抹黑鼓吹港獨，劉十分氣憤地指，戴的說話其實只是反專制、反獨裁成功後，身處中國下的香港應當如何，「佢（戴）只係話有個夢，第日冇咗專制獨裁，咁我哋點做呢？」連鼓吹暴力都沾不上，「習近平都有夢啦，馬丁路德金又有夢，係咪有親夢嘅人都唔得掂呢？」。劉慧卿坦言，建制派言論令港人憂心，「係咪我要講你鍾意嘅說話先至准講？而我講啲說話又唔係煽動、更加唔係涉及使用暴力或者引起仇恨，咁你做咩事呢？」<br>建制派扭曲戴言論之餘，早前全國政協常委唐英年更公開指戴耀廷「參加一個鼓吹台獨嘅活動，其實已經講出一切」，揚言「根本唔使聽佢（戴）任何解釋」，又指任何解釋也是花言巧語。劉慧卿對唐的說法十分氣憤，怒斥唐：「都唔知咩人嚟嘅！仲要做過特區高官，仲話想做行政長官！」她提到正如全國人大常委譚耀宗的主張結束一黨專政不能參選，批評不少親共人士「一上位個腦就發脹，變咗語無倫次……講啲人話得唔得先？唔使去到極左」。她同時警告左派：「唔好踩香港人條底線！」不要嘗試作出令港人擔心的事，例如藉《基本法》23條立法使人失去自由，否則壓迫越大，反抗越大。<br>■記者呂浩然</p></body></html>