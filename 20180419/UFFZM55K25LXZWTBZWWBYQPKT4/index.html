<html><header><meta charset="utf-8"><title>中環在線：縱橫遊18.88萬鐵道遊加價 - 李華華</title></header><body><h1>中環在線：縱橫遊18.88萬鐵道遊加價 - 李華華</h1><p>縱橫遊（8069）今年11月即將出發嘅全港最貴JR東TRAIN SUITE四季島鐵道遊，上周一正式開賣，團費最高索價188,888元，最平嘅經濟位套房團費都要11.8萬元。以為好貴冇人吼？咁你就錯喇，華華收到風，全團34個名額只係剩番6個，公司決定餘下名額團費由本周六起，加價！<br><br>開賣短短一個多星期，索價18.88萬元嘅四季島套房已經俾人訂咗，剩番嗰6個名額團費將會由11.8萬，加多1萬元至12.8萬。成個trip去7日，其中4日3夜會留喺TRAIN SUITE豪華列車，鐵道遊其中一個賣點，係去日本首相安倍晉三曾招待美國總統特朗普嘅高級鐵板燒店「銀座???亭」。<br><br>今次呢個團有部份收益會捐畀主要喺內地從事治盲工作嘅香港慈善機構「健康快車」，𠵱家加咗價，唔知公司會唔會加碼捐多啲呢？<br><br>李華華</p></body></html>