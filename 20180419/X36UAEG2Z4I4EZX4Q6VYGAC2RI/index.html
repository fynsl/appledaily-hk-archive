<html><header><meta charset="utf-8"><title>唐狗疑被掟落樓　撞穿車頂斃命</title></header><body><h1>唐狗疑被掟落樓　撞穿車頂斃命</h1><p>【本報訊】一隻年約9歲唐狗，昨晚8時許離奇從灣仔駱克道一幢大廈天台墮下，壓中一輛七人車頂插穿天窗跌入車廂內當場斃命，警方封鎖現場尋獲狗主調查，由於唐狗事發時養在天台狗籠內卻墮樓喪生，不排除被人掟落樓，警方認為有可疑，將案件列殘酷對待動物。</p><p>警登門調查　狗主聞訊哭崩</p><p>墮樓慘死唐狗「小忠」，與另3隻小狗由狗主飼養在駱克道94號京都大廈14樓天台，狗主住在大廈13樓，事發時女狗主帶其中一隻狗返家，留小忠及其他2隻狗在天台。消息稱，當時3狗均在狗籠內，突然，唐狗小忠被人發現從大廈天台跌落街，並撞正一輛七人車頂，插穿天窗跌入車廂內，當場死亡。<br>警方接報到場，封鎖現場登樓調查，於13樓尋獲女狗主，她得悉愛犬離奇墮樓死亡，當場崩潰落淚。街坊透露，狗主每晚都會帶4隻狗落街散步，形容慘死的唐狗性格溫純乖巧，深得街坊的歡心。事發時51歲姓梁男子於七人車司機位上，他指當時聽到車頂傳出巨響，回頭一看赫見車廂內有一隻狗，而天窗則爆裂，玻璃碎散滿車內。<br>■記者溫文學</p></body></html>