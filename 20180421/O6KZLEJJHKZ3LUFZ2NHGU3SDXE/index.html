<html><header><meta charset="utf-8"><title>阿T中學時呃同學：付十幾萬可讀哈佛</title></header><body><h1>阿T中學時呃同學：付十幾萬可讀哈佛</h1><p>【石棺藏屍案】<br>【本報訊】荃灣DAN6工廈石棺藏屍案昨續審，首被告曾祥欣（阿T，圖）的中學同學出庭作供，透露阿T早於17歲已懂得吹噓、騙財，曾揚言只要付出十幾萬元，即可獲取哈佛大學學士學位。同學自言當年年少無知，信以為真，將積蓄、轉售紀念鈔票及兼職所賺的錢共5萬元全數交給阿T，後來發現所謂的哈佛課程，只是一本「喺書局都可以買到嘅書」。</p><p>夾份投資speed dating</p><p>現年30歲、毅進畢業的伍健華昨日在接受阿T的大狀盤問時指出，他2008年經阿T介紹認識死者張萬里「阿J」，獲對方介紹在財務公司任推廣員。當時全職炒窩輪的阿J揚言炒窩輪可以賺錢，並且游說他夾份投資，他於是將5萬元交給阿J，但是後來阿J失去聯絡，5萬元亦化為烏有。<br>後來，伍與阿T等於2011年合資投資「speed dating」生意，法官李瀚良即插嘴問：「即係乜？乜係speed dating？」惹來全庭哄笑。伍笑謂「一批男仔想搵另一半，一批女仔想搵另一半，做個event」，李官聞言恍然大悟。<br>次被告劉錫豪的大狀則問伍，阿T是否曾於2005年向他揚言只要10幾萬元即可購買一個哈佛大學學位，伍連番強調「係讀」、「係一個香港遙距課程」、「係要透過自己嘅努力讀番嚟」。伍承認曾因此向阿T支付5萬元，但「讀咗少部份，就冇再繼續讀」。<br>李官疑惑地問到底是甚麼課程，伍透露阿T曾給予他一本一呎厚的會計書，「話必須要讀」，後發現只是一本「係書局都可以買到嘅書」，始知被騙。<br>第三被告張善恒的代表大狀續問，阿T當年只有17歲，問伍為何相信他，伍則謂：「嗰陣時我心智未成熟，佢又有一啲嘅游說……話你讀書讀到𠵱家，都想有個學位可以幫到自己未來搵工」，他遂答允。<br>伍同意大狀指阿T一直都表現得很聰明、很懂得賺錢，speed dating便是賺錢例子之一，當年扣除開支每人每日可賺1,000元以上。下周一續審。<br>案件編號：HCCC459/16<br>■記者楊思雅</p></body></html>