<html><header><meta charset="utf-8"><title>業主：視野夠開揚 可睇煙花</title></header><body><h1>業主：視野夠開揚 可睇煙花</h1><p>【本報訊】第一代居屋觀塘順緻苑業主古婆婆接受本報訪問，她表示，一家五口原居住柴灣公屋，於40年前政府宣佈開售第一期居屋時就馬上申請，結果幸運地抽到十幾號籌，僅以14.8萬元就購入順緻苑的頂層複式樓王。<br>不願上鏡的古婆婆分享當年睇樓時的經過，「大仔當年一見到呢間屋，就話愛呢度！」於是我哋就寫咗呢個（門牌）號數落去，遞畀佢（房屋署）。」古婆婆認為單位相當好住，但由於自己年邁，丈夫於早年去世，子女亦搬出去成家立室，現時只有細仔與她同住，雖然不捨得大屋，但認為兩人毋須住太大間屋，打算搬去其他子女家中一齊住，方便照應。</p><p>購物交通方便</p><p>古婆婆大讚大屋景觀一流，「當時樓上窗口可以推開爬上天棚，啲仔走上去，捐出去睇煙花，當年個窗口冇咁細，現在就改細咗。睇煙花睇得好清楚，到現在都一樣睇到，對面啲廉租屋又遮唔到，低咗落去，我哋比佢哋高所以睇到煙花。」<br>婆婆又分享屋苑附近的變遷，「買嘢梗係方便啦，以前行出去都冇車到，冇巴士到呢度，現在有巴士、小巴，長途、短途都去到，又近觀塘，好方便。」</p></body></html>