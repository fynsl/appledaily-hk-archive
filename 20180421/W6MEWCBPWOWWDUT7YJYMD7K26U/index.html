<html><header><meta charset="utf-8"><title>隔牆有耳：盈盈樂樂閉門「造熊貓」 - 李八方</title></header><body><h1>隔牆有耳：<br>盈盈樂樂閉門「造熊貓」 - 李八方</h1><p>海洋公園一直想為盈盈樂樂（圖）兩隻大熊貓添丁，但搞咁耐都唔成功。海洋公園噚日宣佈暫停開放「大熊貓之旅」展館直至另行通知，迎接盈盈同樂樂一年一度嘅繁殖季節，等佢哋有合適環境下準備交配。<br>海洋公園動物及保育執行總監蔣素珊話過去幾星期，盈盈開始出現典型嘅發情行為，如嬉水同自慰等行為；而樂樂則頻密嗅探盈盈嘅氣味，亦在他的棲息地留下氣味記認。呢啲行為同大熊貓普遍每年一次在3月至5月期間的發情期脗合，加上佢哋荷爾蒙水平的改變，確認兩隻大熊貓已進入今年嘅繁殖期。蔣素珊又補充，公園已邀請四川臥龍中國大熊貓保護研究中心嘅大熊貓繁殖研究專家周應敏到港，同公園動物護理及獸醫團隊攜手準備今年嘅大熊貓繁殖季節，希望盈盈同樂樂今年可以成功繁殖。</p></body></html>