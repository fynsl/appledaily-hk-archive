<html><header><meta charset="utf-8"><title>【恐龍出沒】《侏羅紀公園》25周年　LEGO新推Set新龍曝光</title></header><body><h1>【恐龍出沒】《侏羅紀公園》25周年　LEGO新推Set新龍曝光</h1><p>我知，近期所有科幻電影迷都應該只注目在《Avengers: Infinity War》之上，但其實嚟緊6月亦將會有另一齣科幻電影大作《Jurassic World: Fallen Kingdom》（侏羅紀世界：迷失國度）上映。如果你同我一樣有番咁上下年紀，或者都會覺得「侏羅紀」係由細睇到大，原來唔講唔覺，今年已經係呢齣經典電影的25周年，電影當然會藉此大事宣傳一番。</p><p>LEGO亦為此特別推出了一系列《侏羅紀世界：迷失國度》系列產品，當中最吸引的應該就是打正25周年旗號的特別版75932「Jurassic Park Velociraptor Chase」，以及系列中最大最多塊的75930「Indoraptor Rampage at Lockwood Estate」。前者最精彩的，當然就是重現了25年《Jurassic Park》速龍撞入實驗室追人食的經典一幕，單單看到各個舊角色造型的LEGO人仔，都足夠令人懷念！</p><p>而另一款「75930」就以新電影作場景，重現一個位於莊園的藏身處，建築物樓高3層，有辦公室， 睡房，實驗室及博物館展覽等，全幅共有1,019塊，雖然唔算多，但砌出嚟都頗有睇頭。不過講到這幅LEGO的主角，就非首次亮相的黑色恐龍Indoraptor莫屬，神情相當兇猛，而它的名字更跟上集出場的混種恐龍Indominus Rex很相似，至於它們是否有血緣關係，就要到時睇新電影先知喇。另外，套裝中的一些小配件和設計都頗吸引，好像天台的窗有小機關，還有一個恐龍頭骨更是我的最愛！</p><p>記者：韓繼聰<br>攝影：周芝瑩</p></body></html>