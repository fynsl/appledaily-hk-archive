<html><header><meta charset="utf-8"><title>【周末專案】華明邨毒狗案主人哽咽：「家人」被謀殺報警有用咩？</title></header><body><h1>【周末專案】華明邨毒狗案主人哽咽：「家人」被謀殺報警有用咩？</h1><p>近日粉嶺華明邨一帶出現多宗狗隻中毒身亡事件，毒狗狂徒仍未落網，區內人心惶惶，由刑事調查隊警員組成、負責處理虐待動物的專隊早已展開調查，警方更在4月14日宣佈，將原本只得13個警區設有的專隊，擴展至22個警區，看似不遺餘力地調查和打?殘酷對待動物的罪案，但在遇害狗隻的主人眼中，警方是否真的幫得上忙？慘遭毒手的8歲芝娃娃Micro主人黃小姐（Gabrielle）說：「佢哋喺調查刑事，去搜證、拎CCTV紀錄嗰啲，我絕對相信佢哋係專業，但對於動物嘅認識，我就唔係好感覺到佢哋有相關經驗。」</p><p>2009年7月2日，一頭芝娃娃來到世上，開始牠短暫的一生。兩個多月後，牠那曾患上抑鬱的主人Gabrielle剛剛出院，碰巧在facebook看到有人轉讓芝娃娃寶寶，一頭看上去不會笑、總是愁眉苦臉的芝娃娃寶寶。「望落好似好多心事，唔識笑、成日扁口扁面，好可憐，好需要人愛錫。」就是這份傻勁，身形小巧的芝娃娃就有了牠的名字Micro，還有了一個屬於牠的家。Micro愛散步，Gabrielle已退休的爸爸每日都會帶牠到街上兩三次，到Gabrielle放假，Micro就會跟着她一起攀山涉水，去不同地方郊遊遠足。在家呢，Gabrielle說她的Mic仔最愛跟着自己，「佢好黐媽咪我，我行到邊佢就跟到去邊，就連我沖涼都要敲門入嚟望住我、陪住我。」</p><p>散步、撒嬌、跟着主人四圍去，一切理所當然，誰家毛孩不是這樣過活？誰知一件非比尋常的事，就在今年清明節降臨Gabrielle一家，令2018年4月5日成為她一家人畢生難忘的一日。那天早上，Gabrielle爸爸如常帶Micro散步，一切平安。到了下午約4時，爸爸又再如常帶牠到家樓下散步，逛了近一小時，又一切如常地替Micro洗澡，然後倒糧、斟水，着Micro開飯。到Micro如常將食物吞下，一切不尋常開始湧現，先是嘔吐，「爸爸起初以為只係濁親，但五分鐘後發現Mic仔唔只嘔，仲開始抽搐。」爸爸立即致電在元朗做完動物義工的Gabrielle姊弟，告訴他們現在就要帶Micro看獸醫，「爸爸抱住Mic仔衝落街搵街坊幫手，然後就搭的士去自由道一間有急症服務嘅獸醫診所。」那時Gabrielle雖然手足無措，但卻從未想過，原來早上出門跟Micro說的一聲「拜拜」，已是永別，「因為從來無聽過呢度附近有毒狗案，所以當時覺得會唔會係佢咁啱唔舒服。」到她和弟弟趕到診所，Micro已經全身僵硬，雙眼雖然睜得大，但卻再也無神，「醫生已經搵毛巾包住咗佢，我哋先知道Micro已經永遠咁離開咗我哋……」</p><p>Micro出事翌日，Gabrielle爸爸已立即到警署報警，警方在中午12時左右，便已經到Gabrielle家中，為爸爸錄口供，又帶走Micro的狗繩、狗糧、狗袋等部份日用品檢證，之後還跟Gabrielle一家重遊一次事發當日的散步路線。「當初報警都係希望同相信警方可以幫我哋搵到真相，一日入面有四隻狗狗受害，我哋都相信係俾人蓄意毒殺，而唔係巧合。」她看到警方的努力，卻不認為有很大幫助，「其實警方都陪我哋行咗個幾鐘，之後亦都有搵管理署、滅蟲紀錄，又拎CCTV，一直搞到夜晚8點幾，但我見到嘅始終係佢哋唔太熟悉動物。」Gabrielle憶述警方在巡查路線時，刻意去找食環署放置老鼠藥的位置，一有發現就問：「呢度有喎，會唔會係食咗呢啲呀？」Gabrielle對於警方有此前設感到極為無奈，「老鼠藥唔係第一日落，我哋嘅狗係細狗嚟，點樣跳上個花槽食嘢？如果有咁明顯動作，我哋點會睇唔到？平日我哋餵藥，就算粒藥有肉味都好，都係好難好難餵佢，真係好難相信佢會無啦啦去食一粒老鼠藥！」</p><p>令Gabrielle對警方做法感到匪夷所思的，還有另一件事。由於華明邨附近近日不斷有狗中毒身亡，有街坊自發組成巡邏隊，四處看看有否可疑物品，發現可疑粉末會即時報警，「附近有警員嚟到嘅時候，望一望就話：『唔係（毒藥）㗎喇應該。』然後搵水沖咗佢。前線警員有無認真處理呢？街坊咁熱心去報案，佢哋會唔會淡化咗就算呢？」關注動物權益、爭取「動物警察」和「動物保護法」多年的非牟利獸醫服務協會執行主席麥志豪認為，全港有數萬名警察，很難一概而論地評價前線警員處理動物個案的敏銳度，「有啲係查得好好、好有心，但亦都有啲係一頭霧水。」不過他也強調，任何環境證供都不能消失。</p><p>從表面徵狀來看，Micro是中毒致死，至於是中甚麼毒，就一定要驗屍才能確認，Gabrielle本以為漁護署在解剖和驗屍程序完成後，便可取回Micro遺體，但漁護署當時就表示不可以，令她卻步。為再證實此說法，Gabrielle特意在跟警方重回散步路線時，問過警方相同問題，一名女警回答：「唔清楚，只要唔係爛溶溶，應該都可以。」與漁護署的答案不同。事實上，漁護署是在4月13日下午才宣佈，長遠會設立獨立設施作寵物驗屍工作，在驗屍和相關調查完成後，就可以安排主人領回遺體。Gabrielle起初選擇不驗屍，將Micro存放於寵物善終公司雪櫃，等待火化，但現在見漁護署轉軚，有意待更多細節公佈後，再決定是否驗屍，讓Micro不至死得不明不白。<br><br>「細佬、爸爸都慢慢當咗佢係屋企唔可以缺少嘅一份子，Micro離開咗之後，其實我哋都唔敢講呢件事，好似有少少專登迴避有關佢嘅話題，大家其實都唔係好接受到佢突然間就離開咗我哋……」Gabrielle支持成立動物警察，不單是希望幫到動物、希望警方重視動物權益，「我覺得虐待或者蓄意去謀殺動物生命呢個行為，係應該受到懲罰，而唔應該因為係人或者動物嘅分別，而令待遇有咁大差別。」<br><br>記者：李煒汯<br>攝影：伍慶泉、周芝瑩<br><br>全新旅遊專頁，即like籽想旅行： https://fb.com/travel.appleseed </p></body></html>