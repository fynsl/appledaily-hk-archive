<html><header><meta charset="utf-8"><title>王宗堯自比變形俠醫　隨時暴走</title></header><body><h1>王宗堯自比變形俠醫　隨時暴走</h1><p>08年，Marvel首套電影《鐵甲奇俠》（Ironman）上映，十年間在全球累積無數粉絲，王宗堯與港台DJ黃冠斌也是其一。兩人除了熟透整個Marvel宇宙觀外，家中收藏品更是堆積如山。斌仔最愛鐵甲奇俠「浪子回頭」；宗堯則自覺似變形俠醫，平時抑壓着一團怒火，等待爆發。<br>《蘋果》特別邀請王宗堯和黃冠斌超級Marvel迷做訪問，順便考考他們對Marvel了解幾多。想不到，兩位大細路對答如流，連Marvel之父Stan Lee客串過的角色也能盡數列出，無一遺漏。</p><p>收藏1:1隊長盾牌</p><p>宗堯對Marvel情意結，由08年看了《鐵甲奇俠》後建立，但最愛的不是靚仔富二代鐵甲奇俠，而是悲劇英雄變形俠醫：「平時份人好似佢（變形俠醫）咁抑壓得好勁，我裏面係好火爆，係要偶爾釋放一下，佢性格係一釋放就忘我。」宗堯笑言也想和變形俠醫一樣，不理世俗目光，偶爾爆發內心情緒。<br>從斌仔的家中收藏品，諸如鐵甲奇俠的「Mark 43」模型、美國隊長1:1盾牌、以至大大小小可扭動的figure，便可知他是超級美漫迷，而他對Marvel的熱愛更是由小建立：「其實我細個已經好鍾意睇美漫，由於佢好貴嘅關係喇，有一本係珍而重之，身份象徵。」眾多英雄角色中，他最愛鐵甲奇俠：「Ironman裏面個精神係浪子回頭，其實係羅拔唐尼嘅寫照，佢自己本人又吸過毒又坐監，但𠵱家係細路仔嘅英雄。」</p><p>Marvel道歉息民憤</p><p>另外，大前日在上海迪士尼舉辦的「Marvel十周年慶典」，竟請來陳奕迅、容祖兒及炎亞綸等歌手輪流上台獻唱，大合照又安排陳奕迅企中間，羅拔唐尼等主角反而靠邊站，事後不少內地網民翻牆到羅拔Ig及官方fb留言致歉。前日，Marvel於微博以簡體字貼文，向影迷道歉，自言是次活動辜負了所有人的期望，並十分重視每位粉絲的感受，揚言會對此負上全部責任。<br>採訪：馮國康、蘇美怡<br>攝影：沈健程</p></body></html>