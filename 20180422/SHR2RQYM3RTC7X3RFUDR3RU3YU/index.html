<html><header><meta charset="utf-8"><title>復出為ViuTV拍劇顏國樑余慕蓮拒返大台</title></header><body><h1>復出為ViuTV拍劇<br>顏國樑余慕蓮拒返大台</h1><p>ViuTV劇集《VR驅魔人》啱啱播映完大結局，王貽興同劉翁今次搵咗好多圈中人客串唔同嘅單元故事，其中包括久違嘅顏國樑同余慕蓮！<br><br>當年顏國樑飾演陳積做到街知巷聞，直到09年約無綫之後，就淡出娛樂圈北上發展，早前佢接受周刊訪問，佢話自己離開咗幕前都有一段時間，想了解吓新一代嘅拍攝手法，o依家比以進步咗好多，不過最令佢覺得舒服，就係對演員嗰份尊重。<br><br>顏國樑坦言自己復出只係為興趣，佢本身喺大陸教太極，基本上三餐一宿絕對冇問題，因為佢o依家喺大陸長居，每次過關返嚟開工，劇組都有安排專車接送，完全感到嗰份尊重，所以佢冇諗過返去無綫，o依家會間中拍吓劇，唔想太辛苦！<br><br>余慕蓮接受訪問話今次係王貽興搵佢，佢本身都想試吓新嘢，所以咪復出過吓戲癮。至於退休生活，余慕蓮話日日都好忙，間中客串演出同登台，朝朝又會去游水、做義工，不過佢話無綫都有搵過佢回巢，但係o依家年紀大，唔可以再捱更抵夜開工。</p></body></html>