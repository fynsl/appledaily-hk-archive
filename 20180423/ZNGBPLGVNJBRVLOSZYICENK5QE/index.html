<html><header><meta charset="utf-8"><title>【有片有真相】司機清白全靠車Cam</title></header><body><h1>【有片有真相】<br>司機清白全靠車Cam</h1><p>【本報訊】一段交通警察截停年老的士司機的車CAM片，近日在網上瘋傳，片中的士司機一直有依照交通規例行車，但突然被交通警截停指其違列，由於老司機不懂使用車CAM重播功能，最後有理說不清。片段流出後，不少網民均替老司機不值，認為「有片有真相」。警方表示曾時警員只對司機作出口頭警告，未有發告票。<br><br>根據車CAM片段，事發於本月20日早上約10時04分，一名的士司機駕駛一輛的士由佐敦志和街左轉出加士居道，再沿加士居道右二綫等候燈位紅轉綠，右轉往彌敦道後再直行，當時路面交通標誌清晰顯示可右轉，惟的士轉右後，一名駕鐵馬電單車的交通警員響起警號，示意的士司機停車，並指他違反不准右轉的道路標誌。<br><br>交通警截停的士後便問：「你第幾條線轉呀，你嗰條線係咪直去呀！」的士司機則答：「兩條線轉右㗎嘛，第二條線囉。」交通警隨後指示的士司機駛前少許再作處理。之後交通警便理直氣壯地指：「你喺邊度出嚟呀？加士居道吖嘛，我喺你後面。你有冇鏡頭呀，你睇番吖，你睇到我畀你睇。」又謂：「你如果覺得永遠都係啱，唔緊要，你有錄像，你睇番錄像，睇唔睇到？」<br><br>不過，的士司機不懂使用車Cam，未能即時證明自己清白，但仍向交通警堅持自己未有違規：「你（交警）喺中線吖，我睇到你...我都想直去，冇車先轉右。」並清楚事發時自己是想右轉往彌敦道。不過交通警未有理會，只表示「如果我即時睇錯，我講對唔住添，我都想唔告你，但係一定要證明到」。的士司機其後翻看車CAM片，發現自己完全未有違返交通規例，於是上載至網上申冤，引起網民熱議。<br><br>警方發言人表示，根據紀錄，西九龍總區交通部人員於(20日)曾向有關的士司機發出口頭警告，並沒有向他發出定額罰款通知書。<br><br>網民點睇：<br>Fung Tim：睇到地下可以轉右喎，前面都一齊轉<br>Patrick Wong：生豬肉，上庭比官定論! 帶片!<br>Him Lee：唔明點解唔即時比佢睇片，甘驚仲乜，有片有真相<br>Timothy Wong：擁有一部方便易用拍攝高解像既車cam多重要，要易用到的士伯伯都識用<br>Eugene Fung：差人都是人 不可能永遠是對　大可保留片段去警局報案留底<br>Ryan Lau：即刻比條片阿差大哥睇返，仲聲大大嚇個的士司機，聽司機把聲應該年紀唔細，比人感覺好似恰人年紀大。。。</p></body></html>