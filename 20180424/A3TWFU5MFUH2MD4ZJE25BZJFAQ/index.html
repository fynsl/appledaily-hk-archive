<html><header><meta charset="utf-8"><title>【肥通測試】Gaming級食雞神器　$599半個鍵盤真係掂!?</title></header><body><h1>【肥通測試】Gaming級食雞神器　$599半個鍵盤真係掂!?</h1><p>手遊就是王道！冇辦法，稥港人生活節奏快，打機都要搵返工搭車或「工餘時間」；數呢期熱門手遊，「食雞」（PUBG）一定能佔一個很大的比重，最近有手遊配件開發商做出了一部食雞神器——Handjoy K1（$599），以如此高的價錢買半個Keyboard抵嗎？真係可以幫大家輕易食雞，今日肥通會聯同幾名玩家做測試。</p><p>Handjoy K1亮眼之處，它是市場上首部以藍牙接駁手機的Gaming Keypad。無錯！一般Keyboard亦可接駁手機，但最多只可以幫你打下字；但Handjoy K1就做到映射功能，可將手遊的屏幕按鍵，映射到Gaming Keypad上！最貼心是還有專用App，幫大家做晒按鍵Setting，試玩下發現，Keypad規格也幾高，茶軸式設計，反應時間去到0.006s，還有USB頭接駁Mouse，操控就有如一般電腦玩第三身射擊遊戲一樣。<br><br></p><p>只講唔打當然冇用，肥通亦有上手試玩，試玩下第一樣大發現，是用了 K1後，可以一邊跑、一邊周圍望索敵，以往用手機玩「食雞」是冇可能做到的；另外加裝Mouse後，準星的微調亦明顯細緻了！Head Shoot亦變得更容易；不過我覺得最重要，是走位變得更靈活，我們試玩時多次是敵人先開槍，但是反而被我們反殺！究其原因，是用了Gaming Keypad後，就有如電腦式操控，相對同Server的對手，還是要在屏幕慢慢捽，慢慢瞄準，兩者間高下立見。</p><p>Gaming Keypad說得如此厲害，所以肥通找來三位「專才」玩家來試玩，第一位玩家是從未接觸此遊戲的阿Joe，第二位擁有中階戰力的，是打了十餘場的小丁，最後是打了逾百場的阿暉。當然打得多唔能夠代一定打得叻，所以為測試各位實際戰力，肥通會先叫三位專家，用手機捽芒先打一場！最後得出戰果是兩位老雀（小丁及阿暉）只殺得1人，相對菜鳥的阿Joe可能第一次玩比較謹慎，反而成了5連殺的殺人王！阿Joe稱：「食雞我是第一次玩，但以往玩過其它射擊遊戲，手機捽芒打的感覺，會令遊戲變得很難瞄準，因為開槍與瞄準要分開做。」<br></p><p>見阿Joe殺得性起，馬上要他改用Gaming Keypad再試打，看看會否得到更好成績！不過結果強差人意，最後在極短的4分半鐘內就陣亡了，一樣只錄得5連殺的成績，同之前用手機打的成績一樣；再來二號選手小丁，表現更不堪，雖然成績由殺1人變成3人，而且一樣在數分鐘內陣亡，難度食雞神器只是虛有其名？<br></p><p>最後一局Gaming Keypad測試，由老雀阿暉進行；可能先前兩局的超低成績影響，阿暉一開局已非常審慎，不過「陰濕」是有成效的，打了30分鐘，最後殺了7人，還取得了100人戰的冠軍，成功食雞！賽事中多次都是敵人先開槍，最後被他反殺，神器的靈活走位戰力，終於在這裏看到出來。最後當然要問阿暉的賽後感：「用了後，手部不會阻礙屏幕，索敵時視野會更廣，操控感覺亦很流暢，真係有專業Gaming產品的操控感。」<br><br></p><p>三人試玩後，值得入手嗎？他們異口同聲表示，就Gaming的操控感覺，及流暢手感，的確是有入手的衝動，不過肥通個人覺得，以五百多元的價錢，只是買來半個鍵盤，感覺還是有點昂貴。<br><br>查詢：ZETA（深水埗黃金電腦商場地舖55號） <br><br>記者：朱崇德<br>攝影：劉永發<br><br>全新旅遊專頁，即like籽想旅行： https://fb.com/travel.appleseed <br></p></body></html>