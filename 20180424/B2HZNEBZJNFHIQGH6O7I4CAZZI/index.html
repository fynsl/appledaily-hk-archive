<html><header><meta charset="utf-8"><title>三人商討處理屍體　阿T︰諗過煮嚟食最終搜尋Google學製石棺</title></header><body><h1>三人商討處理屍體　阿T︰諗過煮嚟食<br>最終搜尋Google學製石棺</h1><p>【石棺藏屍案】<br>【本報訊】荃灣DAN6工廈石棺藏屍案昨續審，控方播放首被告曾祥欣（阿T）警誡會面錄影。他直指次被告阿豪是主謀和兇手，事緣死者向他借貸投資澳洲房地產，阿豪提議倒不如扑暈死者搶劫抵押品。阿T覺得「唔好關我事就好」，有商討行動計劃，甚至談到分屍，但沒想到竟在他家中搞出人命，自言嚇得六神無主。他透露事後三名被告考慮如何棄屍，「雪入雪櫃呀、煮咗嚟食呀，好多變態嘢諗咗出嚟。」<br>記者︰勞東來</p><p>阿T稱案發前死者張萬里（阿J）找他商借300萬元，前年2月28日眾被告與死者會面，當晚死者帶了鑽石手鏈和歐米茄腕錶，指可以做抵押品。見面後次被告劉錫豪（阿豪）說：「不如整暈佢攞錢算啦，搞咁多嘢做咩箒。」阿T回應：「你做到咪做囉，咪搞到我就得。」<br>隨後數日，阿T指各被告和「小草」均有討論搶劫死者，阿豪提議用藥迷暈；眾人甚至談到殺人分屍，搜尋雪藏屍體影片，「喺屋企冇乜嘢做，越講越浮誇。」他曾建議在體育館動手，亦有份買繩索和垃圾袋，「我覺得喺齋買冇落手嘅情況下，我係冇事嘅。」<br>由於死者要求急借小量現金，故他叫死者3月4日帶同抵押品見面，死者提議上案發單位。阿T稱自己上門後睡覺，其後阿豪拿東西放入閣樓廁所，一會後聽到死者說「Ｘ你老母」，接着有聲音叫他幫手。<br>他在樓下看見阿豪和第三被告張善恆（阿K）夾住死者，阿豪騎住死者用一條底褲掩着死者的嘴，叫他拿酒精「拮」死者。他說：「真係要做呀？」然後上閣樓拿針筒準備，落樓時死者已面青口唇白，沒脈搏。阿T指阿豪叫他「啪多兩針」，他心想：「仲要郁手呀？你都整死咗佢啦。」於是上上落落「扮做嘢」，沒有對死者打針。「我本身覺得係講笑，唔知咁認真，仲要喺屋企。」阿T認為自己「一定『瀨』嘢」，「嗰度係個密室，話乜都得，又冇閉路電視影住」，感到六神無主及驚慌，沒想過報警。他知道阿豪有背景，故聽從他指揮善後，阿豪吩咐他變賣死者的錶和電話。</p><p>返港被捕稱「小草冇郁手」</p><p>阿T稱三被告商討如何處理屍體，想過掟落海、棄於深山和森林，「雪入雪櫃呀、煮咗嚟食呀，好多變態嘢諗咗出嚟。」最後阿豪決定製作石棺，眾人用Google學習方法，惟石棺太重無法運走，爆開取出屍體又失敗，3月10日阿豪建議潛逃台灣。<br>4月12日警方往台灣陪被告回港，沙展李貴榮拘捕阿T，警誡下阿T說：「小草冇郁手，最多知情；我有幫手，不過我唔係主謀，主謀係劉錫豪，我幫手處理屍體箒。」聆訊今續。<br>案件編號：HCCC459/16</p></body></html>