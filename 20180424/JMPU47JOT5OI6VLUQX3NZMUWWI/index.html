<html><header><meta charset="utf-8"><title>女友Wing早產誕B女　黎明升呢人父</title></header><body><h1>女友Wing早產誕B女　黎明升呢人父</h1><p>現年51歲的黎明，早前被爆搭上同樣失婚的A Music營業部經理Wing，女方更陀着「天王B」，一直有傳預產期為5月尾，傳聞是女嬰。</p><p>消息曝光後，黎明在今年3月公開認愛，於facebook留言：「有了的小生命更將令我成為父親，並帶我進入人生中另一階段。我作為父親必須保護好我自己的家人，更不願意讓家人隨便曝光。」</p><p>密封消息</p><p>昨傳出Wing早產誕B，據知黎明日前已低調升呢為人父，Wing已順產為黎明誕下得意B女，母女平安。由於囡囡早產，磅數較輕，只有約5磅，但樣子相當精靈可愛。黎明早前在facebook撰文表示要好好保護家人，所以Wing生女，身邊所有人都密封消息，不希望B女曝光。四大天王中，張學友、劉德華和郭富城都已先後添女，現加上黎明，四大天王正式變成「四大外父」。<br>對於有傳黎明女友Wing疑因壓力太大早產，黎明好友雷頌德昨回覆說：「我唔知喎，如果真係早產，佢應該忙到嘔，點會得閒通知我。」黎明前妻樂基兒也送上祝福，她以英文說：「恭喜，為他感到高興！」<br>採訪：皓騫、小米、唐如</p></body></html>