<html><header><meta charset="utf-8"><title>【馮仁昭四圍超】平鑫濤前妻出書以牙還牙瓊瑤遭筆伐搶老公</title></header><body><h1>【馮仁昭四圍超】平鑫濤前妻出書以牙還牙<br>瓊瑤遭筆伐搶老公</h1><p>台灣名作家瓊瑤同皇冠文化集團創辦人平鑫濤結婚39年，上年瓊瑤淚訴老公平鑫濤因失智、中風住院，唔忍心老公受插鼻胃管之苦，同三個繼子女平瑩、平珩、平雲意見分歧，瓊瑤一怒之下，交出照顧權，仲出書《雪花飄落之前》，聲稱身心俱疲。</p><p>曾經想跳橋</p><p>平鑫濤留院兩年，噚日有台灣傳媒報道話皇冠宣佈，今個月底出版平鑫濤前妻林婉珍新書《往事浮光》，以「沉默50年，終於發聲」為題，內容提到林婉珍原以為日子會一直幸福過，直到「那個人」出現。<br>皇冠出版社副社長兼發行人平雲為媽咪林婉珍寫序，平雲接受台灣傳媒訪問，話母親節出書係子女嘅心意，四萬幾字嘅文稿當中，只寫咗母親痛苦嘅十分之一。平雲又話媽咪一直覺得自責，而當中有好多事，包括媽咪曾經想跳橋自殺等，自己同兩個家姐都係睇到本書先知，感覺痛苦心酸。父母離婚後幾乎冇見過面，爸爸留院，媽咪亦冇去過探病。<br>對於林婉珍出書，瓊瑤暫未有回應，瓊瑤新抱何琇瓊代回覆話：「對這事我不予置評，他們要這樣做也是他們的權利吧，至於其中的是非恩怨，都不是我們這一代能評斷的。」<br>撰文：馮仁昭</p></body></html>