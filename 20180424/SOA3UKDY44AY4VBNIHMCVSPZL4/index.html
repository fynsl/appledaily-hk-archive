<html><header><meta charset="utf-8"><title>四大天王五千金昔日天王都係外父相</title></header><body><h1>四大天王五千金<br>昔日天王都係外父相</h1><p>天王黎明日前平安抱女，計埋佢，昔日喺樂壇嘅四大天王，不單只全部做晒老竇，仲個個外父相。<br><br>先計近期一啲嘅，梗係郭富城去年獲大陸網紅妻方媛（Moka）為佢成功誕下囡囡Chantelle，平日予人「無腳雀仔」形象嘅城城，一提起囡囡，個女甜到漏，Moka亦講過城城的確好錫囡囡。<br><br>再嚟就係劉德華，佢同朱麗倩於2008年6月喺美國賭城註冊結婚，婚後朱麗倩繼續低調，直至2012年為華仔添女劉向蕙（Hanna）。<br><br>至於四大天王中最早做老竇嘅，就係近日忙於世界巡迴演唱會嘅張學友，佢喺1996年同羅美薇拉埋天窗，婚後生咗兩名金張瑤華及張瑤萱，今年分別17及13歲大。</p></body></html>