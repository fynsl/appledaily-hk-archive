<html><header><meta charset="utf-8"><title>被指無㩒𨋢　女子遭金毛撼頭埋牆</title></header><body><h1>被指無㩒𨋢　女子遭金毛撼頭埋牆</h1><p>【本報訊】一名25歲女子昨凌晨與友人在葵涌街巿升降機大堂拍照時，遭一名醉漢指摘「冇㩒𨋢」，先被粗言辱罵再遭毆打，女事主報警，但再被醉漢持電筒扑至頭破血流，警方事後將涉傷人男子拘捕。</p><p>報警再被扑穿頭
</p><p>據姓沈女事主向《蘋果》表示，昨凌晨零時許，她與一名女友人到街巿買甜筒，並在街巿升降機大堂拍照自娛，其間一名金髮男走近，不由分說對她粗言辱罵，她從對方身上聞到濃烈酒味，已默不作聲，但對方越說越激動，似有所動作，她即說：「你再望住我就嗌非禮！」對方聞言怒極向她動粗，女友人即拍片存證。<br>片段所見，醉漢用手推撞女事主頭部至牆邊及防煙門，事主只能舉手擋格，女友人大叫放手，有3名男街坊立即勸開雙方。醉漢仍憤憤不平：「佢企喺度做乜唔㩒𨋢？」事主回應：「企喺度唔㩒𨋢就俾佢打啦，係咪咁？」女事主受傷要報警。醉漢還擊：「我嗌你報警啦！報唔報呀？唔報繼續打！ 」<br>街坊建議女事往便利店外等候警員，女事主站在店外約3分鐘，醉漢再走近，並手持約一呎長電筒狂扑其頭部，她猝不及防後腦中招頭破血流，對方逞兇後悻然離去。警員到場見狀，即召救護車將傷者送院，警方調查後獲悉涉嫌傷人男子身份，事後登上葵涌邨碧葵樓一單位拘捕51歲姓譚疑人。<br>■記者潘志能</p></body></html>