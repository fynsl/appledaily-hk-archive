<html><header><meta charset="utf-8"><title>首被告談埋屍：黐咗線咁要埋尾</title></header><body><h1>首被告談埋屍：黐咗線咁要埋尾</h1><p>【石棺藏屍案】<br>【本報訊】荃灣DAN6工廈石棺藏屍案昨續審，控方播放首被告曾祥欣（阿T）的第二次警誡錄影會面。他指次被告阿豪殺了死者後要他幫手買沙泥埋屍，「佢話唔幫佢就當係共犯」。警方問為何阿豪案發後一度離港，他仍繼續埋屍，他說：「我哋3個人開咗個頭，好似黐咗線咁要完成件事，要埋埋個尾。」阿T自言曾提議報警，「我話不如自首啦，都係坐幾年㗎啫」，但另外兩人沒理會。</p><p>稱曾提自首無人理</p><p>前年3月4日早上，大廈閉路電視拍到阿T和第三被告張善恆（阿K）購物回來。阿K手持膠樽，阿T認得「同我平時買開嗰啲哥羅芳同一個牌子」，「劉錫豪（次被告阿豪）叫我哋買住先，因為屋企唔夠」。他指樽內的淺黃色物質顏色不像哥羅芳，他嗅過但忘記是甚麼。警方沒追問哥羅芳用途。<br>阿T說同日下午阿豪在單位殺了死者張萬里（阿J），阿豪和阿K提出斬開屍體，他有附和，他提出自首則不獲理會。最終阿豪建議造石棺埋屍，他們買了幾塊木板、幾袋沙和石英泥，用大木板做石棺底部，「攞咗4塊木板圍咗個框框，倒咗啲英泥，仲係『杰杰』哋嘅時候『pat』咗條屍入去。」當時屍體已變硬。<br>隨後阿豪前往新加坡參加街舞比賽。警方問阿T，為何阿豪走了他們仍繼續埋屍，阿T說：「我哋3個人開咗個頭，好似黐咗線咁要完成件事，要埋埋個尾。」他不知「小草」何菱瑜有否看過屍體，「張善恆遮住咗個箱，唔想佢見到條屍」。<br>阿T指石棺其中一面尺寸是1米乘1米，要打直豎起才能運入升降機。3月8日晚上8時阿豪已回港，3名被告合力將石棺推入升降機，但試了兩次都過重，只好推回單位。阿T清潔地面血迹，「（石棺）打直嘅時候就開始流，本身打橫嘅時候冇咁犀利。」升降機過重的響鬧聲還驚動大廈看更上樓查看，「佢話過重嘈到人，你哋冇辦法搬落去㗎喇」。<br>阿T憶述他們決定爆開石棺，取出屍體放入行李箱丟棄，想過棄於泥涌或西貢，曾到朗屏和油塘三家村碼頭視察。3月10日他們試用鎚和鐵筆鑿開石棺，但不夠力；阿豪叫他買電鑽，他聽做地盤的朋友建議買了風炮，但都爆不開石棺。阿豪決定放棄，下午5時眾人離開單位潛逃台灣，臨走前用臭丸、殺蟲水和清新劑辟除屍臭。聆訊今續。<br>案件編號：HCCC459/16<br>■記者勞東來</p></body></html>