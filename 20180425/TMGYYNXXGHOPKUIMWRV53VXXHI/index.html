<html><header><meta charset="utf-8"><title>中環在線：四哥原價「賣」怡峰畀霆鋒 - 李華華</title></header><body><h1>中環在線：四哥原價「賣」怡峰畀霆鋒 - 李華華</h1><p>唔少名人都愛磚頭揸手，人稱四哥嘅知名影星謝賢都唔例外。四哥去年5月用私人名義斥8,500萬元購入淺水灣豪宅怡峰（The Somerset）。<br>轉眼就快一年，四哥新近就將豪宅單位以相同價錢，出售畀近排忙住撼國際名廚嘅囝囝謝霆鋒（Chef Lé Mon）。</p><p>星爺朝偉學友都有入手</p><p>位於淺水灣頭段嘅怡峰，一層三伙，四哥購入嘅低層A室，實用面積1,939呎，已經屬全層最細面積一伙，每伙複式設計，物業地勢較為高，A室景觀最佳，擁有深水灣及淺水灣雙邊海景。<br>華華搵過土地註冊處資料，謝賢舊年用8,500萬買入嘅單位後，兩個月後仲向匯豐銀行承造按揭。直至近期，原本由謝賢持有嘅單位以同價出售予囝囝Chef Lé Mon，屬直系親屬轉讓，實用呎價4.38萬元。<br>淺水灣豪宅怡峰堪稱名人豪宅，多年來不少名人業主先後持有物業，例如漫畫家馬榮成便於1997年高峯期以4,000萬元買入，揸住單位10年，賺千萬離場，其餘名人業主仲包括周星馳、梁朝偉、張學友。<br><br>李華華<br>mailto:LiWaWa@AppleDaily.com</p></body></html>