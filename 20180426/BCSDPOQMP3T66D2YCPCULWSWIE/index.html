<html><header><meta charset="utf-8"><title>殺人後往內地再返港被告稱擬自首　警署門外褪軚</title></header><body><h1>殺人後往內地再返港<br>被告稱擬自首　警署門外褪軚</h1><p>【衣櫃藏屍案】<br>【本報訊】26歲空姐2013年被扼斃並藏屍寓所衣櫃內，前男友殺人後潛逃內地，至去年才落網。他向警方稱「唔係有心殺人」。控方昨播放其警誡會面，他聲稱兩人當時未分手而是正值冷靜期，仍是情侶，案發日他成功箍煲。惟當他偷看空姐手機，發現她另結新歡，空姐答「係呀，咁點吖」，令他想起對方以前曾出軌，一怒下殺人。但當警員追問憑甚麼斷定死者已有新歡，被告支吾說記不起內容，又說沒留意新歡名字。<br>記者：歐陽聯發<br><br>被告莫俊賢（30歲）2013年12月4日殺死陳曼儀，4天後潛逃深圳，至去年2月1日由內地移交香港警方。被告向警方稱，殺人後曾前往內地數小時，其後折返打算自首，但在旺角警署前打退堂鼓。他在往後數天與朋友見面，再從家中取走十多萬元後潛逃深圳龍崗。<br>他稱2012年在酒吧結識死者，11月開始相戀，翌年10至11月因「少少嗌霎」令關係陷入冷靜期。他強調兩人沒有明確分手，「都仲係男女朋友」。至於爭拗原因，他稱「佢（死者）覺得我出面有第二個，我同啲女仔有WhatsApp溝通」。警方問被告與死者有否金錢糾紛？被告反問：「食飯畀錢嗰啲算唔算？」</p><p>稱無留意新歡名字</p><p>被告表示案發下午1時他尾隨其他住客進入大廈，死者聽到門鐘後應門，被告箍煲稱「不如我哋重新嚟過啦，抹咗佢，唔好因為小事分開」。傾談半小時後，他稱死者願意重新開始，甚至專程向港龍請假，晚上留下來共晉晚餐。後來死者上廁所，他查看死者手機，發現她與一名男子有曖昧對話。死者發現他偷看手機，試圖搶回手機，但他不罷休，繼續查看手機並指對方出軌。<br>被告稱當時質問死者「點解你要呃我？畀完希望我又令我失望」，死者答道「係呀，咁點吖」。他稱受這句話刺激，想起2013年1月死者訛稱探祖父，背着他往一名機師的家，即時「好嬲好嬲」、「好似發咗神經咁」，轉身扼緊死者的頸，將她按在地上。被告又稱殺人時「冇晒知覺」，直至發現腳邊有水，他發現對方失禁才驚覺搞出人命。被告稱「唔係有心殺佢」，他有施心外壓及人工呼吸，但「㩒咗幾個字都冇反應」。他呆坐地上，覺得「突然做咗殺人兇手，唔知點處理」，他隨便將屍體放入衣櫃底部、用被蓋着死者財物、將行李箱匿藏、臨走時鎖門，目的是爭取時間，再考慮自首抑或逃走。<br>警員追問憑甚麼斷定死者已有新歡？被告支吾說「大概係一啲曖昧說話」，但他記不起，也無留意新歡名字。警員再問被告是否知道死者的更表，他矢口否認，稱當天是冷靜期最後一天，他倆早於11月約定，他上門取回頸巾及冷衫。警員反問死者穿着制服預備出門，「佢返工你仲上去？」被告支吾一輪後說「天氣轉冷……上去拎嘢」。聆訊今續。<br>案件編號：HCCC243/17</p></body></html>