<html><header><meta charset="utf-8"><title>中環在線：吉利與日資公司合搞「吉利羅佑」好HeHe - 李華華</title></header><body><h1>中環在線：吉利與日資公司<br>合搞「吉利羅佑」好HeHe - 李華華</h1><p>吉利汽車（175）日噚日公佈，會同日本愛信AW訂立合資協議合資公司，原本一單極之普通嘅新聞，點知一出就引起網民激烈討論，無非都係間附屬公司名出事：「吉利羅佑」！<br><br>「吉利羅佑」用普通話嚟讀當然無事，但係用廣東話嚟讀，即刻引起唔少男網民臀部「縮一縮」，唔少更高呼「好痛！」公告更加指，會同日本公司愛信AW訂約，雙方同意成立合資公司，主要從事產品製造及銷售。而愛信AW，又名愛信精機。唔少人都話，睇得快少少都臉都紅晒，「兩位CEO好HeHe！」<br><br>有網民更加列舉之前「出晒事」嘅名，好似早前鎮科集團（859）擬改名中昌國際、熊貓綠能（686）等等，就算買咗都唔好意思同人講啦。華華就覺得，公司嚟得香港上市，點都要搵番本地人研究吓啲譯名有無問題，唔係出到嚟真係得啖笑！<br><br>李華華</p></body></html>