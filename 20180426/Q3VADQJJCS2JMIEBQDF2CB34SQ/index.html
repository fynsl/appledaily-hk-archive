<html><header><meta charset="utf-8"><title>次被告︰阿T用三膠袋笠死者頭</title></header><body><h1>次被告︰阿T用三膠袋笠死者頭</h1><p>【石棺藏屍案】<br>【本報訊】荃灣DAN6工廈石棺藏屍案昨續審，庭上播放次被告阿豪的警誡會面錄影，他指另外兩名被告有參與殺人，自己只協助埋屍。他指首被告阿T向來有如「大佬」，案發前後均有角色，更用兩三個膠袋笠住屍體的頭，因「好棹忌見到啲死咗嘅人嘅眼」；案發後阿T搜到死者家的鎖匙，聲稱「呢個人屋企有大概一千萬現金喺夾萬入面，得閒上去擸埋」。<br>次被告劉錫豪（阿豪）向警方供稱，前年3月4日他鼻敏感不適，故在案發單位睡覺，而第三被告張善恆（阿K）和死者張萬里（阿J）在客廳談錢銀事宜。他聽到阿K大叫「幫拖呀」和推撞聲，驚醒後看見阿K箍住死者，然後將死者推向他，他和死者雙雙跌倒，其間他暈眩。阿K赤手掩着死者口鼻，然後改用染有哥羅芳的布，死者發出「扯蝦」聲。</p><p>「佢話棹忌見死人眼」
</p><p>其後阿K呼喚閣樓的首被告曾祥欣（阿T）：「搞掂喇，落嚟啦！」阿T拿着裝有酒精的針筒落樓，在死者腳眼和下半身打了四、五針。事後兩被告指「大家同一條船」，游說他合力善後，又謂：「你估到時查到上嚟你唔會一齊死咩？」他因此合作。<br>三人按阿T提議，買衣櫃填入石屎藏屍。阿豪說阿T用兩三個膠袋笠住屍體的頭，「佢話好棹忌見到啲死咗嘅人嘅眼。」昨日控方亦有播放阿T的會面錄影，阿T則稱忘了誰用袋笠着死者的頭，而笠頭原因是「大家都唔想見到佢個樣」。阿T亦說事發時阿豪注視他，惟有用空的針筒「扮晒嘢」向死者打一針。<br>阿豪續說，阿T叫他變賣死者的歐米茄手錶，後來阿T再在死者的袋中找到手錶證書和住所鑰匙，「佢話吖呢個仆街咁X醒嘅，開咗個暗格喺個袋度，搞到我差啲搵唔到。」阿T聲稱死者家中夾萬有約一千萬現金，「得閒上去擸埋」。3月5日早上阿豪離港，因他早前報了名參加新加坡跳舞比賽。<br>談及案件起因，阿豪說案發前一日阿T指死者會上門借錢，提議到觀塘海濱弄暈死者劫財，阿T稱知道死者信用卡密碼，可動用8位數字款項牟利。聆訊今續。<br>案件編號：HCCC459/16<br>■記者勞東來</p></body></html>