<html><header><meta charset="utf-8"><title>中國回收香港 - 陳也</title></header><body><h1>中國回收香港 - 陳也</h1><p>報名跟吳克儉繼任人楊局長做一日跟班的學生仔，極大機會被要求跟局長度橋，獻計，怎樣將「中國收回香港」由措辭不恰當，改到阿媽唔認得，政治正確到爆漿？<br>收回香港不同D你老母，半粒字都唔涉粗口，忽然被鞭屍（講了超過二十年，招牌金句已經甩晒色，收晒皮先至話唔恰當），學生仔不能懶醒，篤住魚蛋對局長說：「不如就話：中國重奪香港，厲害了！讚！」局長面色一沉，下屬收到，使橫手將你DSE的成績抽出來插兩下，收回5，俾個2，高層核卷嘛，DQ做得出有凸。<br>收回，變成回收，頗恰當吧。香港這隻水煮蛙對中國暴富來說，已經唔對胃口，遲早淪為廢膠廢料。回收有價講，中國一旦唔收，廢紙獨立與綑綁都一樣，臭味圍城，區區震懾。跪求中國回收香港，是擁習的奴才生存哲學，回收啦主上，當廢膠咁拎去堆填，將港珠澳填埋一齊，中港無縫，上岸行埋！我的帝，神了！<br>噢，習帝有反應喎，神回香港，四個字：幹你的！好！</p></body></html>