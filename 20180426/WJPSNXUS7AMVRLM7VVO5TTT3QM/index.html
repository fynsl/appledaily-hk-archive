<html><header><meta charset="utf-8"><title>【馮仁昭四圍超】欣宜小環交換生意經</title></header><body><h1>【馮仁昭四圍超】欣宜小環交換生意經</h1><p>鄭欣宜（左）日前接受奇妙電視節目《搵錢男女》訪問，同主持譚小環分享生意經，又一齊試食「魚蛋曲奇配烤棉花糖雪糕」。魚蛋女王小環第一次食冇魚嘅魚蛋，大讚好味。<br>講到開曲奇餅店，欣宜話最初喺屋企廚房整，每件曲奇都係親自炮製，佢話：「我留意到香港人鍾意食甜品，但唔鍾意太甜，所以我調校咗食譜，配合香港人口味，減少啲糖。」<br>撰文：馮仁昭</p></body></html>