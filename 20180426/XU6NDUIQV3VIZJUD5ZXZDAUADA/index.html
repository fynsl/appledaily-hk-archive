<html><header><meta charset="utf-8"><title>歐聯花絮：「旗」差一着</title></header><body><h1>歐聯花絮：「旗」差一着</h1><p>唔知係咪場波太緊張，上半場擔任羅馬後半場嗰邊嘅旁證盧普，開波三分鐘就整爛咗手上支旗，要球證拜治（左）拎過碌新嘅畀佢；點知新嗰碌又係未砌掂，但場波又重新展開，盧普搞極搞唔掂，結果佢要夾硬舉住碌棍示意龍門球，引得球迷哈哈大笑，最終要勞煩第四球證走嚟先砌掂支旗。<br></p></body></html>