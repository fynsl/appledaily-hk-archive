<html><header><meta charset="utf-8"><title>叫人細細聲食墨西哥脆片袁偉豪睇《復仇者3》開片遭爆粗扮巨星</title></header><body><h1>叫人細細聲食墨西哥脆片<br>袁偉豪睇《復仇者3》開片<br>遭爆粗扮巨星</h1><p>點火未必需要一根火柴，前晚電影《復仇者聯盟3：無限之戰》特別場內，就因為一包脆片引爆一場網上罵戰。一名幕後宣傳人員一邊看戲一邊吃墨西哥脆片，發出雜聲滋擾身邊的袁偉豪，他提出勸喻，希望對方能減低聲浪，事後宣傳人員fb揞名揶揄無綫男藝人扮巨星，袁偉豪發文指控對方爆粗無禮。</p><p>萬眾期待的超英電影《復仇者聯盟3：無限之戰》（Avengers: Infinity War）前日正式上畫，Marvel迷當然要搶先睇，袁偉豪跟其他幕後人等前晚分別獲邀看特別場，本來開心搶先睇，最終卻因為有人吃墨西哥脆片發出聲浪，掀起一場網上罵戰。<br>有一位幕後宣傳人員前晚看完該片，昨日凌晨在fb留言除稱讚電影好看，卻同時爆出一件不愉快事件：「遇到一個自以為天王巨星嘅TVB男artist……我食電影院購買嘅薯片，佢竟然用極差嘅語氣同我講『你細聲啲！』」他再斥對方：「你咁驚聽到任何電影以外聲音，你點解唔自己包個戲院睇……坐得喺呢個area嘅都係行內人，你要覺得自己有幾紅先會用咁冇禮貌嘅語氣同人講嘢。」</p><p>各執一詞</p><p>名爆料當然人人想知誰是自以為天王巨星的無綫男藝人，袁偉豪隨即在fb對號入座。他截圖相關內容後留言：「這幾位行內人所說的人就是我。」對於行內人指摘眼神不友善，他澄清：「我並沒有用不友善的眼神望着你們，我只有對着當時正在進食nachos（墨西哥脆片）時，把包裝發出聲響的那位朋友，在他耳邊輕聲說：『唔好意思，可否細聲一點？』這位朋友表現得很合作，直至電影最後出字幕的一刻，這位nachos先生旁邊的朋友就向我連聲說道：『咁X巴閉，包場睇戲呀嘛！未聽過人講話睇戲不准進食！甚麼大明星！咁X巴閉，點解要攞免費飛睇呀？』」而隨着袁偉豪發文還拖，那位行內人昨午急把帖文刪走。</p><p>翠如力撐</p><p>黃翠如昨晚在中環ifc出席一化妝品活動，對於袁偉豪網上開戰一事，她表示未有留意報道，不過就撐對方：「我認識嘅袁偉豪係好有態度，諗嘢好直接，諗到乜就講乜。」再問到平時袁偉豪是否火爆之人，翠如表示：「佢對我係好好嘅兄弟，同佢相處係唔覺得佢火爆。」<br>至於被「行內人」指袁偉豪扮巨星，翠如就笑言：「以我認識嘅佢幾貼地，一齊拍嘢，行路上山會坐喺路邊打書釘，相信唔係一個巨星嘅架子行為。」<br>另外，商台DJ阿檸當時亦在場，他亦被該位爆料者有無理要求，要他坐低一點，他更怒斥：「真係純粹因為你真係nobody，網上公審人就點講都得。」<br>採訪：唐琛悠、盧妹</p></body></html>