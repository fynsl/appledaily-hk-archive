<html><header><meta charset="utf-8"><title>西環集中營：　許智峯事件　建制要「凌遲」民主派 - 季陶</title></header><body><h1>西環集中營：　<br>許智峯事件　建制要「凌遲」民主派 - 季陶</h1><p>許智峯在立法會開一地兩檢草案委員會期間搶政府「狗仔隊」手機事件，已成建制派圍攻民主派的最新「武器」。有民主派中人稱，建制派表面上來勢洶洶，似要盡快向許智峯及民主派開刀，但他們認為建制派真正的「劇本」是要拖長事件，要「凌遲」而非「一刀了結」，「最好搞一年半載，拖到下年區選就啱」。</p><p>「最好拖到下年區選」</p><p>該民主派中人形容，建制派已認定今次事件「足夠做死整個民主派」，就以昨日開行管會為例，他聽聞民主派原本以為，建制派看完CCTV片後會即時開火，逼民主派表態支持譴責許，「點知佢哋鬧幾句就收，火力仲細過上次鬧郭家麒喺示威區搭台超標單嘢」，又同意讓多議員可以看到CCTV片。從建制派種種部署，他認為建制根本不急於即時「見血」或要盡快逼民主派表態，「佢哋睇死民主派根本冇得撐許智峯，所以不如慢慢玩大件事，先搞行管會開擴大會議，等更多建制派睇到條片，到時咪可以加多幾把口砌許智峯同民主派，炒到件事更加熱」。<br>另一民主派亦同意，建制派今次明顯不急於對民主派「一刀了結」，「佢哋反而想慢慢煲呢單嘢，即係凌遲民主派」，有建制派中人對他說，建制可以「睇住民主派嚟玩」，因為今次事件中，「民主派保許智峯又會俾一般市民鬧；民主派同佢割席？就俾一啲民主派支持者鬧」，所以建制派「最想拖長件事玩，等民主派不斷受呢件事打擊」。更有民主派人認為，建制根本就想將事件拖一年半載，「最好拖到下年區選，到時又拎呢單嘢出嚟插民主黨區選候選人，甚至用嚟打擊其他民主派嘅選情」。<br>周一、三、五刊出<br>季陶</p></body></html>