<html><header><meta charset="utf-8"><title>元祖級男神！46歲張東健靚仔畢業照曝光</title></header><body><h1>元祖級男神！<br>46歲張東健靚仔畢業照曝光</h1><p>個個都話男神，唔通個個都係男神咩！<br><br>韓國唔少男星都被封為男神，當中要揀元祖級男神，呢位男星自然榜上有名，出道26年嘅張東健憑韓劇《愛上女主播》而為港劇迷認識，當中佢亦主演過唔少經典韓片如《朋友》、《太極旗飄揚》，亦曾參演陳凱歌導演執導嘅《無極》。近日張東健孖韓劇《大力女子都奉順》嘅26歲男星朴炯植拍攝KBS新劇《金裝律師》，劇集前日喺韓國首播即時成為同檔收視冠軍，港劇迷亦可於Viu同步追看。<br><br>而張東健事隔6年再拍劇，都吸引唔少捧場客，而佢昔日嘅畢業相亦都再被翻炒，當中網民都瘋傳佢嘅靚仔畢業相，可見年青時嘅張東健真係勁靚仔，封佢做元祖級男神都唔會有人反對。同時原來張東健嘅IQ有成143之高，認真犀利。<br></p></body></html>