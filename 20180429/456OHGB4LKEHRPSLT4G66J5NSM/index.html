<html><header><meta charset="utf-8"><title>男友被指腳踏兩船廖碧兒爆「情敵」已婚</title></header><body><h1>男友被指腳踏兩船<br>廖碧兒爆「情敵」已婚</h1><p>【爆相爆片】<br>廖碧兒上月被本報讀者發現與失婚富二代盧啟賢（Calvin）蜜遊芬蘭，有指Calvin與前妻育有一女，在他認識廖碧兒時已有泰籍女友Nina。其後廖碧兒出席活動時承認有新戀情，但強調男友單身，自己不是第三者。</p><p>投信任票</p><p>不過，前日讀者黃小姐透過「爆相爆片」指Calvin與Nina拍拖7年從未分手，而廖碧兒是第三者，黃小姐說：「Nina一直都係正印，同Calvin感情好好，Calvin啱啱先陪Nina去完泰國，佢哋兩家人都好close。」黃小姐指Nina有向Calvin了解：「唔知Calvin講咗乜嘢，Nina信佢。Nina係泰國華僑，屋企好低調，但為咗呢單新聞，屋企人都覺得好煩。」<br>廖碧兒昨與趙頌茹等出席尖沙嘴品牌活動，對於有指男友Calvin與泰籍女友Nina仍未分手，廖碧兒笑容滿臉說：「以我所知係朋友，佢同Nina嘅家人都熟，Nina已經有自己家庭結咗婚，希望大家唔好再騷擾佢。Calvin有同我講冇拍拖。」可擔心有錢男友多女埋身？廖碧兒笑謂：「我都靚呀，男或女多人追都好正常，對佢有信心。」<br>採訪：小米、王連連<br>攝影：林賓尼</p></body></html>