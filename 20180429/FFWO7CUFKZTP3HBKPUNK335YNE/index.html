<html><header><meta charset="utf-8"><title>【潮界開眼】德牌推香港限定眼鏡　鏡臂藏香港景點花紋</title></header><body><h1>【潮界開眼】德牌推香港限定眼鏡　鏡臂藏香港景點花紋</h1><p>講潮流味，ic-berlin未必會是首選，但講到手功、舒適度和耐用度，這個來自德國的品牌就有一定功架！超薄金屬加上無螺絲的骹位設計是其標誌。</p><p>而品牌最近就推出了一系列的香港特別版，講真款式就真係正路到冇驚喜喇，不過就在鏡臂內側，以鐳射刻印出香港的幾個獨特景點外形，更特別配上兩種全新的顏色，當中藍黑一款就相當特別和吸引。當然喇，最重要是今次的限量版，每色每款都只有45幅，追求舒適耐用之餘，又想有點點低調的獨特感，今次的ic-berlin可能啱你。</p><p>記者：韓繼聰<br>攝影：許先煜<br><br>全新旅遊專頁，即like籽想旅行： https://fb.com/travel.appleseed </p></body></html>