<html><header><meta charset="utf-8"><title>促公開監控資料「睇吓幾多建制派點完名走」</title></header><body><h1>促公開監控資料「睇吓幾多建制派點完名走」</h1><p>【拆局】<br>有民主派人士及學者要求政府公開由「狗仔隊」收集的議員行蹤資料，有民主派中人指，雖然立法會秘書處有議員出席會議紀錄，但若之後議員離開會議室，即使不再返回會議廳，秘書處亦會記錄為有出席會議，若政府認為議員行蹤資料不涉私隱，大可全部公開，「咪睇下有幾多議員係點完名走咗去唔開會」。<br>據了解，平日立法會開會前，只要議員在宣佈夠法定人數開會後仍在席，即會被秘書處記錄為有出席會議，秘書處不會再記錄議員有否離開會議室，亦不會特別記錄其離開或在席時間，若議員開會後才現身，只要他曾坐在會議室座位上開會，即使該議員中途離開，亦會被記錄為有出席會議。</p><p>秘書處不記錄議員離席</p><p>有民主派議員稱，政府之所以要用「狗仔隊」監視議員行蹤，主要是針對建制派議員，「就係因為唔少建制派議員開會點完名就行咗去，有時可以成個會唔見人，所以政府就要派人記低走咗嘅建制派議員個名，萬一可能流會或者唔夠票，就要搵佢哋返嚟」。<br>所以該民主派議員認為，既然政府聲稱「狗仔隊」收集的議員行蹤資料並不涉及私隱，就應該全部公開給市民查閱這個真正的議員開會紀錄，「到時咪可以睇到，邊個議員開咗15分鐘會就唔見人、邊個議員要政府叫先肯返入會議室開會」。<br>■記者莫劍弦</p></body></html>