<html><header><meta charset="utf-8"><title>【真食雞！】PUBG大熱！KFC搞「食雞」賽</title></header><body><h1>【真食雞！】PUBG大熱！KFC搞「食雞」賽</h1><p>自從PUBG登陸手機，「食雞」熱越燒越旺！唔少人日日夜夜掛住食雞，而「We do chicken right」嘅KFC亦都冇放過呢個咁好嘅宣傳機會，準備大搞「食雞」大賽。說的當然唔係真係鬥快食佢哋D雞，而係玩PUBG！不過呢個「PUBG全港食雞大行動」比賽仍在籌劃當中，未有細節，淨係話有3萬蚊獎金，仲有機會同「食雞女神」一齋睇港澳台PUBG職業聯賽MetalHogs PUBG League總決賽喎，睇總決賽故然有趣，但我更想知究竟邊個係「食雞女神」囉。</p><p>不過相對於世界性的PUBG大賽，呢個「PUBG全港食雞大行動」實屬碎料。好似剛公佈會在7月舉行的「The PUBG Global Invitational 2018」咁，就要先從亞洲、歐洲或北美的地區賽勝出，再去爭做世界冠軍，絕對是世界性大賽。另外上年舉辦過的Gamescom PUBG，更有2百幾萬總獎金！不過這些職業性世界賽都唔係你我等凡夫俗子能夠參加，在香港贏到3萬蚊都已經好勁喇，各位食雞之人，比賽未開始快把握時間，努力練習媖槍法喇！<br><br>記者：韓繼聰<br><br>全新旅遊專頁，即like籽想旅行： https://fb.com/travel.appleseed </p></body></html>