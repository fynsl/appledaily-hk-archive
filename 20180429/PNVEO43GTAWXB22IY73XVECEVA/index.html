<html><header><meta charset="utf-8"><title>【高登復活之二】「你個嘢壞咗」點諗出嚟？高登音樂台教你二創 </title></header><body><h1>【高登復活之二】「你個嘢壞咗」點諗出嚟？<br>高登音樂台教你二創 </h1><p>「高登音樂台」，由一個討論區的分台，化身成樂隊名稱，只因六名愛玩二次創作的「巴打」。上集提及他們留在高登創作，希望吸納更多巴絲打「回流」。綜觀樂隊成員的創作，上至《活佛Viva》的佛偈，貼地至賣活海鮮從不易的李彩華、「你個嘢壞咗呀」的龍蝦姐，均紅極一時。負責填詞的成員「A仔」和「QBear2nd」，分享了一些改詞貼士，例如先寫hookline位，會更易入手。<br><br>記者　盧珮瑤<br><br>「年輕得剃度誰亦能像波若般乾脆......」巴打「漏奶」唱出佛學真諦，配上「雞丁」剪接的音樂錄像，造就了《活佛Viva》在YouTube累積55萬點擊率，他們笑說「與佛有緣，阿彌陀佛」。自此兩人由原本分開各自創作，於去年9月決定聯同其餘四位巴打合體，靠二次創作復興高登。<br><br>負責改詞的A仔指，選材上偏好一些歷久常新的趨勢或社會現象，「幾時寫都無問題」。他強調自己改詞並非技巧為先，反而「即興」才是他們創作的主要元素，如近期作品《你個嘢壞咗呀》正是一例。「有日同雞丁搭巴士，一落車行入隧道，佢講咗句『你個嘢壞咗呀』......咦，點解有旋律嘅？」該旋律正是譚詠麟《霧之戀》。<br><br>當發現「你個嘢壞咗呀」可代替《霧》副歌的「每次我望真你」後，A仔便由副歌開始寫下去。「由hookline和punchline （歌詞主句）開始寫起，然後將故事慢慢拼湊，例如諗下龍蝦姐當時（美食節）衝入會場，究竟係咩心態呢？」於是在副歌以外的段落，描寫美食節的盛況，如「全力殺入去，全力掃盡佢，蟹腳同海參」便落墨於市民衝進會場的情況。<br><br>歌曲方面，A仔亦喜歡選較耳熟能詳的歌，令聽眾更容易有共鳴。另一填詞的「QBear2nd」則較擁抱小眾音樂，反而愛填些不合音的歌，笑言自己的作品風格屬「教會式」。完成選曲、填詞後，成員更會重新編曲、混音，並會拍攝音樂錄像。<br><br>既然樂隊喜愛即興創作，記者亦一試即席考考六位巴打，為《蘋果》寫一首歌曲。記者出題後，全員進入了「創作mode」。只需半小時，兩位詞人便把陳慧琳《失憶週末》的副歌部份，變成《蘋果》主題曲：「Apple Daily，齊睇睇Apple Daily，動新聞出得快捷，連食飯也知世事......」「雞丁」更即場剪接好MV，送給記者做「紀念品」。要玩二創，與其說有甚麼技巧，倒不如培養這種愛創作的火，反而來得更直接。</p></body></html>