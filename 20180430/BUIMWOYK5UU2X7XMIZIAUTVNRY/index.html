<html><header><meta charset="utf-8"><title>已傳短訊賀舊愛　分享教仔招數李嘉欣想見黎明B</title></header><body><h1>已傳短訊賀舊愛　分享教仔招數<br>李嘉欣想見黎明B</h1><p>大美人李嘉欣、林建康夫婦及江碧蕙夫婦等昨日現身沙田馬場，嘉欣以「愛彼女皇盃大使」身份出席，她老爺許世勳名下的「翔惑」有出賽，可惜只得第3名。問到緋聞舊愛黎明榮升爸爸，她表示已短訊祝賀，再問會否親身探望BB，她說：「當然想見佢嘅大製作，但要等爸爸媽媽安頓好先。」</p><p>扮惡教囝囝</p><p>提到嘉欣夫婿許晉亨是馬場常客，二人賭馬時會否有牙骹戰，她指每逢兩人為名下馬匹衝線打氣時感覺特別甜蜜，而拗撬只會在生活上，她苦笑說：「教導囝囝（Jayden）時，我不幸被編入惡人谷，不過無法，怕佢無人驚，反而漽咗一生。」</p><p>嘉欣分享她的教仔招數，先會瞪大雙眼，尤其在街外會怒目而視，令囝囝知道犯錯後果，而功課上則交給他人負責，免得母子爭執傷感情，而她主要教導禮貌品德，問到是否奏效，她表示：「我覺得唔失禮，當然有失禮部份，我盡咗力，會繼續努力。」此外，嘉欣最近養了貓狗，覺得兒子更有責任感：「動物啱啱做咗絕育手術，佢都會好擔心，見到貓貓戴住頭箍都會好擔心問，令佢學識關心人同關心動物都一樣，係一件好事。」</p><p>衛蘭讚Wing</p><p>另外，衛蘭前晚在尖沙嘴出席一酒品活動，表示未見到前老闆黎明BB女，計劃夾其他朋友合送BB用品給他。提到黎明嬲爆身邊有人爆料，她表示對方注重私隱：「其實好難講嘅，一個公眾人物點都有可能發生呢啲事。」她透露曾與黎明女友Wing共事：「佢係一個好nice好sweet嘅女仔，自己好戥佢哋開心。」<br>採訪：馬建華、曹家誠<br>攝影：仇志德</p></body></html>