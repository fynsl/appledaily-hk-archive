<html><header><meta charset="utf-8"><title>【馮仁昭四圍超】聞成龍速入屋吳綺莉渴望陪卓林求醫</title></header><body><h1>【馮仁昭四圍超】聞成龍速入屋<br>吳綺莉渴望陪卓林求醫</h1><p>吳綺莉個女吳卓林日前同外籍女友Andi現身加拿大一間便利店「尋父」，又拍片話自己係成龍個女，自揭有創傷後壓力症兼無家可歸，曾去過食物銀行求助。身為阿媽嘅吳綺莉一直好擔心卓林被人利用。對於卓林去年有意推出自傳，吳綺莉表明反對，佢噚日喺電話度話：「出自傳係成功或對社會有建樹嘅人士先會。其實唔好兜兜轉轉，叫嗰位老師（Andi）好好哋搵份工，唔好成日將我個女放上神枱供奉，實言聽計從㗎。」吳綺莉仲話卓林一直都好乖，自從認識Andi之後先改變：「希望佢明白我屋企冇錢，我都要好努力工作。囡囡情緒有事，我會陪佢一齊去睇醫生，請佢30歲人好好搵份工作，唔好再令我個女身體出現問題。」</p><p>北角買滷水鵝</p><p>噚日吳綺莉揸車離開大坑寓所去北角買滷水鵝，記者問佢會唔會搵卓林，同埋卓林有冇同佢聯絡，吳綺莉只係話：「辛苦晒。」問到成龍有冇同佢聯絡，吳綺莉即刻當聽唔到咁閂門入屋，仲話自己唔會再出街，叫記者唔使再等。<br>撰文：馮仁昭</p></body></html>