<html><header><meta charset="utf-8"><title>兩韓峯會網民熱話《太陽》神預測宋仲基點名食平壤冷麵</title></header><body><h1>兩韓峯會網民熱話<br>《太陽》神預測宋仲基點名食平壤冷麵</h1><p>南北韓領袖日前喺板門店舉行會談，南韓總統文在寅同北韓領導人金正恩齊齊現身，並簽署《板門店宣言》，確認尋求朝鮮半島無核化和永久和平為目標，不過整個峯會中「平壤冷麵」也令外界很關注，事關金正恩喺會上力推平壤冷麵，搞到喺南韓各地有得食平壤冷麵嘅店舖都出現人龍，認真誇張。<br><br>原來前年播出嘅韓國神劇《太陽的後裔》已經神預測有關情節，令到網民即時熱烈討論。喺《太陽》第13集中，就講到宋仲基飾演嘅劉時鎮同埋晉久飾演嘅徐大英到北韓出任務，擔任南韓總統嘅保安人員，宋仲基就同北韓軍人提議想食冷麵，仲話要食傳統嘅平壤冷麵，北韓軍人亦即帶宋仲基等人到平壤高麗酒店品嚐「平壤冷麵」呢款美食，仲教南韓軍人點樣食冷麵先夠正宗。<br><br>唔少網民見到睇完兩韓領袖會面時提及平壤冷麵，即時令《太陽》呢段劇情再次引來網民嘅熱烈討論。</p></body></html>