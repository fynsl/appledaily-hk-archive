<html><header><meta charset="utf-8"><title>【辣到爆粗】挑戰十分鐘免費食菊花殘辣雞煲　女記者：越食越辣頂唔順</title></header><body><h1>【辣到爆粗】挑戰十分鐘免費食菊花殘辣雞煲　女記者：越食越辣頂唔順</h1><p>與一眾打工仔都一樣，我哋糧尾都好頭痕，有時想食好少少都難。作為一個專業的飲食記記者當然要諗諗計！今天就帶大家去食免費雞煲，來吧。</p><p>不過，世界就算真的有免費餐，都先要你付出的。挑戰者要在十分鐘內，一個人吃完有整隻雞份量的雞煲，雞煲用上貴州燈籠椒、湖南小米辣椒、四川朝天椒和大紅袍花椒粒，店家說吃完明天會菊花殘，因當中辣度最高的雲南小米椒，比指天椒辣超過30倍。</p><p>挑戰開始至今有半個月，老闆說只有一個男仔挑戰成功！如果失敗，都唔緊要，錢可解決問題，雞煲原價$260，順順哋收你八折！今次我哋益吓記者欣頤，帶佢去挑機，此大食妹最勁一人食三個碟頭飯，吃辣程度自稱「香港辣妹」！快快睇片，睇吓佢可唔可以成功挑戰。<br><br>食家飯堂<br>城南道41號地下及閣樓<br><br>記者：張佩君<br>攝影：鄭明川<br><br>全新旅遊專頁，即like籽想旅行： https://fb.com/travel.appleseed <br></p></body></html>