<html><header><meta charset="utf-8"><title>爆相爆片：復仇者港版trailer官方？業餘！Whatever</title></header><body><h1>爆相爆片：復仇者港版trailer<br>官方？業餘！Whatever</h1><p>為慶祝Marvel 10周年同《復仇者聯盟3》在港上映，一群Marvel電影狂迷近期借香港著名景點如尖沙嘴天星碼頭、1881、中環摩天輪等作場景，自製「港版Avengers」預告片。</p><p>facebook專頁「Chris Iron Man Cosplay Hong Kong」上載咗《復仇者聯盟3：無限之戰 香港粉絲私製預告》短片，片中無論人物造型、拍攝角度定係特技效果都同官方預告片如出一轍，但港製預告中嘅場景係香港著名景點，一啲主要人物如美國隊長等則由香港粉絲扮演。<br>拍攝者Chris話佢哋係一群Marvel「死忠fans」，會進行Marvel cosplay（角色扮演），今次決定用真道具拍攝，前後花咗約2個月、約20幾人一齊拍。唔少網民話短片雖由業餘人士製作，但水準極高。</p></body></html>