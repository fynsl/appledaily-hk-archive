<html><header><meta charset="utf-8"><title>【馮仁昭四圍超】家燕囝囝入紙申結婚</title></header><body><h1>【馮仁昭四圍超】家燕囝囝入紙申結婚</h1><p>薛家燕嘅31歲囝囝石耀庭同26歲女友陳素怡（Zoe）將會喺下月拉埋天窗，下月11號喺尖沙嘴洲際酒店擺喜酒，筵開53圍。</p><p>原來石耀庭同陳素怡日前入紙申請結婚，喺擬結婚通知書上，石耀庭報稱做影片監製，Zoe就係教師，兩個人報住半山豪宅嘅地址，即係之前家燕姐豪擲2千萬買嚟送畀阿仔做新居嗰間豪宅。<br>撰文：馮仁昭</p></body></html>