<html><header><meta charset="utf-8"><title>【踢走紹仔】搶回泥地不敗馬！雷神做咗件極罕見嘅事</title></header><body><h1>【踢走紹仔】搶回泥地不敗馬！<br>雷神做咗件極罕見嘅事</h1><p>冠軍騎師雷神莫雷拉於賽前一日為蔡約翰馬房的戰馬親自加課，過去有冇試過？記憶中真係好少好少囉，偏偏這個非常罕有的鏡頭，今朝(1日)卻出現了，雷神親策「架勢」在內圈快踱一圈，走來步伐輕快，身壯毛色靚，狀態非常出色。<br><br>「架勢」列陣周三(2日)沙田夜賽第六場四班1650米泥地賽，這匹4歲年輕馬今季進步甚大，跑過泥地兩次未輸過，上仗大敗只因草地不合發揮，當然不能作準。今仗「架勢」回跑泥地，雷神立即搶番帥印，踢走近兩仗操刀的蔡明紹，咁都不特止，這天更出奇地在賽前一日操番課，唔試唔安樂，更反映對今仗抱有極大期望。<br><br>「架勢」馬主是前首度大法官李國能，此系馬向來鬥志十足，上次賽後牠試過兩次大閘才再戰，認真催谷狀態，備戰充滿誠意，看來大有機會保持泥地不敗。</p></body></html>