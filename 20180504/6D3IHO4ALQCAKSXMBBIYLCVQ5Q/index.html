<html><header><meta charset="utf-8"><title>中環在線：曾蔭培係港產James Bond - 李華華</title></header><body><h1>中環在線：曾蔭培係港產James Bond - 李華華</h1><p>單睇外表，真係睇唔出新創建（659）行政總裁曾蔭培71歲。噚日同佢食晏，佢分享keep弗之道，原來佢每朝早都會做柔軟體操，再加幾十下掌上壓，每個月又會打兩三次羽毛球，運動量咁多，難怪佢冇肚腩喇。<br><br>佢同事仲爆料，話有次同美國波音嘅代表開會，對方見到曾蔭培，形容佢係James Bond呀。呢位波音代表可能唔知道曾蔭培曾經係香港警隊一哥，佢退休後2004年加入新創建，至今接近14年，今年新創建慶祝上市15年，曾蔭培同公司一齊成長。<br><br>問佢打算幾時退休，曾蔭培笑住話要睇董事會安排，董事會要佢退先退。但其實佢又弗又精靈，仲有排做喇，超人都90歲先退休。<br><br>李華華</p></body></html>