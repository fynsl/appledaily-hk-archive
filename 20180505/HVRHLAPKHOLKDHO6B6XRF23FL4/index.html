<html><header><meta charset="utf-8"><title>傳強吻麥明詩被炒魏焌皓：絕對冇</title></header><body><h1>傳強吻麥明詩被炒<br>魏焌皓：絕對冇</h1><p>魏焌皓昨日被指拍《使徒行者2》期間，因對麥明詩行為不當，而被無綫炒魷。據了解，二人在《使徒2》飾演戀人，男方戲外曾力追麥明詩，不時藉故約女方食飯，但麥明詩十分抗拒，有次劇組拍攝魏焌皓和麥明詩戲份，二人收工後有獨處機會，竟發生強吻事件。據聞事後麥明詩向高層投訴，而魏焌皓亦被照肺，最後不獲無綫續約。</p><p>麥明詩：唔講咁多</p><p>麥明詩昨晚在觀塘出席活動，對於傳被魏焌皓強吻，她說：「呢件指名道姓傳聞唔想回應太多，唔想我講嘅任何嘢製造更多輿論或者冇根據猜測，最有責任做法就係唔講咁多。」對於魏焌皓稱有誤會，她指大部份人之間都有誤會，不想再理太多。至於跟魏焌皓於劇中演戀人，麥明詩表示出來效果觀眾覺得甜蜜，作為演員已盡本份。提到是否曾向高層反映？麥明詩說：「個別例子唔講，但公司有指引，如果做嘢唔舒服可以同公司反映問題。」</p><p>否認曾追求對手</p><p>記者昨向魏焌皓了解，他否認追求麥明詩，更沒有強吻對方。魏焌皓說：「我絕對冇喺人哋唔情願情況下，做一啲越軌行為。」是否被高層照肺？魏焌皓謂：「有同佢哋傾過偈，佢哋有關心我，但唔係照肺。」被無綫炒魷是否與麥明詩有關？他說：「我唔係俾人炒，只係冇續最後一年約。我唔知係咪真係同某啲人有關係。」魏焌皓自言也有聽過強吻傳聞，並曾問過麥明詩，他說：「我真係有私下同佢講『唔知我哋之間係咪有啲乜誤會啦，我希望我哋可以互相尊重，唔想大家都成為一個造謠者。』但佢冇回應我。」<br>採訪：嵐山</p></body></html>