<html><header><meta charset="utf-8"><title>任賢齊為新戲谷肥20磅</title></header><body><h1>任賢齊為新戲谷肥20磅</h1><p>任賢齊（小齊）昨日在深水埗運動場出席學校舉辦的慈善跑開幕禮，為拍戲增磅的小齊，戲中角色做一個麻甩佬，並留長手指尾指甲：「我肥咗20幾磅，𠵱家有198磅，要不斷吸氣縮肚，行路時會磨大腿，我覺得行路似金正恩。」小齊又說在戲後段的他會瘦，所以下半年會急速瘦身：「要瘦都好慘，冇嘢食我會發脾氣，𠵱家我見到珍珠奶茶都驚，醫生話我血糖血脂都高，咁樣唔健康。」</p></body></html>