<html><header><meta charset="utf-8"><title>囡囡拍片爆爛瞓愛爭食GiGi：佢帶歡樂畀我</title></header><body><h1>囡囡拍片爆爛瞓愛爭食<br>GiGi：佢帶歡樂畀我</h1><p>梁詠琪（GiGi）前晚在紅館舉行一連兩場「好時辰世界巡迴演唱會」香港站，全場爆滿。事隔7年再踏紅館舞台，GiGi的西班牙籍老公Sergio帶囡囡Sofia到場支持外，楊千嬅、「城嫂」方媛、關心妍夫婦和徐天佑等亦來捧場。</p><p>握手撞爆嘴</p><p>出場演唱一輪後，GiGi換上黑色透視長裙襯黑色眼罩唱出《落難皇后》，背後播出囡囡生活片段，Sofia邊跳邊唱郭富城的《對你愛不完》，還對着鏡頭說：「媽咪食晒啲雪糕唔畀我食，下次留番啲雪糕畀我食。」Sofia又踢爆媽咪嗜睡：「不過我冇嘈醒佢，因為媽咪做嘢好辛苦。I love you！」片中見兩母女合唱《世界真細小》。其後，GiGi唱出《My Little Sofia》時，大會鏡頭影着台下的Sofia趴在爸爸身上，GiGi就關心囡囡是否太累。GiGi再對歌迷說：「我心目中有個女神，就係我個女Sofia，呢幾年佢帶咗好多歡樂畀我。」<br>GiGi致謝後唱出《娛樂大家》及《好時辰》，繞場跟粉絲握手，其間更走近囡囡送吻，她興奮說：「你哋真係好熱情，仲撞爆咗我個嘴。」安歌時，GiGi換上立體花花裙唱廣東歌Medley，她更一邊抽裙一邊說：「跳到裙都甩㖭，冇睇到啲乜呀？」GiGi被歌迷熱情感動說：「我由驚驚青青冇乜信心，變得勇於表達自己，𠵱家階段好舒服、自在，變得美好。」</p><p>歌迷拒離場</p><p>個唱結束後，歌迷不肯離場繼續嗌安哥，GiGi換上tee再上台唱出《愛自己》，全場更大合唱，她笑言：「頭先個感覺意猶未盡，咁我哋唱多最後最後一首《高妹正傳》，本來唔唱，𠵱家唔係『妹』，40歲啦！」GiGi還坐台邊送飛吻，場面溫馨。<br>採訪：盧妹<br>攝影：仇志德</p></body></html>