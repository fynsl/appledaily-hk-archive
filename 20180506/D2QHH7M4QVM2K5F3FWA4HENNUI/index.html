<html><header><meta charset="utf-8"><title>【一周必看】藍田居民小心　長髮女36秒踩4人</title></header><body><h1>【一周必看】<br>藍田居民小心　長髮女36秒踩4人</h1><p>藍田近日出現一個專踩人腳嘅奇女子，街坊關小姐爆料話自己遇過4次咁多！上月底一個朝早，關小姐又撞到位奇女子，就決定拍低呢個踩腳奇觀，結果見證咗奇女子「喺36秒內連踩4個人」。呢位奇女子有一把長髮、紮馬尾，膚色好白，每次都搵迎面擦身而過嘅途人「落腳」，令人防不勝防。</p></body></html>