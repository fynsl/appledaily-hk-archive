<html><header><meta charset="utf-8"><title>阿K稱警誘做污點證人</title></header><body><h1>阿K稱警誘做污點證人</h1><p>【石棺藏屍案】<br>【本報訊】荃灣DAN6大廈石棺藏屍案昨在高院續審。辯方大律師指第三被告張善恒（阿K，圖）在警誡下詳細作供，乃由於警方指其他涉案人串通指證他，教他招供博取做污點證人，游說道：「如果你唔否認呢，可能有奇蹟，誤殺嚟講坐10年就可以重獲自由。」有警員拳打張阻他見律師，並威嚇：「聽講你好好打㗎喎，我都喺特警隊做過，想同我打？」</p><p>指落口供前遭警拳打
</p><p>被告曾祥欣、劉錫豪和張善恒被指於前年3月4日謀殺張萬里後，帶同「小草」何菱瑜潛逃台灣。張的大律師昨指警方得悉小草向台灣警方指證各被告，特意安排她比各被告早一日回港錄口供。總督察謝旦生不同意，稱並非警方安排，據他所知小草沒向台警說過案情。謝指三被告皆向警方作供屬罕見，「有少少驚喜」。<br>辯方指張接受錄影會面前，警方引導他招供：「乜唔係你捉實死者隻腳，阿豪喺死者上面撳，用雙手令到死者窒息咩﹖你唔使話我知事實係咪咁，我估下㗎啫，件事發生就發生咗，我哋差人係幫到咁多，件事入面嘅角色你最清楚。」警長蔡國基曾言：「你應該知點講啦，後生仔你諗清楚，成世㗎。」警員李振邦則自稱做過特警及拳打張。李和蔡昨均否認。聆訊今續。<br>案件編號：HCCC459/16<br>■記者勞東來</p></body></html>