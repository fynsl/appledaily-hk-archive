<html><header><meta charset="utf-8"><title>點相紙被襲擊？ - 陳也</title></header><body><h1>點相紙被襲擊？ - 陳也</h1><p>母親節未到，親子話題預早展開，聽到一對非常母子voice message對話：阿媽，新聞說，刑毀的一張紙，叫做點相紙，係乜東東？（黑社會斬人劈友，會先點相才郁手，有時會點錯相，相當令人遺憾。）<br>阿媽，另一份報紙說是點名紙，係咪班主任的點名紙？乜立法會係小學咩？（依我觀察，搶手雞，勁小學雞！雞瘟似乎在立法會蔓延，搶手雞就係病發徵兆。不過阿仔你放心，手雞唔係小米。）<br>無人阻止雞瘟擴散嗎？狗仔隊係咪發雞盲？（狗仔隊只會聽老細話，揸住點相紙點名，早已掌握中招的人數。立法會設計成隻籠咁樣，還有死角盲點，今次實無走雞！一網打盡！）<br>我記得阿爸以前試過刑毀！佢嬲到用腳踩爛一張牛肉乾！差佬唔會預約拘捕喎，幾時上門拉佢？（我諗你記錯，最近你忙於同股不同權呢單大生意。就算真係，咁又點？到此為止咯！）咦，阿媽你口吻咁似柒柒柒？（吓乜你唔係我個仔？哇好無聊啊你！你嘅母語跟我唔一樣！咪行埋一齊！咪傾埋一齊！）</p></body></html>