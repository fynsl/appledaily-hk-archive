<html><header><meta charset="utf-8"><title>【馮仁昭四圍超】許志安望海凳集郵悼哥哥</title></header><body><h1>【馮仁昭四圍超】許志安望海凳集郵悼哥哥</h1><p>許志安日前喺加拿大溫哥華舉行慈善演唱會，雖然佢上月踢波嗰陣扭傷腳，腳傷仲未好，但安仔依然努力唱歌跳舞，又呼籲fans多做善事。今次安仔就趁機會探其五舅父，一齊去當地名勝史丹利公園遊覽，佢仲坐喺入面由張國榮fans租嘅望海長凳影相，話：「我係哥哥超級fans，所以特登喺呢張刻咗哥哥名同紀念文嘅長凳一齊影相。」<br>撰文：馮仁昭</p></body></html>