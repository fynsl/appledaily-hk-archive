<html><header><meta charset="utf-8"><title>周汶錡後悔拒收丈夫珠寶GiGi留嫁妝畀囡囡</title></header><body><h1>周汶錡後悔拒收丈夫珠寶<br>GiGi留嫁妝畀囡囡</h1><p>梁詠琪（GiGi）、謝婷婷、周汶錡及胞妹周麗淇昨日在九龍麗思卡爾頓酒店出席「卡地亞Resonances de Cartier」記者會，眾女星各自戴着逾千萬珠寶出場，GiGi以一套價值1,900萬的珠寶上台，她表示剛完成演唱會，已睡足一晚回復生活軌道。<br>GiGi受訪時表示珠寶可以傳承下去，所以會選最靚的：「囡囡Sofia見到我啲首飾都話想戴，早排幫雜誌一齊影相留念，囡囡仲教我擺甫士。」她笑言囡囡遺傳了兩夫婦的高度，有做模特兒天份。問到會否買身上戴着的珠寶？她笑言要賣樓才夠錢：「都係買磚頭先，最重要嘅結婚戒指都有，過節都係買花，珠寶鑽石留畀個女。」GiGi指近日忙於為丈夫代理的童裝品牌宣傳，母親節會舉行記者會。</p><p>期待收母親節禮物</p><p>今年的母親節，GiGi指囡囡已透露會畫馬卡龍甜品畫，加上「I love you媽咪」字樣作禮物，她自言好期待。早前因為要應付演唱會，所以瘦到結婚時體重120磅，她說：「近排攞番結婚時條裙出嚟着，都應該啱着。」<br>同場的周汶錡自言囝囝Jacques一點都不怕醜，喜歡跟比自己高及年紀大的姐姐玩，她說：「會追住人熊抱，每次返playgroup佢會好留意長頭髮女仔，所以我知佢taste。」她笑言以往好儍拒絕老公送珠寶，現在會痛改前非，一來珠寶可以保值投資，二來可以送給未來新抱。</p><p>婷婷想睇霆鋒個唱</p><p>另外，謝婷婷笑言母親狄波拉已預留一盒珠寶作嫁妝，對哥哥謝霆鋒宣佈開騷時，她說：「我都想睇，上次阿哥開騷，自己讀緊書睇唔到，而每年都傳佢開，朋友都成日問我。」她笑言起碼幫襯看一場。<br>採訪：羅慧敏<br>攝影：仇志德</p></body></html>