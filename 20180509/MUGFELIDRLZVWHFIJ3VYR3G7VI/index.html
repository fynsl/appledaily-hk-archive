<html><header><meta charset="utf-8"><title>中環在線：湯文亮細佬沽樓買股　睇中兩隻藍籌 - 李華華</title></header><body><h1>中環在線：湯文亮細佬沽樓買股　睇中兩隻藍籌 - 李華華</h1><p>紀惠行政總裁湯文亮係樓市專家，最近佢竟然沽樓買股，唔通佢好似股神畢菲特咁睇好股市?<br><br>土地註冊處資料顯示，北角老牌豪宅峰景大廈低層1室，實用面積1,658方呎，上月以2,840萬元沽出，實用呎價1.7萬元；原業主係「鯨山企業」，1990年以188萬元買入單位，持貨27年，賬面賺2,652萬元。鯨山嘅董事包括湯文亮、佢胞弟湯子亮等。<br><br>湯文亮接受查詢時澄清，幫細佬打理物業先做公司董事，沽貨所得全部屬於細佬。而佢細佬就打算賣樓換股，諗住買滙控（005）同港交所（388）。<br><br>為免引起誤會，湯文亮強調：「佢（細佬）唔等錢用，不過你都知喇，賺好多錢吖嘛!」見湯文亮買咗啲滙控，佢細佬亦會掃些少獅子行同港交所。<br><br>湯文亮指，目前滙控股價76蚊都OK，覺得合理，港交所現價256元，佢認為220元就差唔多，大市成交千五億先至支持到現股價咁話。<br><br>李華華</p></body></html>