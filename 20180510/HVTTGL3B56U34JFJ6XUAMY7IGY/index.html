<html><header><meta charset="utf-8"><title>鎮館芒果樹滿足一哥舌尖</title></header><body><h1>鎮館芒果樹滿足一哥舌尖</h1><p>警察總部大樓屬舊中區警署建築群中最宏偉的地標，後方的檢閱廣場，即槍房對出就有一棵綠油油的芒果樹，原來屬警隊的集體回憶。芒果樹已有60年樹齡，相傳芒果樹每2至3年才有芒果收成，而每次收成就代表有人事升遷。</p><p>警隊點名「唔郁得」</p><p>屹立警署多年的芒果樹，據知因芒果有限，但警員人數眾多，只有警隊內較高級的警務人員才可享用。而傳聞更指，回歸後多名「一哥」警務處處長都曾品嚐過香甜多汁的芒果。馬會慈善及社區事務執行總監張亮稱，當時大館開展活化工程時，警隊曾點名指芒果樹「唔郁得」、「要活生生、健健康康生存」。他又透露，活化期間，芒果樹繼續有結果，「不過啲芒果喺咪工人食咗，我就唔知啦，我自己就無食過。」<br>此外，警察總部大樓有不少殖民時期的紅磚，馬會指整個復修工程成功保留逾百萬塊的舊紅磚。但有逾4萬多塊紅磚因損毀嚴重，需換上新裝。為回復當年的原貌，馬會更特意到英國尋覓現時仍製造舊紅磚的工廠。另警察總部大樓更會回復舊角色，警隊將在荷李活道將設立小型警察服務中心，市民日後可到「大館」報案。</p></body></html>