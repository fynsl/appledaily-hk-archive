<html><header><meta charset="utf-8"><title>中環在線：理文太子爺係「米粉」 - 李華華</title></header><body><h1>中環在線：理文太子爺係「米粉」 - 李華華</h1><p>同股不同權開鑼，小米搶飲「頭啖湯」率先交表申請上市，當然吸引唔少人留意。噚日理文造紙（2314）主席李文俊（Raymond），都主動同記者提起，佢仲自爆曾經用過小米手機。<br><br>Raymond話，自己用開國產機，不嬲都唔用iPhone，「雖然我𠵱家用華為，但我之前用開小米，我印象中都唔錯。」雖然小米未上市，但自己都有興趣，仲同記者講：「要聽吓你哋鍾唔鍾意，你哋鍾意仲緊要喇！」<br><br>Raymond仲話對科網好有興趣，「如果有少少錢嘅話，我都會放喺同科技有關嘅嘢。」佢仲大爆自己私人都有投資科技相關IPO，其中一間係AI公司，但公司就唔會投資科網項目。<br><br>李華華</p></body></html>