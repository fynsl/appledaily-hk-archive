<html><header><meta charset="utf-8"><title>【非常媽媽】13歲女係創科CEO　媽媽：自學唔等於犯法</title></header><body><h1>【非常媽媽】13歲女係創科CEO　媽媽：自學唔等於犯法</h1><p>【非常媽媽】<br>十三歲讀中一時，你最關心的可能仍是卡通片或是歌星偶像，但葉礽僖（Hillary）已經是外語學習應用程式MinorMynas的創辦人兼CEO。上過BBC，各大傳媒爭相報道，但原來神童背後也曾飽受校園欺凌之苦，未夠十二歲已決定在家自學，Hillary媽媽羅雅慧（Joey）說當初是逼不得已，但柳暗花明，自學模式令Hillary變得更加開朗。</p><p>「聽到自學，好多人會問會唔會被差人拉，但其實自學唔犯法，而且喺香港已經係一個成長緊嘅社群。」據《教育條例》二百七十九章七十四條，教育局覺得有任何兒童不在中、小學就學而無合理辯解，可在探究後發出「入學令」命令學童入學。過往鬧上法庭者，皆是違反「入學令」。Joey決定讓Hillary和弟弟Alexis自學時已和教育局溝通，局方回應建議學童入學，但就未提「入學令」。雖然香港目前仍未有一項叫「在家自學」的牌照許可，但有合理辯解的家庭選擇自學，不一定會收「入學令」。</p><p>退學源自校園欺凌　明年考IGCSE</p><p>Joey和Hillary選擇自學的原因是校園欺凌。學校出國旅行，被分到和一班較活潑的女孩子一組，不愛談偶像、不愛談男生的她不太善於應對。「初初係幾個女仔，後來越來越多人加入，可能行路會借勢撞開她或者食飯見佢走近就一齊行開，都係心理上令人唔開心。」本以為小朋友鬧交小事，Joey向校方輕輕提點就以為了事，殊不知同學不滿「報寸」變本加厲，Hillary不敢再向家人求助。「後尾有日幫佢梳頭，見到有個窿，追問先知她扯自己的頭髮扯到甩咗個窿，原來她的壓力有這麼大。」回想女兒平日行為，方覺得和以前大有分別，接放學往往等到最後一個才出來，原來是不敢和同學一起走，獨個留在洗手間等到最後才離開，人也變得沒自信。「有再向求助校方，但反應唔理想，覺得我們誇張，最後決定離開這間學校再說。」<br>退學之後，正常父母想到的都是轉校，不過由停學到找新學校期間約三個月，Joey覺得Hillary自學的成效比學校大很多。「離校後，成個人唔同晒，自信咗開朗咗，但自學之後佢學同睇嘅嘢都闊咗同深咗好多。」一般人或者會覺得到學校上學才有課程有系統，其實現在也有很多遙距自學課程，Hillary正在修讀IGCSE（國際中學教育普通證書）課程，明年就會參加公開試，相當於舊制中五會考，受國際認可。平日早上，Hillary和同樣在家自學的弟弟Alexis就會用遙距自學的教材自修，也要定時做功課，電郵給外國老師批改。「好處係改卷仔細好多，學校一個老師對三十幾個，學習內容和進度可自己調節。」十三歲的Hillary明年就會應考一般學校十六歲學生才考的IGCSE，科目配搭也比較靈活，愛閱讀的她選了法文、英國文學，也有修讀生物和商科。</p><p>父母因材施教　朋友層面更廣</p><p>不過Joey表示，在家自學父母的責任更大。「我自己唔覺犧牲咗啲乜，我從來都覺得教育嘅責任在父母身上，學校只係輔助，但在家自學父母要經常檢討成效。」小朋友的社交圈子也要顧及，Joey會因材施教，兒子Alexis比較好動就帶他學踢波，Hillary愛辯論就會參加其他自學學童組成的辯論隊。「以前喺學校要同同齡小朋友相處，自學反而係識得更加多不同類型嘅朋友。」採訪當日我們就跟着Hillary到訪中環的羅兵咸永道（PwC）會計師樓。原來Hillary的事情經過傳媒報道後，羅兵咸永道亞太及大中華區主席辦公室副總監高翎羨（Nancy）主動發email給她，本來是看看有沒有工作上的合作機會，但來到香港幾個月的Nancy已和Hillary成為好友，定期會午餐聚會交流。「Hillary的好奇心和對學習的渴求都令我印象很深刻，更難得的是她很真誠的做自己，和她見面可能是我比較緊張。」第一次接觸到自學個案的Nancy大讚Hillary比外國學童更加成熟，如果自己有小孩子的話也會贊成自學。<br>記者在採訪時曾有被Hillary嚇倒，她不懂Pokemon不打機，看的書是《1984》、《殺死一隻知更鳥》，思考方向和喜好也和同齡的小朋友有明顯的差異。做父母者，應該協助她融入正規教育模式或是另覓途經保留她的獨特性？Joey一家選擇了後者，一定留有爭議，例如至今也有長輩反對。不過Hillary在談奧威爾名作《1984》時也說到，自己很重視每個人的個性，最重要是我們應尊重小孩的意願，Joey和Hillary決定自學是一家人商討得出的結論，日後若Hillary覺得上學較好，Joey表示會持開放態度，一切都未有定案。</p><p>後記：</p><p>如何造就CEO囡囡</p><p>自學前讀國際學校，花六位資金幫囡囡整app畀佢做CEO，但不要只關注家庭財力，Joey對教育的看法確值得反思。她相當尊重兩位小朋友的個性和喜好，11歲的Alexis活潑好動，整個房間都是Lego、Pokemon、手槍玩具；Hillary則是終日與書作伴。可能你會話教仔叻就唔會被人bully、唔使自學，但佢哋一家已唔care於叻唔叻，講到自學最大原因，Joey話「喺學校嗰個根本唔係佢」，做自己最緊要。</p><p>呢個小朋友諗緊乜</p><p>同Hillary傾偈，多少會了解為何同齡學童排擠她。大佬，我13歲睇《龍珠》，佢睇緊《1984》，點做朋友呢？佢話唔識Pokemon、唔鍾意音樂、唔鍾意打機，老實講有啲似細路仔扮大人。我問她，讀完《1984》最深刻是甚麼，她答：thought police，話individuality好重要，加埋佢自身被欺凌嘅經驗，我就知呢個細路係有畀心機睇書。我唔相信Hillary到最後能夠以MinorMynas做職業，但換着其他細路話自己最愛聖誕老人你都唔會打沉佢，佢有能力做夢，點解唔畀佢試多陣呢？</p><p>記者：司徒港燊<br>攝影：潘志恆、許先煜<br>編輯：謝慧珊</p></body></html>