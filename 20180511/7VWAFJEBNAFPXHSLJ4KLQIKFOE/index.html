<html><header><meta charset="utf-8"><title>【Hello Kitty耳機】真無線超可愛　配充電盒聽足25小時</title></header><body><h1>【Hello Kitty耳機】真無線超可愛　配充電盒聽足25小時</h1><p>市場上真無線耳機選擇已有相當之多，既有型格設計，又有運動款式，但係賣可愛的設計就確實唔多見。事實無絕對，主打日系簡約風格的Hello Kitty Lifestyle Concept剛來港開設Pop-up Store，就同本港潮流數碼品牌THECOOPIDEA合作，推出聯乘Hello Kitty特別版THECOOPIDEA BEANS真無線耳機，以藍、橙、白三色設計耳機及充電盒，加上在耳機機面印上Hello Kitty頭像，相信單憑賣相都可以吸引到一眾女生入手。<br><br>規格方面都要提一提，如耳機內置5.5mm單元，對應藍牙4.1，耳機亦支援到IPX4防濺水功能，輕微流汗都唔怕；耳機上亦設有單鍵操控，可用作播放、暫停及接聽／掛斷來電之用，功能都好正路。耳機內置電池播放時間達到3.5小時，配合埋充電盒更可將操作時間延長至25小時，以同類真無線耳機來說實在夠晒長氣。<br><br>售價：$699<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed </p></body></html>