<html><header><meta charset="utf-8"><title>【各適其適】一個下晝兩種場地　戰術可以完全唔同</title></header><body><h1>【各適其適】<br>一個下晝兩種場地　戰術可以完全唔同</h1><p>禮拜六（12日）沙田八草兩泥賽事，草地用C跑道競逐。<br><br>睇番最近4月8日同一移欄賽事，居中後上馬表現不俗，如「可愛寶」（葉楚航馬房）、「爭分奪秒」（蔡約翰馬房）、「美麗大師」（告東尼馬房）及「飛星凱旋」（苗禮德馬房），俱從中後位置反先對手勝出，靠後勁食糊馬不妨優先留意。<br><br>今戰列陣馬中，第七場「可愛寶」上仗正是於4月8日田C欄勝出，贏完等番同一移欄再跑，雖然回升三班仍不能輕視。<br><br>另外，第五場「總統至上」（鄭俊偉馬房）曾於田C欄獲兩勝一位，同組對手無一能及，憑較佳場地性能有力贏馬補中。<br><br>至於兩場泥地皆為1200米，自去年12月尾至今14場同程日賽，放頭入直路之馬匹勁取九勝兩位，第三場「飛霞」（蔡約翰馬房）及六場「紫雲星」（徐雨石馬房）等擅跑泥地之子彈快馬值得秤先。</p></body></html>