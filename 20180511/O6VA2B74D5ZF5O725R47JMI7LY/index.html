<html><header><meta charset="utf-8"><title>HYDE港開騷狂晒廣東話</title></header><body><h1>HYDE港開騷狂晒廣東話</h1><p>日本樂隊L'Arc~en~Ciel主音HYDE前晚於九展Star Hall舉行「HYDE ACOUSTIC CONCERT TOUR 2018 黑彌撒ASIA」，HYDE率領樂隊登場先唱出《White Song》，他全晚狂晒廣東話，先講「多謝。」又頗標準地講：「掛住我嗎？」、「歡迎嚟到黑彌撒」等，贏得全場掌聲。</p><p>整晚個唱以神秘氣氛進行，除唱出自己作品外，HYDE亦演繹坂本龍一作品《Forbidden Colours》及小室哲哉創作的globe名曲《Departures》，其間HYDE再出動貓紙，更邊笑邊問fans：「鍾唔鍾意呀？」HYDE為港騷有備而來，尾聲時再用廣東話讀出：「所有亞洲人都係朋友。」臨唱最後一曲《星空》前，他除下手套拿出手機與歌迷selfie，HYDE更承諾下次再見，並走勻舞台兩邊飛吻，又親手接過港迷送上的大橫額後立即披上身，當他打算披住入後台，豈料走錯方向，結果似足選美冠軍般繞場一周才成功返回後台。<br>採訪：吳家偉</p></body></html>