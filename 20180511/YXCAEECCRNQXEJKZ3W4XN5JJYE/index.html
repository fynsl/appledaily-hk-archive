<html><header><meta charset="utf-8"><title>死者子：點可以調轉講？</title></header><body><h1>死者子：點可以調轉講？</h1><p>【本報訊】對於醫學界於醫委會判決後群起反對，死者王肯構的兒子王冰蕓昨接受電話訪問時表示，雖然理解醫生會同情同業，但認為當年爸爸的死，涉事的主診醫生黃卓義已被醫委會裁定有不可辯解的基本責任，「巡咗咁多次房都發現唔到爸爸個造口俾紗布封到實一實，（醫生）責無旁貸，（其他醫生）點可以調轉講法呢﹖」<br>王冰蕓指，理解醫生的工作量大，需要兼顧很多臨床工作，但作為病人家屬，不能接受醫生面見卧床的病人多次都無發現任何護理問題，「而且簽埋排板、醫療紀錄……假如他日佢嚟巡你間（病）房，你會唔會覺得安全呢？」<br>他稱，個人對於醫生批評醫委會的判決沒有太多感受，「但我始終相信醫委會嘅判決係公平、公道」。他又指出，不希望事件繼續發酵，否則會進一步影響醫患關係，「其實病人同醫生係唇齒相依」，期望爭論可以盡快平息。他亦說，當務之急應是重修醫患關係，「呢個責任，政府、醫管局都有……我接受咁多次訪問，並唔係要挑起事端，我都想到最後，醫管局可以增加醫生人手、醫生有多啲時間睇症，咁樣醫生、病人都係雙贏」。<br>■記者于健民</p></body></html>