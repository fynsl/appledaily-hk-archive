<html><header><meta charset="utf-8"><title>王浩信學烹飪𠱁媽咪</title></header><body><h1>王浩信學烹飪𠱁媽咪</h1><p>王浩信昨日於中環出席母親節活動，示範煮兩味菜，他自言受爸爸遺傳，甚有烹飪天份。王浩信說：「6月先開工，呢段時間多咗留喺屋企，除咗湊女，仲同爸爸媽媽傾咗好多嘢，以前慣咗爸爸煮嘢食，唔識欣賞，𠵱家跟爸爸學煮嘢食，吸收好多家傳之寶，星期日母親節會𠱁吓媽咪，我仲會記錄低寫本食譜。」<br>王浩信透露太太陳自瑤不在港，未能一同慶祝母親節，提到禮物，王浩信說：「呢個禮物就大，𠵱家儲緊錢買樓，距離目標越嚟越近，會送畀佢、寫佢名，希望今年達到呢個成績同收入。」王浩信還爆太太鍾愛獨立屋，樓價目標以千萬計，他說：「努力儲緊，我哋傾過，會喺將軍澳或西貢區，近大家返工。」<br>採訪：羅慧敏<br>攝影：仇志德</p></body></html>