<html><header><meta charset="utf-8"><title>森美：我母語係廣東話</title></header><body><h1>森美：我母語係廣東話</h1><p>森美早前於電視節目獻唱《聽海》，他昨日在商台接受訪問，笑指引起爭議：「個爭議唔係話我唱得好唔好，係我啲普通話得唔得，我只會講我嘅母語係廣東話。」他表示自己是「港普派」，笑言張家輝是會長：「我都係跟隨其後嘅幹事。」<br>森美自爆於家中練歌一個星期：「個女話我走音，太太仲問我可唔可以轉歌，連工人姐姐都話我喺度大叫緊。其實我練緊高音，追太太時，佢都話鍾意聽我唱歌。」</p></body></html>