<html><header><meta charset="utf-8"><title>屋苑𨋢全停　千人行樓梯</title></header><body><h1>屋苑𨋢全停　千人行樓梯</h1><p>【本報訊】上水名都發生升降機奪命事故，管理處事後暫停全屋苑四幢大廈全部8部載客升降機，直至機電署完成檢查證實安全方可重開，住戶出入被迫要行樓梯上落，估計逾千住戶受影響。</p><p>頂樓住客行一個鐘</p><p>與死者同住巴黎閣7樓的梁小姐表示，昨晨曾搭肇事單號升降機，之後在家中「聽到跌嘢聲，但唔係好大聲」，至下午1時出門，肇事升降機已停用，惟有沿梯間走行落地下，返家才驚聞發生奪命事故，她指肇事升降機不時會「擢兩吓」，管理處會定期維修保養。<br>住25樓頂樓的住客何先生指自己腳痛做過手術，慢慢行上差不多要一個小時。另一住客廖女士則要孭住小朋友上樓，覺得好辛苦。她說：「之前啲𨋢都成日震，成日壞成日整。」<br>賴同學則指屋苑經常壞𨋢，大約一個月維修一至兩次，他試過𨋢門無法成功關合，要用人手㩒門方能恢復正常升降，亦試過𨋢身開門較正常水平高數吋，即使平日升降亦有「咯咯咯」的雜聲，如今發生事故令他倍感驚心，若搭𨋢時出事會按照網上自救方法，扶緊欄杆及蹲下應付升降機急墮或急升事故。<br>■記者姜偉康</p></body></html>