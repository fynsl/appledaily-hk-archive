<html><header><meta charset="utf-8"><title>唔拎晒遺產畀梅媽使官：食到你歸天都仲有剩</title></header><body><h1>唔拎晒遺產畀梅媽使<br>官：食到你歸天都仲有剩</h1><p>已故樂壇天后梅艷芳的母親覃美金因9宗官司共欠訟費逾110萬元，但破產管理人拒絕讓她從梅艷芳的遺產支付欠款，案件再交上高院處理。法官陳江耀聞言於庭上大動肝火狂鬧破產管理人，明知梅媽沒錢還，法官最終批准由遺產支付欠款；但同時向梅媽表明，雖然「（遺產）食到你將來歸天之後都仲有剩」，但不會容許她取用所有遺產。<br><br>年屆95歲的覃美金今由一名傭人及女友人陪同到場。梅媽就梅艷芳遺產問題訴訟多年，衍生多宗相關案件，在破產期間拖欠其中9宗案訟費共逾110萬。案件於高院提訊，梅媽要求動用梅艷芳遺產支付欠款，惟破產管理人拒絕提議，指梅媽沒盡力解決問題，更稱有梅媽銀行戶口月結單，證實對方擁過百萬現金。<br><br>陳官即問破產管理人有否與梅媽確認她有逾百萬現金一事，破產管理人表示沒有。匯豐信託是遺產管理人，也牽涉案件中。<br><br>法官陳江耀一度發火稱：「你都好清楚佢冇任何入息，全靠佢過身嘅女嘅遺產，你明知佢冇錢畀！」更形容破產管理人的行為：「把鬼！」。<br><br>最終陳官將有關訟費減至79萬，並批准梅媽利用梅艷芳遺產支付。梅媽聲稱為訟費問題「食唔安，坐唔落」，陳官即安慰她，指今次已一次過解決所有拖欠的訟費，苦口婆心勸她：「你身體大不如前，冇行得咁俐落，自己保重身體，唔好再搞咁多訴訟！」<br><br>陳官經計算後，將破產管理人原本追討的110多萬訟費減至79萬，主動稱：「（遺產）食到你將來歸天都仲有剩，但我都唔會拎晒出嚟畀你使！」梅媽即抱怨「係你畀佢（破產管理人）入嚟（法庭）」，陳官勞氣表示：「係你打官司唔找數，人哋先喺度！我巴不得佢唔喺度！」<br><br>梅媽聞言即反駁曾付13萬訟費，陳官最終亦有頒令遺產管理人匯豐信託需歸還13萬元予梅媽。破產管理人一度聲稱為了法庭記錄，指梅媽早前又再要求從遺產中申領多一筆費用，陳官沒氣稱：「我唔會畀，佢已經個個月有錢，過年又有錢，入醫院又唔使佢自己找數，我只會畀番13萬佢。」</p></body></html>