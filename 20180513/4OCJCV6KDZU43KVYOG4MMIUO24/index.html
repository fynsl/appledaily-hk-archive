<html><header><meta charset="utf-8"><title>大肚張新悅認渣：做媽咪係挑戰</title></header><body><h1>大肚張新悅認渣：做媽咪係挑戰</h1><p>現年41歲的楊張新悅，07年嫁前教育局政治助理、現職區議員的楊哲安，更先後為丈夫誕下三名女兒Lucy、Lily及Leah。曾揚言封肚的她，今年1月忽然宣佈陀女。新悅的預產期在7月，日前攜三愛女到公園玩兼受訪，說到照顧女兒同時亦令她成長，更一度感觸流下開心淚。她邊拭淚說：「做咗媽咪之後，有好多冇諗到自己做到嘅嘢都做到，有時覺得自己做媽咪好辛苦，有時覺得好偉大，有時覺自己好渣，但我都覺得個天係挑戰我。」</p><p>姊妹情深</p><p>講到第四胎同樣陀女，新悅表明和老公沒有失望：「大女同二女好好笑，佢話我本來係生仔，因為佢哋同天主祈求，所以變咗生女，仲話如果生仔嘅話，細佬唔可以入佢哋間房，見到佢哋姊妹情好深，真係好開心。」至於，可擔心囡囡步入青春期會反叛難教？新悅望望正在她身後不停打側手翻的大女，笑言不太擔心。她認為：「通常反叛係有啲嘢佢想做我唔畀，但我通常反問係咪真係要做，如你要做我就畀你去，我唯一堅持係瞓覺時間。」<br>笑問是否虎媽？新悅否認：「有次Lily測驗得62分，唔敢畀我簽測驗卷，就教佢無論幾多分都要畀媽咪睇，唔好隱瞞。在新悅心目中62分並非很差，她說：「分數係其次，反而一定要教佢哋點去處理，當然到佢長大，拍拖生仔佢自己決定，𠵱家係少少嘅訓練。」<br>採訪：小米<br>髮型：Ling Chow of QG Private i salon<br>服裝提供：JOYCE</p></body></html>