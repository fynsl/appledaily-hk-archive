<html><header><meta charset="utf-8"><title>搞生意把握親子時間Cara G.愛同囡囡大覺瞓</title></header><body><h1>搞生意把握親子時間<br>Cara G.愛同囡囡大覺瞓</h1><p>名模Cara G.、何思諺（Leanne）和前主播鄭文昨日帶同小朋友現身尖沙嘴，出席「AIGLE X Easy PaMa」活動，美心妹妹Celine更與媽咪即場做花藝手工，提早慶祝母親節。</p><p>貼女兒畫作</p><p>Cara透露兩位女兒India和Frejia都很黐身，尤其大女特別怕醜，見人多會喊。平日兩夫婦工作很忙，Cara要打理果汁店，會把握時間和女兒互動：「兩個女鍾意畫畫，我們會經常一齊做勞作，她們又鍾意做蛋糕、焗曲奇餅。」Cara經常將女兒的作品貼在牆上，更享受親子時間，最甜蜜是跟女兒一起睡覺。今日是母親節，Cara表示剛從泰國返港，未有計劃慶祝活動，但會一齊過。<br>同場的樂隊Mr.成員Tom的太太Leanne，帶6歲大兒子到場，Leanne表示兒子好跟自己，每晚會堅持跟父母睡：「我問過佢點解成日黐住我哋，佢話鍾意跟住媽媽，聽到好冧。」Leanne坦言想追多個女：「我都想生個女，但怕老公基因太勁，驚再生都係仔。」<br>採訪︰王連連<br>攝影︰仇志德</p></body></html>