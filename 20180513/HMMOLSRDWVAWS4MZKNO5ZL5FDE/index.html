<html><header><meta charset="utf-8"><title>高皓正為細女護腰</title></header><body><h1>高皓正為細女護腰</h1><p>高皓正昨日帶同6歲女兒高純意、4歲兒子高神悅，以及楊思琦和女兒卓穎，出席爵士芭蕾舞學院開幕。幼女剛出世的高皓正，感覺既幸福又辛苦，但最辛苦是太太，談到今日母親節，高皓正表示太太要坐月，由他做代表和媽媽食飯慶祝，他說：「太太呢胎順產，好感恩佢身體健壯，不過脊醫話我條腰有問題，因為成日抱小朋友騎膊馬，所以我要好好睇住條腰，留番畀細女。」</p></body></html>