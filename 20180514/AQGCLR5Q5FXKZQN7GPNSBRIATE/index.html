<html><header><meta charset="utf-8"><title>收囡囡心意卡感動黎姿：讓孩子學會去愛</title></header><body><h1>收囡囡心意卡感動<br>黎姿：讓孩子學會去愛</h1><p>昨日母親節，身為子女嘅藝人又或者做咗人媽咪嘅藝人空群出動，紛紛喺社交網po相慶祝，有啲甫自己同媽媽合照，有啲就貼咗仔仔女女送嘅窩心禮物，好似黎姿、陳妍希、陳法蓉、鍾鎮濤、林心如、劉嘉玲、溫碧霞同蔡依林等等。<br><br>黎姿同富商馬廷強先後生咗3個囡囡，家蔚、家鎂同Pegella，昨日佢喺微博post咗囡囡寫嘅心意卡，留言話：「收到女兒們親手製作的愛心卡，又感動又欣慰：感動是因為她們的一片心意，欣慰是看到她們會自己動手，自己思考，開始有獨立的一面。我心目中的母愛，是讓孩子學會去愛，也讓他們獨立自主，就像我媽媽對我的愛。祝每一位母親節日快樂！」<br><br>劉嘉玲喺微博甫咗同媽媽合照，捧住鮮花嘅劉媽媽睇嚟好精神，嘉玲同媽咪都好有母女相。溫碧霞(Irene)就甫咗多張同8歲養子Xavier及老公何祖光一家三口嘅相，Irene重鍚鍚挨住自己嘅Xavier，畫面溫馨。</p></body></html>