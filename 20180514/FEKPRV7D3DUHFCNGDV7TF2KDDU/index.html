<html><header><meta charset="utf-8"><title>【一周必看】郭可盈慘變「啫時」　方健儀：Jessie係咪咁難讀</title></header><body><h1>【一周必看】<br>郭可盈慘變「啫時」　方健儀：Jessie係咪咁難讀</h1><p>八、九十年代嘅電視劇，有啲人會覺得是旦一套都好睇過o依家啲電視劇，唔少觀眾近日喪追睇《刑事偵緝檔案II》，睇「大勇」陶大宇、「Jessie」郭可盈、「Carmen」郭藹明呢段三角關係，同時Sammi啲fans又好期待偶像之後兩集開始出場。<br><br>之但係，許多觀眾搵到一個gag位，就係陶大宇叫Jessie嗰陣，Jessie讀音變得相當撲朔迷離。<br><br>究竟係「啫時」、「遮時」、「遮匙」定「雀時」……<br><br>方健儀日前喺facebook貼出《刑事II》嘅劇照，留言：「真大鑊！昨晚睇完《刑事II》，太緊張，用盒子一口氣追左兩集到凌晨三點……『啫時』、『啫時』……其實『Jessie』係咪真係咁難讀呢？」<br><br>旋即引起網民嘅集體回憶，有位網民回應：「我都記得當年睇嘅時候，老公有話Jessie個名，讀到『遮匙』咁。哈哈。估唔到咁都係回憶哦。」另有網民就搞鬼回應：「大勇腔表達不滿時，就叫『啫時呀』。」有網民笑言「我都想講好耐，佢一叫『雀時』，我就覺得好好笑」、「可能導演要求，或者呢個係大宇本身讀法」。<br><br>此外，一位追睇《刑事》系列嘅網民話連睇兩輯發覺第一輯大勇係冇叫過「啫時」而係叫「阿婕」，到第二輯先叫「啫時」，另外，蔣志光有好幾集都叫咗做「Jess」，但冇retake過。</p></body></html>