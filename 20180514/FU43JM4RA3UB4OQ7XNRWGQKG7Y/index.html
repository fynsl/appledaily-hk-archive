<html><header><meta charset="utf-8"><title>中環在線：子華神fans為撲飛申請信用卡 - 李華華</title></header><body><h1>中環在線：<br>子華神fans為撲飛申請信用卡 - 李華華</h1><p>為博黃子華棟篤笑門票，到底多咗幾多人申請贊助商信用卡呢？答案係DOUBLE！<br>話說早前黃子華「原則上」承認將會係最後一次搞楝篤笑，大家當然激烈回應去搶飛。一共26場多達15萬張門票依然一票難求，就算華華身邊都有唔少買唔到飛嘅朋友大呻。其實想有飛，唔一定要去排隊，有銀行就一早同子華神傾好，成功申請信用卡兼滿足到簽賬要求就可以得到門票。<br>咁啱華華同DBS香港區零售銀行業務及財富管理總監Ajay做訪問，梗係要問吓男神加持下信用卡申請量急增幾多，Ajay一提起就笑晒口，事關佢本身唔知黃子華係乜水（因為Ajay係印度人，無耐之前先嚟香港），佢都話子華勁！皆因大家想要飛嘅熱情度嚇親佢，信用卡申請數目按月倍增。同場兩位高層都異口同聲話突然多咗好多朋友，「因為個個都知你喺星展做，想問吓有冇飛，甚至身處新加坡嘅朋友都問埋一份！」<br>今次咁成功，佢哋就話感受到KOL嘅威力有幾大，仲啟發咗佢哋嚟緊都會繼續呢個策略。</p></body></html>