<html><header><meta charset="utf-8"><title>超蓮再曬泳衣派福利一件頭泳衣微露事業線</title></header><body><h1>超蓮再曬泳衣派福利<br>一件頭泳衣微露事業線</h1><p>賭王三房最索千金何超蓮上星期三27歲生日，朋友車輪轉為佢開P慶祝，之前唱K，又同細佬猷啟食米芝蓮壽司，節目豐富。昨日，佢就喺Ig再貼新一輪慶祝活動相，今次就水著P，見佢哋10幾個女仔迫埋喺大木桶姊妹淘，真係好熱鬧。<br><br>睇番輯相，估計大部份女子組都有共識著一件頭泳衣，超蓮一向好身材，就着住件一件頭白色泳衣，同另一女性朋友著紅色同款泳衣影合照，齊齊飲杯，佢就留言：「三歲生日快樂。」舊年，超蓮同女友去旅行時大晒三點式比堅尼，網民都一致正評讚佢有「優質股」，今次超蓮改穿白色一件頭，收埋靚股，但都盡顯纖腰，同隱若見到2吋事業線，有網民留言：「超蓮好正，女仔都流鼻血。」</p></body></html>