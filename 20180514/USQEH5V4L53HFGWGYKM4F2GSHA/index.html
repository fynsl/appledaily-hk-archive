<html><header><meta charset="utf-8"><title>千嬅囝囝畫媽咪變巫婆</title></header><body><h1>千嬅囝囝畫媽咪變巫婆</h1><p>昨日是母親節，但楊千嬅暫時撇甩兒子Torres，現身尖沙嘴為演唱會DVD舉行簽名會，跟媽咪級粉絲玩遊戲，見到小朋友畫媽咪時，千嬅自嘲：「我個仔平時畫媽咪樣都係畫三角形，好似巫婆樣，佢好鍾意睇《哈利波特》嘅詭異造型，就算畫爸爸都係畫到三角形咁。」</p><p>問到千嬅送甚麽母親節禮物給楊媽媽？她表示：「噚晚喺日本返嚟，臨上機前買咗好多遮，因為個個都係阿姐，眠乾睡濕湊大我哋同個孫，我連公司同事都有送，因為太猛太陽可以遮我。」千嬅在活動上為小女孩紮辮，她自嘲：「好慘，未接受香港教育就要接受體罰。」問到會否追個女？她坦言：「曾經諗過，但我𠵱家有好多嘢追求，等個天安排，多個係開心嘅，𠵱家照顧Torres、培育Torres都係一種愛，所以都唔係太大壓力。」<br>採訪：黃曉妍<br>攝影：仇志德</p></body></html>