<html><header><meta charset="utf-8"><title>中環在線：波叔爆「金句」撐人才入境 - 李華華</title></header><body><h1>中環在線：<br>波叔爆「金句」撐人才入境 - 李華華</h1><p>早前創科局局長楊偉雄宣佈推科技人才入境計劃，為輸入海外同內地科研人才開設特快通道，每年輸入最多1,000名科技人才。但計劃一出街就俾網民圍攻，直指背後目的係輸入外勞，同港人爭飯碗，又話要送楊局長去見Steve Jobs。</p><p>話「英雄莫問出處」</p><p>陳茂波噚日就發表網誌，為計劃護航。佢指培育本地人才同吸引國際人才係相輔相成。佢仲大放「金句」，指「只要是香港所需要的人才，我們都能英雄莫問出處」、又話唔應該執着於「有雞先還是有蛋先」之類問題，而是應該積極投資培育本地人才，同時立即着手吸引人才和企業來港，匯聚更多人才和企業便能帶來更多優質就業機會、「做大個餅」；這些就業機會和前景也會吸引更多本地人才放心投身行業，開啟良性循環。<br>話番轉頭，香港出名「炒人通常炒IT先」。雖然近年情況有所改善，但行業職場地位低，「IT狗」形象根深柢固，唔少中學生入大學首選都唔係IT。撇除政治因素，政府係唔係應該先改善IT行業就業環境，而唔係一味請外勞解決問題呢？</p><p>李華華<br><br>mailto:LiWaWa@AppleDaily.com</p></body></html>