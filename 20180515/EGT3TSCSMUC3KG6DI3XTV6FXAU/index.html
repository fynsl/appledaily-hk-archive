<html><header><meta charset="utf-8"><title>示威催淚彈場面敏感鎮宇新劇內地播：唔希望被刪</title></header><body><h1>示威催淚彈場面敏感<br>鎮宇新劇內地播：唔希望被刪</h1><p>【《蘋果》專訪】美國福斯傳媒集團（Fox Networks Group）去年3月宣佈進軍亞洲，開拍以廣東話為主的原創劇集，頭炮將會播出由劉德華監製、黃國強執導的《東方華爾街》，演員的陣容相當強勁，分別有吳鎮宇、張可頤和台灣男神張孝全。<br>鎮宇在劇中飾演發展局副局長，與城中金融巨鱷部署一場金融風暴從中獲利，過程中鎮宇與徒弟張孝全反目收場。鎮宇、張孝全和蔡潔日前在圓方接受《蘋果》訪問，鎮宇為角色特別留意真實官場的百態，他坦言：「喺電視上見到某啲人嘅演技實在太差，我想表演一次，如果你想呃人哋，都要有唔同面孔，外國有好多總統演講都由資深演員教佢哋，希望我能夠帶動議員及官員日後表現好啲，大家睇得舒服啲。」<br>劇中有不少場面會令人聯想與政治息息相關，不過鎮宇說：「我當然唔希望會被刪，其中一場示威戲放催淚彈場面，唔係政治模仿嗰件事（指佔中），全世界示威都會掟嘢，所大家唔好誤會，唔係要佔領邊度解放邊度。」劇集將會在內地播出，鎮宇表示無懼敏感場面：「內地就係鍾意睇敏感戲，我哋又唔係鬧佢哋，同埋香港都係中國一部份，如果咁都鬧就唔當我哋一家人，只係借場景吸引觀眾。」</p><p>喝酒培養感情</p><p>對於今次與鎮宇合作，孝全說：「剛開始開工時有壓力，後來收工時有壓力，我們在馬來西亞拍攝進度很快，中間有一天空檔，鎮宇哥說訂了包廂請劇組去，我心想真的要去嗎，去了喝兩杯就成為好友了。」孝全今次會周旋在張可頤同蔡潔之間，在學生時代先與可頤有一段姊弟戀，踏入政壇後又和蔡潔有曖昧，而蔡潔本身是張可頤的女兒，關係錯綜複雜。蔡潔被問假如在現實中，與媽咪愛上同一男人，她笑說：「呢個問題真係好難答，不過如果對手係自己個阿媽，對唔住呀，我係孝女嚟㗎。」<br>至於與張孝全合作的難忘事，她說：「有一場戲話我哋要逃亡，佢拖住我喺街市左穿又插，成個環境好污糟，又有好多曱甴，嗰一刻孝全盡量左閃右避，真係好浪漫，仲覺得佢好man！」<br>採訪：卓寶花、唐琛悠<br>攝影：沈健程</p></body></html>