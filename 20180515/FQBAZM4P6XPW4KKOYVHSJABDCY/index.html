<html><header><meta charset="utf-8"><title>【B級難度？】一於走為上着　皆因跑嘅係跑馬地</title></header><body><h1>【B級難度？】<br>一於走為上着　皆因跑嘅係跑馬地</h1><p>今個禮拜三（16日）谷草賽事用選B跑道角逐，睇番最近4月18日同一移欄賽事，內檔馬可謂控制大局，頭馬全部抽一至五檔起步。<br><br>至於跑法方面，前置馬仍然佔優，雖然有「港林福星」（沈集成馬房）及「喜菜」（霍利時馬房）從中段位置衝上贏馬，但其餘頭馬均屬前置馬，如「咪走寶」（何良馬房）一放到底，「雷超」（霍利時馬房）從及「鞍歌」（姚本輝馬房）守貼欄包廂位建功，具前速馬要優先留意。<br><br>今戰列陣馬中，第四場「獻惑」（告東尼馬房）是全場唯一贏過谷草B欄之參戰馬，憑較佳場地性能可再贏。<br><br>另外，第八場「放眼量」（何良馬房）跑谷B欄一次即勝，重返強項且改配潘頓，有力食尾糊。</p></body></html>