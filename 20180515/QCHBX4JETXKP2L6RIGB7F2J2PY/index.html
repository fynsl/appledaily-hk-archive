<html><header><meta charset="utf-8"><title>財經評論：日人抗拒租樓予遊客</title></header><body><h1>財經評論：日人抗拒租樓予遊客</h1><p>不少港人一年去幾次日本旅遊，都「心思思」到當地投資物業，一來平至數十萬就可做業主，二來節省住宿費。不少港人都痛恨強國人炒起樓市，到底日本人對海外人士，於當地置業的心態又是怎麼樣?<br>有日本物業代理指，近年日本人見強國人到當地「爆買」，反感是理所當然，但他們大多數都採「食得鹹魚抵得渴」的心態：「佢哋覺得有生意做，唔太影響到自己，有錢賺嘅話都唔會覺得太大問題。」<br>樓市同樣道理，要知道日本樓市積弱多時，到近年海外資金流入，剛進入復蘇階段，還未到「針唔拮到肉唔知痛」的情況。日本當地人向銀行買樓造按揭，比海外人門檻低得多，只要條件足夠，更可以做到「零首期、利率低至0.475%、長達三十五年期」借貸，比海外人一般最長15年還款期、兩厘多的利率便宜得多，可以說是「贏在起跑線」。<br>現時仍有一部份思想守舊的日本人擔心被強國人「買晒啲樓」，拒絕海外買家，但近年有該心態的當地人開始減少。不過，他們卻極不願意租樓予海外人，眼見不少民宿網站，業主十之八九非當地人，到底點解？<br>原來自311大地震後，不少外國人租戶在業主不知情下，紛紛逃離日本。日本有法例規定，租戶欠租至少兩個月，才可以入屋收樓，當時不少業主無法聯絡租戶，苦苦等候，入到屋更發現遺留大量垃圾。要知道日本重視垃圾分類，丟棄一個雪櫃動軏數百港元，清理一個單位的垃圾，花費隨時過萬。不少業主見過鬼都怕黑，都寧願賣斷單位一了百了。<br>民宿方面，不少當地居民對海外遊客「入侵」頗為不滿，以東京為甚，現時不少住宅在大廈當眼處貼上「民泊禁止」等單張，反映出當地人寧願賺少一些，都不欲影響自己生活。<br>記者：梁延宇</p></body></html>