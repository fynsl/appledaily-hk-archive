<html><header><meta charset="utf-8"><title>大原優乃紮F乳發展TRF兩將：都唔覺佢個胸咁大</title></header><body><h1>大原優乃紮F乳發展<br>TRF兩將：都唔覺佢個胸咁大</h1><p>前日本組合Dream5曾為人氣動畫《妖怪手錶》唱出多首歌曲吸納大小朋友支持，隊中年紀最細嘅大原優乃發育相當健全，目前改行性感殺出血路，同當年純真形象頗大反差。<br><br>大原優乃仲讀緊小學已經以Dream5發展，早前佢推出首本寫真集立即成為新世代水着女神，最近又到台灣拍寫真，由安達祐實現任丈夫桑島智輝擔任攝影師，到當地海邊、鬧市拍攝出風土人情。<br><br>擁有F Cup巨乳嘅大原優乃曾上節目談到因上圍太豐滿，愧對一班小fans。近日，大原優乃與經典跳舞組合TRF兩位女成員CHIHARU及ETSU亮相綜藝節目，由於CHIHARU同ETSU曾替Dream5排舞，兩位TRF成員表示當年完全唔知大原優乃上圍如此澎湃，CHIHARU仲問佢當時係咪要紮胸跳舞，大原優乃即苦笑承認的確要紮胸示人。</p></body></html>