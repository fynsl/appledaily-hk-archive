<html><header><meta charset="utf-8"><title>龐卓欣真空Deep V賀26歲即飛日本嘆壽司</title></header><body><h1>龐卓欣真空Deep V賀26歲<br>即飛日本嘆壽司</h1><p>15年香港小姐亞軍龐卓欣(Ada)，上星期六係佢26歲生日，佢就喺ig先後貼咗佢同啲朋友慶祝嘅生日相，當然佢嘅富貴男友「鐘錶大王」孫秉樞孫仔孫智威都有出席啦！為咗迎接26歲，Ada仲真空着上deep v 短裙慶祝，吸睛指數真係爆晒燈呀！<br><br>Ada前日同噚日都喺ig度貼咗佢同朋友慶祝生日嘅相，正日生日當晚佢同一大班朋友喺尖沙嘴一間夜店慶祝，男友當然以男主人身份招待朋友啦，佢貼咗大合照留言話：「Thankyou everyone for coming last night， So grateful to have these amazing people in my life」，但時間真係過得好快，噚日Ada就飛咗去日本嘅築地，同朋友食壽司，相信係佢生日慶祝之旅，佢留言話：「Birthday lunch with my two besties！」真係羨慕死人呢！</p></body></html>