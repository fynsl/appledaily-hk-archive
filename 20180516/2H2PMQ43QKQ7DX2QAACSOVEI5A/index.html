<html><header><meta charset="utf-8"><title>個唱尾場抱抱伊健受傷基仔食藥先瞓到</title></header><body><h1>個唱尾場抱抱伊健<br>受傷基仔食藥先瞓到</h1><p>古巨基一連5場演唱會前晚舉行尾場，獲楊受成夫婦、張智霖夫婦、李克勤、唐詩詠及森美等捧場。基仔今次個唱出現不少波折，除第二場叉錯腳跌落台外，前晚安哥時布幕又出問題，導致基仔在沒有遮掩下降落台。<br>擔任尾場嘉賓的鄭伊健，在台上與基仔合唱《一個為你甘去蹈火海的人》，兩人擁抱後，基仔笑指似欠了「再度重新激烈擁吻」，兩人即扮激吻。基仔形容伊健是一個願為他去蹈火海的人，繼上海時裝騷做模特兒、又在沙漠拍片讚基仔太太餅店的月餅好吃。</p><p>巨型布幕失靈</p><p>基仔於安哥環節前，站在巨型燈架上，升高十米獻唱《初心》，原本唱完後台頂的兩幅巨型布幕應降下，但其中一幅失靈沒有下降，而另一幅則纏在基仔腳下的燈架，要工作人員協助他落台。而為免失靈的布幕中途墮下，有工作人員更要冒險爬上台頂將布幕綁實。安哥時，基仔唱《現代愛情故事》時大叫坐在台下的張智霖，對方以飛吻回敬。基仔太太Lorraine被現埸氣氛感染，主動走出台前跟朋友握手，演唱會於11時50分完場。</p><p>「落床都落唔到」</p><p>在慶功宴上，基仔先感謝上天讓他大步檻過，總算順利完成，之後他會稍作休息再到內地巡迴，亦希望香港加開part 2。至於傷勢，基仔表示醫生指正常需要兩星期時間，肌肉才能放鬆：「每晚完騷都有手法治療師為我放鬆肌肉，令我可以瞓，我有食止痛同放鬆肌肉藥，因為落床都落唔到，好難瞓得着。」<br>回想發生意外時，基仔指只是一秒間的事：「我感覺到chok一chok道氣，好難呼吸，乜都梗晒，跟住好多工作人員叫我唔好郁，聖約翰救傷隊過嚟，摸吓我手腳有冇感覺，同可唔可以用力，我一郁頸背痛，人都未企起身。」當有人提議送院，基仔就想先看狀態，當再上台獻唱時，覺得可以應付，所以堅持負傷演出。<br>採訪：馬建華<br>攝影：林賓尼</p></body></html>