<html><header><meta charset="utf-8"><title>中環在線：議員忽然關心手機支付 - 李華華</title></header><body><h1>中環在線：議員忽然關心手機支付 - 李華華</h1><p>金管局噚日上立法會財經事務委員會滙報，議員明顯關心多咗fintech（金融科技）發展，例如李慧琼議員問香港人幾時可以使用電子錢包跨境電子支付，「汽水都買唔到，起條橋有咩用呢」？<br><br>唔止李慧琼，連陳健波議員都問埋一份，話香港人幾時唔使返大陸開銀行戶口先開通到內地電子支付，「香港人帶錢，畀內地人笑㖭啊」。華華心諗，兩位咁關心電子支付，唔知平時用現金多，定儲值支付工具多呢？<br><br>金管局總裁陳德霖當然搭到嘴，佢回應話家香港爭取緊大灣區跨境支付先行先試，遙距內地銀行開戶都係清單入面嘅試點，而最快今年11月有本地銀行開通跨境支付錢包，有儲值支付工具都做緊，等緊審批喎，到時議員就可以返內地「掃一掃」喇。<br><br>李華華</p></body></html>