<html><header><meta charset="utf-8"><title>爆相爆片：人妻KOL　偲嫣開page教愛情</title></header><body><h1>爆相爆片：人妻KOL　偲嫣開page教愛情</h1><p>藍絲「女神」李偲嫣月頭再婚，仲講到明唔會再講政治，意味住將來冇乜機會再喺公開場合見到佢，不過唔緊要，偲嫣BB為咗慰藉男fans嘅心，原來已經悄悄開咗個叫「偲嫣&amp;鋮浚」嘅facebook page，畀一眾fans望圖止渴。<br>雖然求婚未必要有跪有花有戒指，但幸福嘅偲嫣當然樣樣都有，鍾意開心share同鋮浚哥點滴嘅偲嫣，喺page度經常大晒婚前婚後逸事，最近就整咗對情侶耳環，兩隻分別寫上對方嘅名，唔知係咪寓意掛住對方呢？真係淨係睇字都feel到咩啦！<br>可能個page比較低調，like嘅人比較少，大家一齊支持吓啦！不過咁，我相信會有唔少葡萄友入去搞事，講明先，唔係祝福唔好入去搞搞震，唔係佢删咗個page你叫一眾fans點算！</p><p>句句濃情</p><p>愛情不會長久新鮮，總有爛熟的一天，<br>但是，當你是我的命運，爛熟也很甜啊 !<br>生活再奢華，亦比不上一顆真正惦記你的心。<br>長長久久，我們一起變成老東西就好了。<br><br>資料來源：偲嫣&amp;鋮浚fb</p></body></html>