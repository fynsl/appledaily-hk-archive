<html><header><meta charset="utf-8"><title>試吓淘寶大灣區人 - 陳也</title></header><body><h1>試吓淘寶大灣區人 - 陳也</h1><p>由689這個sale屎促銷大灣區人概念（唔係概念股，咪以為炒得起），下列措施推行時，你點應對？提早預習一下。<br>只有註冊成為大灣區人，才有資格在區議會和立法會參選與投票。你只能迫於無奈配合。手快有手慢冇，註冊難過排子華神，排喺你前面的N個籌，都係強國黃牛黨的地盤。大灣區人，咁筍，瞬間炒到十萬百萬一個籌，貴過上車盤首期。林鄭乘機發難：之所以搞成咁，反對派心中有數，香港人身份危機已經迫在眉睫，反對派還阻住地球轉？到此為止！<br>怎麼辦？香港人緊急操練，第一步從搶手機開始。連搶隻手機都認為粗暴的話，點去跟大灣區內拖喼鬆踭的同胞爭？到時，一個二個村官撲出來，兜口兜面向你真人示範，老師，想排隊做大灣區人嗎？好！打得！大灣區人僅止於概念，付諸行動的話，香港人多多唔夠打！大灣區人的身份，順X速遞唔會送上門，但有個商家茂李說，將來我們不是香港人而是大灣區人，假如佢唔係雞瘟上腦鳩噏車大炮，就係睇死香港人低端，電騙黨都信！</p></body></html>