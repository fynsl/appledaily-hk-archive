<html><header><meta charset="utf-8"><title>驚女衝馬路　錢嘉樂當眾話盈盈</title></header><body><h1>驚女衝馬路　錢嘉樂當眾話盈盈</h1><p>【爆相爆片】湯盈盈與錢嘉樂在2012年結婚，婚後誕下大女錢凱晴（Alyssa）和細女錢凱琪（Kassidy），一家四口過着幸福生活。錢嘉樂的電影工作一部接一部，湯盈盈一度減少幕前工作，專心相夫教女，直到近期才復出拍劇，不過他們沒有因此忽略家庭，依然爭取時間陪囡囡，是圈中出名的恩愛夫妻。</p><p>拖細女行先</p><p>不過日前有《蘋果》讀者李小姐透過「爆相爆片」，表示目睹錢嘉樂當街大聲話老婆！李小姐表示在母親節當日下午3時左右，湯盈盈和錢嘉樂帶着兩名囡囡行經賽西湖公園外，李小姐聽到他們很大聲說話，還覺得表現有點𤷪𤺧;。李小姐說：「嗰陣我喺對面馬路，最初聽到湯盈盈話『拖住個女，小心佢走出馬路』，跟住錢嘉樂就好大聲話『咁你交畀我喇，唔好咁多嘢講！』跟住就拖住細女向前行，同拖住大女嘅湯盈盈隔咗一段好遠嘅距離。」<br>湯盈盈接受傳媒訪問，否認被老公錢嘉樂大聲話：「嗰日我哋玩得好開心，係開心家庭日，係咪當時細路做危險動作，佢緊張咋？」她又笑說：「嘉樂話佢平時唔緊張，唔知係咪你哋睇住啦。」<br></p><p>「開心家庭日」</p><p>原來當日湯盈盈一家四口之後去了公園玩，問到母親節慶祝活動，湯盈盈說：「嗰晚我哋一家約咗奶奶同埋鍾麗淇一家食飯慶祝，我哋仲訂咗花畀媽媽同奶奶，又同兩個女一齊包禮物送畀工人姐姐，始終對方都係人哋媽媽，放下自己嘅小朋友去照顧自己個女。」<br>採訪：嵐山</p></body></html>