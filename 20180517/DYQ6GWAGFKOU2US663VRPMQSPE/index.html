<html><header><meta charset="utf-8"><title>【死侍2】超級英雄星座分析Iron Man最念舊Deadpool口賤有因由</title></header><body><h1>【死侍2】超級英雄星座分析<br>Iron Man最念舊Deadpool口賤有因由</h1><p>全球票房已經衝破10 億美元嘅《復仇者聯盟3：無限之戰》 之所以咁受觀眾歡迎，除咗因為劇情緊湊、刺激又有視覺效果，最重要係呢班superheros唔係公式化地一味sell正義感，佢地嘅個人性格先係最牽動觀眾情緒嘅撤手鐧。平時邊過一個人嘅性格可以猜測作嘅星座，咁究竟超級英雄嘅性格，又同佢地嘅星座有無關呢？<br><br>電影《死侍2》岩岩上映嘅Deadpool係11月22號出世，屬於天蠍座，性格敢愛敢恨，恩怨分明，但對於自己深愛嘅人同事，就會盡全力保護。以上幾點都係《死侍》中印證咗，而天蠍座嘅人做事雖然勇往直前，但就顧前唔顧後，好容易撞板。<br><br>被喻為天才、花花公子嘅Tony Stark係5月29日生日，屬於雙子座，呢個星座嘅特點係多才多藝、擅長交際同動作敏捷。而Tony Stark 17歲MIT畢業，又能夠喺資源有限嘅深山入面，發明初代Iron Man裝甲。雙子座嘅缺點係矛盾而且難定性，呢一點亦好符合佢同Pepper之間嘅感情。<br><br>7月4生日嘅Steve Rogers，係十二星座入面最和藹善良嘅巨蟹座，回顧《美國隊長：復仇者先鋒》瘦削嘅佢都係因為善良勇敢先得到注射血清變超級士兵嘅機會。之但係呢個星座有一樣缺點，就係就容易為自己著迷嘅事奮不顧身，想當初Captain就係為左Bucky，不惜同Iron Man大打出手。<br><br>漫畫中記錄Peter Parker係93年8月27號出世，90後嘅佢年紀輕輕做事就咁仔細認真，其實有可能同佢係處女座有關，呢個星座黑白分明，少少灰色地帶都無，好符合蜘蛛俠嘅精神。但普遍被認為麻煩嘅處女座，最大缺點係為人固執，仲會以自己嘅想法去要求其他人，做到佢心目中嘅完美。<br><br>12月18號出世嘅Bruce Banner，未變身做Hulk之前，都幾符合射手座嘅冷靜，至於意志力集中，無可否認，佢一直以黎都係靠呢樣野去控制身體內嘅Hulk。但係極度崇尚自由嘅射手座，會過於自我中心，往往容易忽略身邊人嘅感受，好多時連傷害到人都唔知。</p></body></html>