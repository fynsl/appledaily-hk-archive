<html><header><meta charset="utf-8"><title>【港星哀悼】艾威學日文唱《Laura》</title></header><body><h1>【港星哀悼】艾威學日文唱《Laura》</h1><p>西城秀樹在香港和日本演藝界地位超然，死訊震驚不少港藝人。</p><p>艾威</p><p>我十幾歲時為咗學唱佢啲歌，專登去學日文，入行後去登台都係唱西城秀樹嘅《Laura》。</p><p>譚詠麟</p><p>同佢一齊上過大阪電視台一個成人節目，好記得佢當時紅番造型，仲練到好大隻唱《YMCA》。</p><p>許冠傑</p><p>記得嗰時去日本拍《最佳拍檔》喺公園度同佢影過一張合照。</p><p>胡渭康</p><p>佢係我其中一個超級偶像，最記得84年有機會喺日本舉行嘅東京音樂節，可以同佢同台。</p><p>伍詠薇</p><p>佢真係第一代小鮮肉，唱歌又好聽，我最記得佢70年代有隻黑膠碟封面，係男人版出水芙蓉，鮮肉到爆。</p></body></html>