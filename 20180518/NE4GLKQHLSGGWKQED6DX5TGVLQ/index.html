<html><header><meta charset="utf-8"><title>【賽馬加踢波】《足球小將》x 日本打吡大賽跑馬仔game　網上有得玩</title></header><body><h1>【賽馬加踢波】《足球小將》x 日本打吡大賽跑馬仔game　網上有得玩</h1><p>早前有傳言指日本官方更改《足將小將》中譯名為《隊長小翼》，引來網上熱議，事件還未告一段落，《足球小將》便又有新話題了（由於香港未有官方代表證實傳言，故記者仍以《足球小將》作稱呼）。5月27日是第85屆日本打吡大賽舉行的日子，勢估唔到日本中央競馬會（JRA）會找來《足球小將》大玩crossover，催谷這場大賽，包括在東京各地舉辦多場宣傳活動及抽選會，還推出多款限量聯乘紀念品作禮物，fans們應該發夢都冇想過，騎馬加踢波，竟然係有得諗！</p><p>雖然這些活動，身在香港的粉絲無緣參與，但唔緊要，JRA還推出了一款網頁遊戲《Captain Tsubasa Derby》，香港fans只要click入網址「umabi.jp」，都一樣有得玩。遊戲玩法好簡單，其實是一款虛擬跑馬仔game，戴志偉、小志強、泰來，以至史奈達等一班大家熟悉的《足球小將》角色，全部變成了騎師，在打吡大賽中策騎馬匹出賽。每場玩家要挑選一位「足小」騎師，落注在他身上，看看他能否勝出賽事，贏了便會按賠率派彩，然後大家可跟一眾日本玩家在網上鬥排名，睇吓自己的眼光有幾準。不過遊戲中的打吡賽並非單純跑馬咁簡單，其實係一場另類馬球，馬匹會邊跑邊控球，同場馬匹會互相進攻與防守，一班角色更會使出本身的絕技，好似戴志偉坐騎會用衝力射球去射波，最終射入龍門就當贏出賽事。雖然這些過程得個睇字，冇得手動去玩，但成件事夠晒爆笑，在新手遊《足球小將ZERO》推出之前，可以玩住這隻game過過手癮先。<br></p><p>網址： http://umabi.jp <br><br>記者：陳兆奇<br><br>全新旅遊專頁，即like籽想旅行： https://fb.com/travel.appleseed <br></p></body></html>