<html><header><meta charset="utf-8"><title>【波子版本】豪華版Huawei三鏡手機　追加屏下指紋及無線充電</title></header><body><h1>【波子版本】豪華版Huawei三鏡手機　追加屏下指紋及無線充電</h1><p>Huawei三鏡手機P20 Pro影相效果非常出色，尤其夜景拍攝水準更贏過唔少相機，高開近七千元仍然有價有市。</p><p>如用家仍覺P20 Pro未夠高級，亦可以諗下這部三鏡手機的Porsche Design版本Huawei Mate RS（雖然型號有出入）。P20 Pro已有的功能，這部豪華版手機Mate RS都有齊，而再追加屏幕指紋功能、無線充電功能同換上6GB+256GB記憶儲存規格，當然唔少得外形設計上承傳Porsche Design的Racing Sport設計基因，外觀更型更醒目。既講得上是豪華版，這部新手機的價錢亦會再貴幾級，官方定價$12,888，不過記者諗唔明點解無線充電器唔係跟機附送，反而要用家另外再買！<br></p><p>記者：布偉倫<br><br>全新旅遊專頁，即like籽想旅行： https://fb.com/travel.appleseed <br></p></body></html>