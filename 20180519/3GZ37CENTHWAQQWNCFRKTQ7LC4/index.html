<html><header><meta charset="utf-8"><title>韓女星自爆同菲律賓前總統有曖昧關係？</title></header><body><h1>韓女星自爆<br>同菲律賓前總統有曖昧關係？</h1><p>喺菲律賓發展嘅韓裔女星Grace Lee近日返咗娘家接受節目《Video Star》訪問。<br><br>Grace曾經同菲律賓前總統阿奎諾三世（Benigno Simeon Aquino III）傳過戀情 ，佢喺節目上就解釋有關緋聞嘅由來，原來佢同阿奎諾三世曾經約會過四個月左右，不過喺菲律賓嘅習俗來講，佢哋個時正處於曖昧階段，雙方都有好感，只屬於約會初段，大家會一齊食飯等。<br><br>點知佢哋未真正開始就爆出緋聞，令到佢哋就冇進一步發展，加上對方身份總統，喺約會時就只可以去差唔多嘅地方，冇得隨便出街約會，更加要提前約會，用餐時又要提前到餐廳進行保安檢查，有時仲誇張到安排埋狙擊手喺對面大樓。不過Grace亦大方大讚阿奎諾三世係一個非常聰明嘅人，而且為人友善，即使二人冇發展機會，現時仍有聯絡兼互相問好。<br></p></body></html>