<html><header><meta charset="utf-8"><title>憶威院診症無飯食　「香港醫生好辛苦」</title></header><body><h1>憶威院診症無飯食　「香港醫生好辛苦」</h1><p>【本報訊】劉家榮在英國讀醫及受訓，並一直在當地醫院工作，2011至2013年回港進修，在威爾斯親王醫院工作，是他首次在香港行醫。他指，完成訓練後本想留港，但倫敦聖巴多羅買醫院讓他建立及主理胸腔外科，機會太難得，終決定回英發展，但不排除日後會返港工作，「香港始終係我屋企，我嘅家人、我嘅心都喺呢度」。</p><p>英國全民免費醫療</p><p>「要學返點用廣東話同病人解釋」，他回憶當時在威院工作的點滴，首先想到是香港人的效率，他舉例，病人做完手術，英國會採用保守方法，讓病人在深切治療部（ICU）觀察，但香港連ICU都不用入，甚至部份人拔喉後可同日出院，「將方法帶咗返英國，護士開頭都質疑，之後就明白對病人康復係好事」。<br>香港及英國有不同的醫療系統，各有利弊，如香港病人多，輪候時間長，「我睇門診都試過要skip lunch（不吃午餐），想用多啲時間同病人講解」；又或醫生不足，「香港醫生好辛苦，好似成日缺乏醫生咁，但唔知點解決，新一代唔多想讀醫，可能因為辛苦……但人口老化又要開多啲醫院先解決到」。<br>在英國卻沒有輪候問題，他說，每一科都有規定的首次看醫生及接受治療時間，「政府規定（肺癌病人）要兩周內見醫生，現時62日，遲啲改到42日要做治療，如果過時間會每日罰醫院錢」。對病人是好事，醫生壓力卻大增，「見病人就夠期，醫院會要求醫生快啲做手術……病人如果喺waiting list過身，好大件事，有法律責任」。<br>此外，香港部份檢查或醫療程序病人需自費，但英國全民免費醫療，醫生就疾病提供治療選擇，病人不用擔心要搵錢醫病，但免費醫療亦有問題，「係人都包，病人覺得係應得，對醫生會有好多要求，例如要指定診症時間」。<br>他現時工作的倫敦聖巴多羅買醫院胸腔外科，是他2013年從香港回倫敦後一手建立，專門做肺及胸腔手術，經過5年發展，規模由當年的3名醫生一年做400宗個案，發展到現時有7名外科醫生，去年全年服務1,500名病人，「暫時仍然會喺倫敦做嘢，中心發展空間仲好大，希望可以用科技幫病人長壽啲」，但他不排除將來回港工作，「我好愛香港，否則唔會一年返嚟兩、三次」。<br>記者：嚴敏慧</p></body></html>