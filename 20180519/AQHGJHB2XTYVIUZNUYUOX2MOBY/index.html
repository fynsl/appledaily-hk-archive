<html><header><meta charset="utf-8"><title>大肚上圍升Cup素食Rosemary　為BB破戒</title></header><body><h1>大肚上圍升Cup<br>素食Rosemary　為BB破戒</h1><p>混血名模Rosemary與中印混血富商老公Jason結婚兩年半，上星期日趁母親節，在社交平台宣佈已懷孕22周，即五個多月身孕，加入媽咪俱樂部。昨日，她自宣佈喜訊後首度現身，在金鐘出席港安醫院慈善基金活動，身穿紫色吊帶裙的她，身形明顯比以前圓潤，上圍亦豐滿，她笑言：「唔敢上磅，我估上圍升咗一cup，𠵱家着衫要好鬆身。」</p><p>預產期9月</p><p>Rosemary早以計劃生B，已戒酒多做運動調理身體，問到陀B會否辛苦？她說：「好順，好開心，冇嘔。」至於腹中BB性別？她笑言要保持神秘感：「照嘅時候我感覺到，但我唔講得住，我同老公都想等吓。仔女都冇所謂，不過唔係twins。」Rosemary表示會順產：「會喺香港生，預產期係9月，有機會同我生日同一日，不過生BB會早會遲，但我希望同我係同一日。」Rosemary坦言老公相當緊張，前兩晚還親自下廚煮牛扒，而素食多年的她，亦因BB要吸收營養，所以照食牛扒，胃口更改變喜歡食pizza及意粉。</p><p>梁麗翹誕女</p><p>已考獲瑜伽導師牌的Rosemary，透露陀B期間會繼續做瑜伽，之前曾在Ig貼出倒吊動作的視頻，她說：「當時我唔知有咗，之後醫生話唔可以做高難度動作，不過我識懷孕瑜伽，我會照做，仲有行山做運動。」此外，無綫主持的梁麗翹昨日在Ig貼出抱B相，宣佈女兒前日已出世，英文名叫Nanette，囡囡鼻子生得高，下巴尖尖，相當趣致，她回覆傳媒時表示：「仲熟習緊點樣做一個新手媽媽，嘗試餵人奶。」<br>採訪、攝影：黃曉妍</p></body></html>