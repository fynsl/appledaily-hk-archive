<html><header><meta charset="utf-8"><title>爆相爆片：巴士垃圾蟲神邏輯　「有人清潔  你唔知呀？」</title></header><body><h1>爆相爆片：巴士垃圾蟲神邏輯　<br>「有人清潔  你唔知呀？」</h1><p>拋垃圾唔想執，最緊要聲大夾惡夠厚面皮。喺facebook群組有條片，有乘客影住個男人喺巴士上食嘢，點知佢將包裝紙隨手就向後拋去巴士最後座位嘅糟位，其他乘客批評佢亂拋拉圾，點知呢位阿叔就話：「有清潔（員）會執㗎嘛。」佢仲反問拍片嘅乘客知唔知巴士站會有人到車廂清潔？呢位咁冇公德心嘅阿叔仲要好自豪咁話，自己又唔係將垃圾拋喺地上，一副完全冇問題嘅模樣。<br>網民就即時以呢位阿叔嘅邏輯反問，如果有清潔工就可以亂拋垃圾，咁要垃圾桶嚟做乜？仲話既然係咁，呢位阿叔應該喺車廂度大便埋，因為有人會幫佢清潔㗎嘛。有網民就建議，若垃圾不在地上就冇問題，其他人應該向呢位男士身上吐痰、小便，總之唔好掂到個地。對付呢啲無公德心嘅人，唔通真係要咁無賴？</p></body></html>