<html><header><meta charset="utf-8"><title>【天氣熱hea一hea】32歲前港姐冠軍　簡單白恤衫型格睇馬</title></header><body><h1>【天氣熱hea一hea】<br>32歲前港姐冠軍　簡單白恤衫型格睇馬</h1><p>榜末練馬師告達理，於今日（20日）沙田日馬第四場勝出「包勝」，爆出23倍冷門，其新抱兼蘋果動新聞《水圍與巴黎》節目靚靚主持Paris，當然要身在馬場打點一切，Paris仲同其老友《警訊》之花馬溱禧，一齊影吓靚相，分享勝利喜悅。<br><br>除咗Paris同馬溱禧兩位靚女外，今日馬場仲嚟咗一位港姐，身穿簡單白恤衫一件，夠晒型格，就係有「最hea港姐」稱號嘅2008年冠軍張舒雅。<br><br>32歲的張舒雅（英文名Edelweiss）是首位不獲邀替翌屆港姐加冕的港姐冠軍，她畢業於加州柏克萊大學，家境富裕，上年她曾接受訪問，透露報讀珠寶設計，希望幫手打理家族珠寶生意，又投資酒吧創業，表示無後悔離開娛樂圈。<br><br>今日張舒雅罕有地入場，和朋友一起睇馬，但就唔見佢在凱旋門拉頭馬，莫非搏殺失手，抑或入嚟馬場純粹hea吓！</p></body></html>