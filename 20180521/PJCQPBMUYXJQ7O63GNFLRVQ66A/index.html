<html><header><meta charset="utf-8"><title>美職聯攻略：逆思考撐衝擊拔「河」 - 吾中</title></header><body><h1>美職聯攻略：逆思考撐衝擊拔「河」 - 吾中</h1><p>周一美職聯獨腳戲上演中下游大戰，由蒙特利爾衝擊主場迎戰洛杉磯銀河。由於兩軍近況都一般，今役亦同樣未能「夫添」，照正路應該是開平手盤合理，不過，莊家卻開出牌面較低的衝擊讓平/半，似乎引人買下盤，一於逆思考要上盤。（球賽編號：星期一11；無綫myTV Super302台明日3:00am直播）<br>蒙特利爾衝擊目前在東岸排下游，近七場聯賽更只得一勝六負，今役又有後衞洛維迪斯被罰停賽，另一後衞迪亞奴及中場大衛祖尼亞等因傷缺陣，要讓銀河平/半，似乎嫌多。不過，球隊今季三場勝仗中，有兩場都是於主場取得，而且近三次迎銀河又獲一勝兩和，加上攻擊中場皮亞迪把握力不俗，配合主力如拉謙艾華斯及積臣夏美爾等，今役有力在主場全取三分。</p><p>畢竟，前冠軍洛杉磯銀河近季成績今非昔比，目前在西岸排中下游，近四場聯賽更全敗兼全部失兩球或以上，因此，就算今役有質素超群的瑞典前鋒伊巴謙莫域掛帥，又有名氣球星如阿歷辛迪尼等壓陣，但有左閘艾殊利高爾要坐波監，加上後衞羅夫費舒查缺陣，前鋒杜斯山度士亦上陣成疑，故今役就算受讓，亦未必如想像中般筍，小心踩地雷。<br>文：吾中</p></body></html>