<html><header><meta charset="utf-8"><title>林師傑娶巧瑩冇畀禮金</title></header><body><h1>林師傑娶巧瑩冇畀禮金</h1><p>林師傑去年底成功向拍拖3年的歐陽巧瑩求婚，二人決定今年11月23日註冊結婚，這對準新人昨日在將軍澳出席活動，問到目前的籌備情況，他說：「我哋好努力籌備緊，已經準備咗一部份，婚期同場地都定好晒，連去邊度蜜月都計劃緊喇！」他突然又說：「戶口存款都越嚟越少！好彩女友嘅屋企人冇要求禮金，好體諒我哋嘅經濟狀況。」<br>同場的鍾舒漫以性感造型示人，她笑稱因為天氣熱要着得清涼：「我要畀心機努力keep fit，我覺得最緊要靚，希望喺夏天有咁少着咁少。」下個月是JW的28歲生日，不知男友會否求婚？JW即說：「唔會，𠵱家係搏殺階段，大家都要趁後生專注工作。」<br>撰文：唐琛悠</p></body></html>