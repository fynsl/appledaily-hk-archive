<html><header><meta charset="utf-8"><title>【馮仁昭四圍超】張藝謀一家賀頒授博士 </title></header><body><h1>【馮仁昭四圍超】張藝謀一家賀頒授博士 </h1><p>68歲內地名導張藝謀近日獲波士頓大學頒授學位，係佢第六個榮譽博士，其妻陳婷噚日喺微博貼相，見張藝謀臉露笑容，攞住證書向鏡頭揮手，陳婷留言：「畢業啦，美國時間520，波士頓大學授予導演榮譽人文藝術博士學位。」張藝謀同年輕31歲嘅老婆陳婷，育有兩子一女，佢曾被內地媒體踢爆「超生」，最後要向公眾道歉。<br>撰文：馮仁昭</p></body></html>