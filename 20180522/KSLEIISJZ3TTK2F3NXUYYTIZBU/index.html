<html><header><meta charset="utf-8"><title>股佬內地起「股評家康復中心」！藺Sir感言：在狗食狗世界中…</title></header><body><h1>股佬內地起「股評家康復中心」！<br>藺Sir感言：在狗食狗世界中…</h1><p>黃國英呢期真係好忙，唔單止要籌備6月場Talk Show，最新仲要北上睇醫院！<br><br>睇佢FB個Post，原來佢同股票分析師協會，夾份捐錢喺大陸起醫院，合共50萬人仔。至於間醫院個名就勁啦，叫「股評家康復中心」；而黃國英同藺常念，都有出席開幕儀式。至於分析師協會會長鄧聲興，副會長民眾（279）郭思治，睇相就未見有出席。<br><br>黃國英接受訪問時就話，「股評家康復中心」係康寧醫院（2120）旗下，係一間精神科醫院，位在遼寧省葫蘆市綏中縣高台鎮。至於個名點解叫「股評家康復中心」？黃國英就話，係分析師協會嘅主意，未來仲會捐款興建最少三間醫院。<br><br>另外，藺常念藺Sir就話，今次康寧醫院康復樓，係由股票分析師協會及黃國英各出一半。講到感受，藺Sir就話：「在一個狗食狗世界中，取之社會，用之社會，幫助一下被世界遺忘的人。」</p></body></html>