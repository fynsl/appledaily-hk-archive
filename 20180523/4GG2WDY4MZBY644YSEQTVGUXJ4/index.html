<html><header><meta charset="utf-8"><title>三個女一歲斷尾Bob細仔濕疹困擾呆滯</title></header><body><h1>三個女一歲斷尾<br>Bob細仔濕疹困擾呆滯</h1><p>天生外父相的林盛斌（Bob），跟老婆本來育有三女，直至去年8月終於追仔成功，為林家傳宗接代，孻仔林道申（Jaye）現九個月大，生得好靚仔。前晚Bob在社交網貼囝囝生濕疹相，不但面頰佈滿紅疹，連手仔都有紅疹，Jaye表情呆呆好可憐。</p><p>感謝介紹療法</p><p>Bob心痛留言：「本身好靚仔嘅細佬突然變到咁，做爸爸嘅真係心痛到一個點……希望老婆自家製嘅愛心cream可以幫到你，寧願佢啲濕疹十倍咁生喺我度，都唔想見到佢咁陰功。」網民紛紛提供各種醫治濕疹的方法，祝福Jaye早日康復。<br>Bob昨日與陳嘉桓到馬鞍山出席活動時表示，三個女兒都曾經患有濕疹，直至一歲才斷尾，他說：「太太用自製天然cream幫細佬搽，但可能細佬體質唔同，進度慢，𠵱家盡量令屋企乾爽，同埋沖涼唔用咁熱嘅水。」Bob特別感激朋友及網民介紹古方療法及中西名醫，甚至連袁詠儀都有提供意見。</p><p>莊思敏透Bra</p><p>同場的莊思敏着透視裝現黑bra，笑言服飾是配合炎熱天氣，她想把握炎夏出海，但首先要搜羅合心水泳衣。下星期就返馬來西亞為爸爸預祝生日兼慶祝父親節，問到準備甚麼禮物送給富爸爸？她說：「好難諗，應該係最實際現金，到時食飯會爭住埋單。」而母親節則送了自家設計品牌手錶給媽咪，她說：「手錶只得女裝，我會為爸爸開展男士生意，希望一年內實現，生意唔怕多，但每樣生意都會找專業朋友幫手合作。」<br>採訪：黃曉妍<br>攝影：林賓尼</p></body></html>