<html><header><meta charset="utf-8"><title>老公一直覺得性感溫碧霞露點成經典「好儍女」</title></header><body><h1>老公一直覺得性感<br>溫碧霞露點成經典「好儍女」</h1><p>【我們的演唱會】51歲美魔女溫碧霞（Irene）將於下月開處女騷，很多人都驚訝「海潮」識唱歌？原來她出過8張唱片，今次開騷揚言冇底線，Irene希望回顧36年演藝事業，對於曾拍三級片《驚變》露兩點成經典，Irene坦言：「好儍女！」</p><p>在26年前，溫碧霞憑經典角色「海潮」成為標籤，下月19日亦因「海潮」成就了她的處女騷，在旺角麥花臣場館小試牛刀，舉行入行以來首個演唱會，日前Irene在酒店接受《蘋果》專訪，着性感吊帶裙在床上擺誘惑甫士，為處女騷減到102磅的她，「海潮」上身騷在骨子裏。</p><p>去過日本學聲樂</p><p>很多人都訝異Irene識唱歌？其實她出過8張唱片，歌曲有《海潮》、《忘掉我自己》、《半生緣》等，今次個唱都以「海潮」命名，當年未有憑唱歌走紅，但現在卻夠膽開演唱會，Irene說：「演唱會係回顧我入行咁多年拍過嘅戲同唱過嘅歌，諗住畀自己一個回憶，拍《海潮》時我出過幾張唱片，當時都係貪玩，之後專注番拍戲，所以就放低咗唱歌。其實有段時間我去咗日本讀聲樂，對唱歌有信心好多，之後雖然冇出唱片，但我都去好多地方登台，大家都話expect我係演戲，冇諗過我原來唱歌都好聽。」<br></p><p>演唱會回顧Irene的演藝事業，除了「海潮」成就她的經典之外，其實Irene於96年拍三級片《驚變》，更犧牲色相露兩點演出，跟男主角任達華床戰，當年的大膽演出叫觀眾譁然，至今依然令人難忘！並不是三級片女星的Irene，為甚麼願意露點演出呢？她坦言：「我本身好開放，唔係保守女仔，由細到大睇開外國片，外國artists拍戲都好open，拍出嚟好靚好有美感，當時我想突破自己，覺得為藝術而犧牲好似好型，𠵱家望番轉頭覺得好儍女，但冇後悔，始終係一個人生經歷。」<br>而為了備戰處女騷，這段時間Irene更加努力練歌和keep fit：「做瑜伽、跑步、踩單車，尤其今年又出寫真，成個狀態要更加好，之前最重105磅，𠵱家102磅。」Irene的形象一向性感，問到會否真空上陣冇底線？她說：「性感一定有啲，但最緊要有美感同好fresh，我一直鍾意好free感覺，哈哈哈！」<br></p><p>老公包辦100張飛</p><p>問到老公何祖光是否批准台上性感？Irene笑說：「佢一直覺得我性感，可能佢已經睇慣咗。」老公是否包了很多門票支持？她說：「有呀，好似100張，佢一聽到我開騷，請好多朋友去睇，我覺得佢都好興奮好開心，好支持我嘅工作。」<br>撰文：余燕儀<br>攝影：沈健程<br>場地提供：富薈馬頭圍酒店<br>髮型：Ken Ng of Queens Private i<br>化妝：Khaki Yan</p></body></html>