<html><header><meta charset="utf-8"><title>請新婚阿嬌做嘉賓</title></header><body><h1>請新婚阿嬌做嘉賓</h1><p>溫碧霞和張武孝（大AL）昨到尖沙嘴出席慈善活動，呼籲年輕人關心長者，Irene坦言後生時忙於工作忽略父母。而最近籌備個唱的她，透露請了準人妻鍾欣潼（阿嬌）做嘉賓：「同阿嬌同公司相識多年，曾經大家都經常傾心事。女仔無論幾犀利幾叻都好，感情好重要，祝福佢搵到真愛，戥佢開心。」<br>大AL曾改編西城秀樹金曲為《Laura》，他說：「1979年時改編，當時呢首歌好紅，又有rock味，好啱我唱。」對於西城秀樹離世，他感到很惋惜：「之前都有聽聞佢身體狀況唔太好，見到佢由一位好英俊嘅男士變成咁樣，咁大差異，都警惕自己要好好注重健康，佢嘅年紀比我細，𠵱家自己都會跑步keep住身體，近年都跑全馬馬拉松。」<br>採訪、攝影：卓寶花</p></body></html>