<html><header><meta charset="utf-8"><title>財女手筆：教育股呢隻有肉食 - Melody</title></header><body><h1>財女手筆：教育股呢隻有肉食 - Melody</h1><p>中美貿易戰暫時告一段落，恒指星期一報復性反彈，五月淨番7個交易日，喺冇乜大壞消息之下應該都會喺現水平繼續浮沉，傳統五窮月大跌應該好難出現。<br><br>恒指由一月升上高位33000點之後，再回落橫行至今。喺過去幾個月壞消息浪接浪下，大市都拒絕再穿底下插，只係橫行代替大跌，跌唔落又唔代表炒得上，喺咁樣嘅局面之下，與其博恒指大升破頂，倒不如揀一啲呢排當炒嘅股份例如內需股或者教育股，可能仲有肉食。<br><br>教育板塊係呢個幾星期強勢嘅板塊，其中上市冇幾耐嘅新華教育（2779）係值得留意既股份。新華教育係長三角民辦高等教育集團，上星期突破橫行區，由3元一口氣升上4元。參考上年上市嘅教育股動輒升一倍嘅走勢，配合埋大陸放寬生育政策嘅利好消息，走勢值得看好。當然現價已經超買，可以等佢回調先買入。<br><br>Melody</p></body></html>