<html><header><meta charset="utf-8"><title>升呢做「父王」後首個演唱會黎明復工東莞開騷</title></header><body><h1>升呢做「父王」後首個演唱會<br>黎明復工東莞開騷</h1><p>黎明（Leon）今年3月被爆同唱片公司女助手Wing撻着。大方認愛後，Leon上月已榮升人父，Wing為他誕下5磅B女後，上月24日仲喺facebook撰文答謝醫護人員，同時又斥爆料者如「漢奸」，火氣十足。<br><br>數數手指，Leon囡囡都已經滿月喇，據知Leon為爭取時間同初生女相處時間，過去一個月幾乎暫停所有工作。不過，Leon向來係工作狂，近日亦似乎為工作做好準備喇，首先傳嚟嘅好消息，就係Leon會於8月25日，喺東莞「東莞東風日產文體中心」舉行演唱會，亦即係「黎天王」升呢做「黎父王」嘅第一個演唱會。<br><br>據知，各地樂迷得知Leon會喺東莞開騷都相當興奮，紛紛打算去捧場，甚至有香港旅行社睇中呢舊肥豬肉，搞咗四個分別1日、1日半、2日同3日嘅東莞旅行連睇騷團添！</p></body></html>