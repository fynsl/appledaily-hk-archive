<html><header><meta charset="utf-8"><title>兩姊妹輪流盡孝心Selina：一起浮誇地度假去吧！</title></header><body><h1>兩姊妹輪流盡孝心<br>Selina：一起浮誇地度假去吧！</h1><p>台灣組合S.H.E的成員任家萱（Selina）一向都係孝順女，佢同家人關係都好好，昨日佢喺社交網站貼咗幾張出發去旅行嘅相，仲留言話：「一起浮誇地度假去吧！」但就冇講底去邊。<br><br>相中見到任家四口，着到好清爽吓，明顯係去熱帶地方，而Selina仲擺甫士影咗幾張相，感覺有如貴婦出巡咁嘅樣，難怪Selina話係「浮誇地度假」。<br><br>據知，任家此行係去峇里島玩，由Selina請晒一家四口去慶祝母親節，而佢個妹任容萱上月趁住工作之便，乘機請媽咪去奧地利6日5夜自由行，佢仲plan好晒行程，帶阿媽朝聖當地嘅咖啡館、坐摩天輪及食當地美食咁，非常有誠意。</p></body></html>