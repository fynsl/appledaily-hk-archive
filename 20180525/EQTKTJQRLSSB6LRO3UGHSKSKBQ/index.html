<html><header><meta charset="utf-8"><title>寶珠姐等飲大姨媽茶</title></header><body><h1>寶珠姐等飲大姨媽茶</h1><p>陳寶珠和梅雪詩（阿嗲）昨日到觀塘，為8月20日於香港大會堂舉行、任白慈善基金景林安老院籌款的《同心護老任白緣》出席記者會，活動上眾小演員粉墨登場，於兩人面前演出任白折子戲，阿嗲大讚：「佢哋好好，唔怯場，好羨慕佢哋，令我諗番起以前小朋友學戲時無憂無慮嘅生活。」寶珠姐就稱：「睇住佢哋演出，就好似我哋細個時，喺一班師傅面前學做戲咁，當時任姐仙姐坐咗喺度，我哋都係唔識驚，話做就做。」</p><p>提到下月好姊妹薛家燕娶新抱，寶珠姐話到時七公主各位姊妹都會識做，定必盛裝出席，她說：「唔知要唔要上台等斟茶，話晒做大姨媽，如果要又要準備定利是。」<br>採訪：曹家誠<br>攝影：陳慧安</p></body></html>