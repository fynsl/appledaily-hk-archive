<html><header><meta charset="utf-8"><title>江若琳Oscar影婚照險中暑</title></header><body><h1>江若琳Oscar影婚照險中暑</h1><p>江若琳同「生煎包王子」蕭潤邦（Oscar）將於今年12月23日結婚，他們昨日低調影結婚相，卻被讀者朱小姐透過本報「爆相爆片」，直擊他們在西貢影結婚相情況，朱小姐說：「我咁啱行完山，見到江若琳同未婚夫喺嗰度影相，正午熱辣辣，佢哋又攬又錫。」江若琳穿上露背婚紗，Oscar着上黑色禮服，酷熱天氣警告下於樹林內取景。</p><p>江若琳和Oscar西貢取景後，就轉到平民區深水埗，更於兩間食肆前拍婚紗相。兩人玩街拍15分鐘，拖手、咀嘴，做齊婚照指定動作。江若琳昨回覆：「今日影婚紗相幾辛苦，天氣好熱，走勻我哋由細到大對我哋好有意義幾個地方，曬到燶咁滯。」Oscar則大呻差點中暑。<br>採訪：楊定<br>攝影：黃曉程、羅德光</p></body></html>