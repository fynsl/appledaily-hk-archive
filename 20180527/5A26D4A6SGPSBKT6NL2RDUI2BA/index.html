<html><header><meta charset="utf-8"><title>大肚張新悅搞生意解悶</title></header><body><h1>大肚張新悅搞生意解悶</h1><p>張新悅已是三女之母，除了準備迎接7月出世的第四胎小公主外，亦忙於搞網上生意，她笑言：「生仔同做嘢好似相連咁，第一胎開咗樓上有機店，第二同第三胎讀咗碩士同心理學，呢胎就搞網上小生意，因為淨係湊B會好悶！」她透露網上生意與健康生活有關：「解決好多都市人嘅問題，好似去唔到洗手間，我覺得女性好啱，另一產品係一種好高貴嘅油，由頭到腳都可以用。」</p><p>問到同時要兼顧家庭與工作，老公有否支持時，張新悅笑言：「湯水少咗，但老公都支持嘅，佢唔會插手我嘅嘢，而且佢本身唔係做生意嘅人。」她坦言今胎有打亂其時間表：「或者係要再考驗我點樣分配時間，朝早係工作黃金時間，晏晝就『交人』畀小朋友，朋友的確少見咗。」<br>採訪：小米<br>攝影：林德雄<br>髮型：Ling Chow of QG Private i salon<br>服裝、場地提供：JOYCE</p></body></html>