<html><header><meta charset="utf-8"><title>【iPhone換電】Apple回水你有無份？$407退畀換電客</title></header><body><h1>【iPhone換電】Apple回水你有無份？$407退畀換電客</h1><p>上年有消息爆出原來舊款iPhone會自動減慢系統速度來維持電池健康，結果Apple除宣佈為已過保養期的iPhone 6及後機款更換電池減價至$228外，新iOS update亦有可供用家自行決定是否要「減速」來維持電池建康的新功能。剛剛Apple有新安排，就是向上年有換過電池的iPhone用家退款。</p><p>不過當然唔係人人有份，首先你要在2017年1月1日至2017年12月28日期間曾經付款為iPhone換電池，即是要已經過咗保養期，另外同樣要係iPhone 6或之後型號，當然亦要在Apple授權維修地點（Apple Store、Apple維修中心或Apple授權維修中心）完成更換，就有得回水了。而符合回水資格的買家，將以電子轉帳方式回水，或退還到你支付電池更換服務費用時所用的信用卡，金額為$407。Apple將在2018年5月23日至2018年7月27日透過電郵聯絡合資格顧客，提供申請退款的指示。<br><br>記者：韓繼聰<br><br>全新旅遊專頁，即like籽想旅行： https://fb.com/travel.appleseed </p></body></html>