<html><header><meta charset="utf-8"><title>【新機速報】屏幕指紋解鎖、P20 Pro鏡頭、AR睇車　保持捷華為開賣$12,888</title></header><body><h1>【新機速報】屏幕指紋解鎖、P20 Pro鏡頭、AR睇車　保持捷華為開賣$12,888</h1><p>華為P20 Pro推出之後反應幾好，唔少人大讚Leica三鏡頭影相靚，影夜景更加可謂無對手，成功喺旗艦級市場成為焦點產品。華為再進一步，推出一部更加貴氣的手機Porsche Design Huawei Mate RS。過往華為曾經同波子聯乘出過手機，今次Mate RS規格同P20 Pro可以話係一樣，Leica三鏡頭、AI相機技術、自家Kirin 970處理器、6GB RAM、256GB內置容量，開價$12,888。</p><p>賣咁貴除因為機身印上「Porsche Design」字樣，亦都有啲獨家功能嘅。最特別Mate RS是首部支援on screen屏幕指紋解鎖的華為手機，全屏幕、無掣都可認指紋，實試認指紋位只有一個圈，反應都幾快，可能都驚用家唔習慣，機背仍然設指紋辨識位。另外亦有一個AR睇車app，可以用AR技術慢慢睇真波子跑車。唔同嘅地方大概就係咁多，$12,888值唔值就見仁見智喇。</p><p>記者、攝影：司徒港燊、梁志穎</p></body></html>