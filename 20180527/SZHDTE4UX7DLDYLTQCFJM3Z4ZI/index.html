<html><header><meta charset="utf-8"><title>花絮：球迷避暑一路向西</title></header><body><h1>花絮：球迷避暑一路向西</h1><p>噚日係連續第二個星期喺大球場由傑志對大埔，開賽時間同樣係三點，唔只球員有晒經驗，球迷都有經驗。噚日一班傑志球迷就冇再坐喺容易畀攝影機影到嘅東看台，搬咗去西看台。點解？因為東看台曬到黐線呀！完場後，今場最有價值球員林恩許更帶領球迷叫口號。</p></body></html>