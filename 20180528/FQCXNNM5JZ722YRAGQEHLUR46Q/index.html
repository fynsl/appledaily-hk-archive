<html><header><meta charset="utf-8"><title>住戶斥屢誤鳴　「有事唔識響」</title></header><body><h1>住戶斥屢誤鳴　<br>「有事唔識響」</h1><p>【本報訊】沙田顯徑邨顯德樓奪命大火，有住戶質疑該大廈火警鐘偶爾發生誤鳴，今次發生真正火警卻一直沒響，憂慮更嚴重火警時影響逃生。上水消防局局長陳家榮表示將成立調查小組調查起火原因，並了解火警鐘並無響起的原因，是涉及不正常運作抑或另有原因。</p><p>街坊問管理員才知起火
</p><p>與起火單位僅相隔一層的20樓街坊李太表示，該大廈火警鐘甚怪異，平時沒火警時偶爾誤鳴，惟真正大火卻又「唔識響」，「平時有警鐘都會開門睇吓發生乜嘢事，畢竟自己條命好緊要嘛，但呢次真係冇響，我都話咁靜咁奇怪嘅」。昨晨她離家準備住晨運時，見到有人逃生，問管理員才知發生火警。<br>消防處發言人回應稱，該處人員抵達現場後，已即時按動涉事樓層的手動火警鐘掣，大廈的消防泵隨即啟動及運作，消防喉轆系統及消防栓供水及壓力正常，惟發現該大廈的火警警報系統並沒即時響起，有關原因仍在調查中。<br>根據紀錄，該大廈的消防裝置今年1月5日年檢。消防員事後再到顯徑邨其餘七座大廈檢查，確定有關警報系統正常並已年檢。 <br>■記者簡明恩</p></body></html>