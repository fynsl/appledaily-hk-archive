<html><header><meta charset="utf-8"><title>我唔信荷蘭叻係弱智 - 馮睎乾</title></header><body><h1>我唔信荷蘭叻係弱智 - 馮睎乾</h1><p>陳百祥舌戰陳淑莊，被網民瘋狂恥笑，我深深替他不值。難道沒有人看得出他跟陳淑莊裏應外合，骨子裏是個反政府兼阻住地球轉的義士嗎？他說：「我覺得土地供應規劃係傻嘅。」一矢中的。政府收回球場，有告訴你用多少地興建公屋嗎？<br>只要你仔細聽清楚叻哥的話，就明白我所言非虛。主持人一開始問：「你係咪唔接受高爾夫球場被收回？」荷蘭叻秒答：「我唔係唔接受。」荷蘭叻代表高爾夫球大聯盟來反對收回球場，但他一開波已反身起腳抽射己方龍門，可見他表面上撐有錢佬，實際上站在人民的一邊，用心良苦。如果你做辯論反方，當然要拿出最強理據KO對手，但叻哥是咁樣辯論的：「我冇立場㗎，我冇講過嘢，但係我支持高爾夫球場留喺度。」這叫佛系辯論：不做準備，不設立場，不思考，不說話，緣份到了，對手自然投降。<br>叻哥最初說：「我先澄清我唔係高爾夫球會會員，我係普通人，我亦都冇去打。」但幾分鐘後說：「我一年都入唔到去兩次，絕對係唔關我事㗎呢個球場。」再過幾分鐘，他對陳淑莊說：「我93年打到今日，我入過去，你有冇入過去呀？」短短廿分鐘，由「冇去打」變成「93年打到今日」，破綻百出，真是「諸行無常，諸法無我」。如果陳百祥不是一個高僧，就是打假波了。<br>最後，荷蘭叻說收回球場，會導致17萬從業員失業（其後澄清是誤解），這個數字，智力正常者都會懷疑。17萬是什麼概念？即5個太古城人口，或大埔總人口一半以上。查本月號《香港統計月刊》，體育及其他娛樂服務界就業人數只有約3萬6千，說一個高球場養活17萬人，嚴重偏離常識。荷蘭叻肯定不是智障，怎可能相信或「誤解」這數字呢？不要忘記，叻哥三番四次強調，數字由大聯盟提供，有理由懷疑他是刻意抹黑大聯盟，拖他們後腳，還不是跟陳淑莊裏應外合？嗱，我冇立場㗎，我只係唔信荷蘭叻係弱智咋。</p></body></html>