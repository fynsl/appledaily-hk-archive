<html><header><meta charset="utf-8"><title>Gel住你的五毛！ - 陳也</title></header><body><h1>Gel住你的五毛！ - 陳也</h1><p>過去一周，左膠被逢國膠搶眼球，風頭火勢下，逢國膠低聲下氣道歉。但問題跟巴士阿叔一樣，有壓力，未解決。一日未制裁「髮膠門」，恐怕又會重蹈「行李門」覆轍，機場從空服人員到保安人員，通通要睇689、777、西環、建制擁帝派面色，被迫開綠燈，被迫違規做阿四。昨日是一隻行李，今日是一支髮膠，明日還會出什麼糗？手提行李和髮gel，濕碎到痹，自以為高人一等者，點都要撻你老細個朵出來，兇你N下。機場有關員工，肯定總數冇阿叻幫粉嶺高球場篤出來的17萬咁多，唔夠牙力，試問如何頂得住髮膠盲！機場被一支髮膠玩殘，法庭被一個喪拍癲婆玩謝，中國香港，厲害個屁。公僕見文件以baogao代替report而無動於衷，被懶叻開口埋口優化，自封管治新時代的領導人老點，硬銷「公私營合作」，枱底繼續官商勾結。香港市民，被gel成N無，洗濕個頭，做死樓奴。<br>話時話，以放大鏡睇馬逢國頭殼，有幾條毛？頂多五毛！咁都要膠佢？顯然，無膠用，是契弟至痛，信納！</p></body></html>