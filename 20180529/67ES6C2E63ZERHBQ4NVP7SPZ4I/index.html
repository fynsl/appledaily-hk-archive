<html><header><meta charset="utf-8"><title>【動畫】小輪股東會自助餐變餅卡　四叔玩謝連登仔？</title></header><body><h1>【動畫】<br>小輪股東會自助餐變餅卡　四叔玩謝連登仔？</h1><p>四叔對小股東向來豪氣，股東會請食自助餐是家常便飯，也因此成為碎股黨的目標，有連登網民以持碎股方式成為香港小輪（050）股東，望食免費自助餐。公司上月變陣應對，兩張餅卡代替自助餐。<br><br>長情小股東張生指往年有自助餐，但「今年冇呀，派兩張餅卡比你咋」，但「冇所謂啦，呢啲咁的嘢，得啖笑啫」。被問到由自助餐變餅卡，是否對長期支持者不太公平，他指「照計就係，但冇咩所謂，都係得閒先嚟。公司係咁的制度有咩辦法？」<br><br>持有二十多年的霍女士沒有直接回答是否有失望，只指「覺得（股東會的安排）同早兩年不一樣」，「（禮品）冇咁重手，就算係招呼呀等等，都同上年差好遠。」<br><br>陳女士「幾蚊時」買入香港小輪，持貨近三十年，對於餅卡代替自助餐並無失望，笑言碎股黨殺雞取卵，「以前呢度開會，個個都知道佢的午餐好豐富，今年冇啦。」她指，碎股黨對正常股東都有啲影響，因為人多，便會「招呼唔到」，但「公司好好」，一早都已通知股東。<br><br>鄧生自稱持有香港小輪四十多年，而且「唔係一股兩股嗰啲」。他理解碎股黨的做法，「香港有邊個唔係搵著數？香港政府都係咁。」他批評香港小輪應對碎股黨的方法比其他公司差，因其他公司會提前詢問股東會否出席股東會，以便預留人數，笑言今次當作幫助消化。他也暗示公司的管理以及應變一代不如一代，「時代變了」，指以前四叔好認真答小股東問題，但近年公司高層「成個白痴咁。」雖然如此，他續指香港小是退休人士的恩物，因賬目清楚，派息不錯，「冇搵股東笨」，一間好的公司係會揸得重啲，我揸左40幾年啦！」</p></body></html>