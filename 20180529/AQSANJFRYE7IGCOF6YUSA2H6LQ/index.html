<html><header><meta charset="utf-8"><title>胡琳目標進軍紅館開唱</title></header><body><h1>胡琳目標進軍紅館開唱</h1><p>一連兩場胡琳演唱會前晚假九展完騷，Super Girls成員Aka和Heidi、唐文龍、吳國敬、顏子菲和鄧月平等捧場。完騷後胡琳依依不捨：「之前每日用十幾個鐘排舞練歌，諗起聽朝起身唔知有乜做，就好失落。」胡琳指最鍾意跳Tango和着睡衣瞓枱兩段舞：「好似小型劇場咁，第一晚好多甩漏，自己唔敢睇playback，但知道第二晚跳得好咗，𠵱家我仲愛上跳舞。」</p><p>問到下一站是否進軍紅館？胡琳笑說：「每個歌手都希望做到，不過我係一隻蝸牛，行得比較慢，相信一路努力會有呢一日。」之後她計劃到倫敦和巴黎旅行，到時會放縱狂食：「不過唔可以一次過食得太多，驚消化唔到。」<br>採訪：馬建華<br>攝影：仇志德</p></body></html>