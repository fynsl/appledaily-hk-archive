<html><header><meta charset="utf-8"><title>鍾嘉欣加拿大待產母女裝公園曬太陽</title></header><body><h1>鍾嘉欣加拿大待產<br>母女裝公園曬太陽</h1><p>鍾嘉欣(Linda)陀B六個月，喺香港搵完奶粉錢，月初已經返咗加拿大專心養胎。昨日嘉欣喺ig分享最新近況，佢同囡囡Kelly穿上母女裝同Kelly一齊去公園曬太陽。嘉欣着住白色連身裙坐喺長椅上面，剛好遮住個肚，一臉悠然自得；而Kelly就好天真爛漫咁對住鏡頭笑，網民都讚「這畫面太令人羡慕」，真係好幸福！<br><br>嘉欣留言﹕「I guess this is what life's gonna be like in a couple months. （我估這就係嚟緊幾個月嘅生活）」。佢仲hashtag「cantwait」、「Kellymommy」，睇嚟嘉欣真係好期待腹中BB快啲出世。嘉欣雖然唔係香港，但贊助BB嘅用品就源源不絕，好似Kelly坐緊嘅BB車，已經係雙層坐位，預留畀未出世嘅BB。圈中唔少父母級藝人都用緊呢款車，好似胡杏兒、楊洛婷、Supper Moment成員CK等等。</p></body></html>