<html><header><meta charset="utf-8"><title>市民信以為真「驚細路瀨嘢」</title></header><body><h1>市民信以為真「驚細路瀨嘢」</h1><p>【本報訊】百德新街被指是灣仔其中一個垃圾棄置黑點及非法餵鴿區，食環署在上址豎起「怪柱」監察，但卻有巿民質疑設施成效。</p><p>巿民楊先生指大約3、4日前留意該支網絡攝錄機豎立上址街頭，認為食環署原意雖好，但對柱上的危險標示感擔心，「最擔心細路仔唔知就裏摸落去，好易瀨嘢」。他又質疑網絡攝錄機成效，「真係捉到人咁犀利，咪實施咯，如果得個嚇字，要嚟都無用啦！」<br>李小姐指柱身油壓及電力裝置標示有受傷甚至死亡風險，應加裝絕緣體組件，又指攝錄機或浪費公帑，「啲人餵完（白鴿）走咗，翻睇先知邊個餵過，嘥人力物力調查，增派人手清垃圾仲好過CCTV」。由於百德新街平日熙來攘往，她認為加裝攝錄機只會阻街，毫無成效。<br>■記者溫文學</p></body></html>