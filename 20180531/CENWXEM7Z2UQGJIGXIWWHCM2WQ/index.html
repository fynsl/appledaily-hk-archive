<html><header><meta charset="utf-8"><title>魚樂無窮：尋找春江鴨手影 - 唐牛</title></header><body><h1>魚樂無窮：尋找春江鴨手影 - 唐牛</h1><p>作為馬雲在香港的上市旗艦，阿里健康（241）終有注資活動，最新以106億元收購母公司天貓醫藥館業務，並以股份支付。我的着眼點並非交易內容，而是股價在消息公佈前偷步升超過五成，春江鴨搶貨猖獗。<br>「我人脈唔廣，點樣可以快人一步做春江鴨呀？」<br>其實只要做多啲功課，要做春江鴨絕對唔難。簡單而言，mark低一些潛在有好消息公佈的公司，然後再睇實其股價變化，如果好事近的話，必定有迹可尋，安寧控股（128）便是一例。<br>集團1月時宣佈，申請將位於荃灣的顯達鄉村俱樂部改劃為住宅用途，城規會文件顯示，計劃興建9幢9至18層高的住宅，總樓面面積約65萬平方呎，保守估計每呎賣1.8萬元，整個項目已值120億元，相當於安寧市值7倍。消息刺激安寧重拾動力，近日更逆市破位衝上1蚊樓上，完全符合春江鴨手影原則。<br>畀多個hint大家︰安寧乃華懋系旗艦，華懋系在荃灣足迹處處，包括如心酒店、荃灣廣場、全．城匯，絕對稱得上為地膽。<br>華懋系咁多年都搞得有聲有色，會唔會為今次改劃申請加分呢？留給閣下自己寫答案。<br><br>唐牛<br> http://fb.com/tongcow88 <br>本欄逢周二、四刊出</p></body></html>