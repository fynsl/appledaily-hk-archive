<html><header><meta charset="utf-8"><title>木村細女Koki出道要多得SMAP解散</title></header><body><h1>木村細女Koki出道<br>要多得SMAP解散</h1><p>木村拓哉同工藤靜香嘅15歲細女光希（Koki）宣佈入行做Model，甫出道即登上最新一期日本版雜誌《ELLE》封面。Koki會成為媽咪個人事務所Purple Inc.嘅旗下模特兒，相信定必成為廣告界新寵兒，Koki嘅Instagram追隨者人數已激增至53萬。<br><br>Koki嘅出道衝擊日本藝能界，圈中曾流傳佢會加入偶像組合AKB48，昨日有報道指，SMAP前經理人飯島三智一直阻止木村家人曝光，更曾要求靜香只好做丈夫背後嘅女人，而在飯島三智離職尊尼事務所，並導致SMAP瓦解，與副社長喜多川Mary關係良好嘅靜香立即變得活躍幕前，並順利帶埋囡囡入行，造就呢位最強星二代在圈中誕生。</p></body></html>