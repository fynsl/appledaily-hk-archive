<html><header><meta charset="utf-8"><title>【老店第二代】傳承廣東糖水文化　唔止好食仲要有益</title></header><body><h1>【老店第二代】傳承廣東糖水文化　唔止好食仲要有益</h1><p>「香港後生嗰輩，一係飲珍珠奶茶，貴嘅就去到日式嗰啲甜品，佢哋覺得中式糖水好老套、唔合潮流。」杏香園第二代傳人王正綱感概道。<br><br>澳門杏香園由王正綱的父親，王英傑先生，於1965年創立。半世紀以來一直堅持宗旨，出品的糖水不但好味，而且對人有益。「糖水本身食唔飽肚，喺當年澳門經濟環境唔係太好，糖水係有錢有閒嘅人先會食。有錢人最重要係乜嘢呢？第一，你唔好食壞佢先，即係屬於養生、有益；第二先係好味。唔符合呢兩樣嘢，就唔係一種高檔嘅糖水。」</p><p>王正綱年輕時來到香港讀書，畢業後沒有回澳門，反而到油公司雪佛龍工作，直至近年母親年老退休，才接手家族生意，並於機緣巧合下，在2016年將杏香園帶來香港，在九龍城開設分店。「我哋初初嚟到，有啲客問：『咦杏香園？喂你係咪澳門嗰間。』因為好多時你有同一個名，但係同澳門唔一樣都有。所以我哋啲menu都抄返澳門嗰張一模一張，等人有個感覺係一樣咁解囉。」<br><br>為咗秉承傳統做法，王正綱更將以往工作中學到的管理經驗，結合澳門老師傅的煮法，再參考父親的手寫筆記，製作出一套「天書」予新一輩的師傅跟從學習及訓練，確保水平保持一致。<br><br>「同出面最大嘅唔同呢，係佢哋好要求跟足王老先生同埋王老太嗰一套去做。 你可以話一成不變，但係喺食嚟講，你會食返以前嘅味道。」本身擁有西式包餅經驗逾30年的輝哥，年半前來到杏香園都需要從新學習這裡的技藝與流程。<br><br>作為老店第二代傳人，王正綱希望能將這種廣東式的傳統糖水文化，推廣至新一代。「佢哋呢一代喺手機習慣用呢種推廣形式，我哋可以利用bluetooth以地區方式去推廣，一次性吸引未試我哋，或者未試過我哋呢種傳統中式糖水嘅客戶。」<br><br>杏香園九龍城分店將聯同蘋果優惠，於6月1日（星期五）晚上8時至12時推出所有糖水半價優惠。店內糖水以美容養顏作主打，深受客人喜愛。其中人氣糖水蓮子百合桂花桃膠，集合蓮子、百合、桂花等食材，具寧心安神及清熱解毒之效，最適合養生人士！另外多款招牌甜品如椰汁杏仁合桃糊、蛋白杏仁茶、椰汁馬蹄沙等，亦絕對不能錯過！<br><br>導演、剪接：方知傑<br>拍攝：方知傑、梁依能<br><br>杏香園<br>地址：九龍九龍城衙前圍道74號地下<br>電話：2382 8288<br>營業時間：星期一至日 15:00-00:00<br>蘋果優惠：1/6晚所有糖水一律半價<br>優惠券詳情：  https://goo.gl/LggBUf <br><br>優惠條款及細則：<br>1. 只適用於2018年6月1日晚上8時至12時<br>2. 外賣自取及堂食均可享受此優惠<br>3. 優惠券不能兌換現金及只可使用一次<br>4. 蘋果優惠及杏香園將保留此優惠之最終決定權<br></p></body></html>