<html><header><meta charset="utf-8"><title>小S宣佈退出減肥網民嘲笑「一定又是喝醉了」</title></header><body><h1>小S宣佈退出減肥<br>網民嘲笑「一定又是喝醉了」</h1><p>台灣女星徐熙娣（小S）曾經一個月怒減12磅，昨日凌晨喺社交網忽然爆seed，誓言宣佈退出減肥行列：「到底要多瘦！我受不了了，每個女人都在炫耀自己的身材，我也是，但他X的到底要多瘦！人的一生只為了追求瘦跟美，我退出！」<br><br>身為徐熙媛（大S）胞妹嘅小S，為老公許雅鈞生咗三個女，唔想變肥師奶嘅小S，多年來一直為減肥而努力，不時喺社交網貼做運動相，又分享地獄餐單，只食蕃薯、幾條菜、幾塊肉、齋啡等，結果瘦身成功，可以着番好多年前嘅牛仔褲，當時小S仲喺社交網high爆炫耀：「牛仔褲啊~你再跩也跩不過下定決心的國際巨星！」<br><br>小S突然宣佈退出減肥之戰，有網民抵死留言：「一定又是喝醉了！」</p></body></html>