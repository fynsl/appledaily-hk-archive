<html><header><meta charset="utf-8"><title>睇樓唔好講早知 - 曾志豪</title></header><body><h1>睇樓唔好講早知 - 曾志豪</h1><p>朋友，你想睇樓嗎？告訴你一個禁忌，你可以一邊睇一邊嘩嘩聲話貴、可以一邊睇一邊媽媽聲話咁細，但有一個禁忌千萬不能犯，就是不要說「早知」。<br>我親身經歷。10年前樓市低水時靠家庭援助入市，第一次做業主，手騰腳震，總覺大嗱嗱二百萬是天文數字。老實，這個數字其實對大部份打工仔而言，仍然是一個天文數字，不靠銀行純粹自己儲，儲到天荒地老。<br>當年居然敢購入一個二百萬的單位，簡直是酒池肉林荒淫無度，非常心虛；當經紀問我，買唔買埋車位？三十萬，當條大數係供層樓好不好？<br>我嚇得耍手擰頭，一來當年未有私家車，二來覺得買車位是更奢侈的事，與我這個小市民無關，馬上拒絕。<br>然後，十年過去了。我那個三十萬而沒有買的車位，今天好像已經升到90萬100萬的價位。<br>早知啊！早知當時三十萬就買下了！早知！<br>這個早知魔咒會令你極度討厭自己當年為何要如此保守膽怯，早知就買啦！禁忌，千萬不要說！<br>經紀也慨嘆，現在的車位已經完全失控甚至可以叫是離譜。他說，一個車位可以高見一百萬二百萬，但許多車主的愛驅其實只值十萬八萬，好一點開一輛40萬的車已經很了不起，但你的車位居然貴過愛車！<br>我的二手車10來萬，我的車位市價已經去到90萬﹗我的車實在襯不起我的車位，我這個主人太無用了！<br>早知早知狠下心買車位……千萬不要這樣說。<br>更多人說早知當時便不要觀望，早些入市；早知當年不要太早賣樓，過後無車搭！早知當時不要把兩公婆聯名買樓，現在無quota買第二層了。早知早知早知不生仔不結婚早知不在香港成長早知不要儲錢買樓連青春都浪費最後一事無成。早知食少碗飯生矮啲住納米樓都覺得鬆動啲……</p></body></html>