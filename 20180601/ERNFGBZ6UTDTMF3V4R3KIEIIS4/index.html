<html><header><meta charset="utf-8"><title>【動畫】錢方CEO北上十年跑出嘆80後香港難上位！</title></header><body><h1>【動畫】錢方CEO北上十年跑出<br>嘆80後香港難上位！</h1><p>本港近年湧現一批新晉科技創業家，而「80後」李英豪早在10年前就毅然創業，為第一代科技創業家。李英豪做生意相當著重順勢而為及捉緊機會，信奉「商機永遠只會在改變時出現」。身為80後，他當時知道在香港「好難上位」，於是決定離開香港去北京尋找機會，並在2011年成功創立移動支付服務商「錢方好近」，「食正」手機支付的潮流興起，開拓出龐大商機。<br><br>內地手機支付數年間就成為主流付款方式，錢方好近亦已成為具份量的金融科技公司，為支付寶及微信支付「開彊拓土」的主要合作方之一，負責為商戶提供手機支付技術及系統的一站式解決方案，迄今處理逾2000億元人民幣的交易額。<br><br>回想起當年決定北上尋找機會，李英豪指出，是「天時、地利、人和」兼備的結果，因為在08年金融海嘯時，「香港冇嘢做，雖然我未被人炒但都冇咩分別，日日坐喺office唔知做咩嘢。」，加上現時的妻子一早上了北京，及北京在舉辦完奧運後商機處處，許多互聯網及科技公司在北京冒起。他指出，當年自己僅約26、27歲，「其實係nothing   to lose(冇咩嘢好輸)，26、27歲唔會人工好高、唔會位高權重」，於是決心創業。<br><br>李英豪表示，自己一路走到今天是「smart cut」，雖然當中付出的努力不比人少，但就較留在香港的同輩閱歷更多。「我呢代人係有啲麻煩係香港，70後、60後會話畀我哋知，佢哋果代會舒服好多。點解呢？因為佢哋果代香港係經歷爆炸性增長，有增長先會上位。上年個project 10蚊，今年20蚊，出年30蚊，自然會請到三倍人或畀多三倍人工你，但問題係呢件事到80後就突然停咗。」<br><br>他形容，香港經濟增長放緩，令音樂椅遊戲的的椅子停止增加，80後想上位變得相當困難。相反，當年北京IBM項目規模比香港大逾10倍，所以機會比香港多很多。李英豪稱:「如果你真係唔係想過今日打開眼，就係諗點炒股票，然後再諗點買樓的生活」，就不應讓眼前身處香港的環境去局限將來的可能性。<br><br>惟創業路上，李英豪亦指自己曾經歷無數次低潮，以錢方好近最近回到本港開拓市場為例，「頭六個月我哋先做咗100萬的交易額，」。當時他亦懷疑香港的手機支付市場「到底有冇得做，自己又不斷燒緊銀紙」。<br><br>不過幸運的是，近期本港手機支付市場的氣氛轉變，港人開始更願意以手機支付購物，目前1小時的交易額都已經高逾100萬元。李英豪認為，「大部分所謂成功，係好似熬粥咁熬出嚟」，惟不少公司失敗就是「熬唔到果個位」。<br><br>他表示，在手機支付的潮流下，錢方好近由過去銀聯卡時代提供服務予1、2千萬人，至近兩年服務近2億人；又令公司的業務可進攻至全球市場，甚至杜拜及非洲南非都有發展業務的機會。他指出，以前是無法想像業務可拓展至非洲當地，甚至認為是「天方夜譚」，去年自己才第一次去非洲。<br><br>記者：彭崇強</p></body></html>