<html><header><meta charset="utf-8"><title>【有容乃大】後追前領無局限　B欄玩法非單一！</title></header><body><h1>【有容乃大】<br>後追前領無局限　B欄玩法非單一！</h1><p>禮拜日（6月3日）田草賽事用B跑道角逐，睇番最近5月6日同一移欄賽事，五場1000及1200米賽事均由前置馬勝出，反而1400至2000米頭馬「精選直前」（何良馬房）、「金碧旺旺」（蘇保羅馬房）、「悅裕」（呂健威馬房）及「將才」（告東尼馬房）均從中後位置憑後勁反先對手勝出，故此中長途不妨優先留意後追馬。<br><br>今戰列陣馬中，第四場「快利」（高伯新馬房）上仗於5月6日田B欄賽事雖然沿途外叠望空競跑仍勝出，贏完等番同一移欄再跑，有力再下一城。<br><br>另外，第九場「飛星凱旋」（苗禮德馬房）三次角逐田B欄獲一勝一位，亦係全場唯一贏過此移欄之參戰馬，後上馬改配田泰安，結合跑道形勢可繼續上名。</p></body></html>