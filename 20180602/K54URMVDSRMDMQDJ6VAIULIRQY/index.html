<html><header><meta charset="utf-8"><title>吳浩康工作治情傷</title></header><body><h1>吳浩康工作治情傷</h1><p>吳浩康（右）前晚在尖沙嘴出席頒獎活動，身形清減不少，但否認因為分手影響心情。吳浩康說：「下月會開拍兩部電影，其中一部同蔡卓妍（阿Sa）有對手戲。原本諗住搵教練增肌，但係𠵱家要減，不過為咗做嘢調整，都係開心事。」問失戀後心情是否未平復？吳浩康說：「一定有，不過唔可以因為自己嘅事影響工作，要把握每個機會。」</p></body></html>