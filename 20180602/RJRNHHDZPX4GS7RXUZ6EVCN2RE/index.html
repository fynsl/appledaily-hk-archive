<html><header><meta charset="utf-8"><title>【唔怕老婆鬧】杜汶澤走佬去台灣「偷食」媾台妹</title></header><body><h1>【唔怕老婆鬧】<br>杜汶澤走佬去台灣「偷食」媾台妹</h1><p>【特約報道】<br><br>杜汶澤經常在社交平台「晒女」，引來網民熱烈迴響，原來他不只得個講字，早前他更走佬到台灣學台語媾台妹、一同品嚐美食，「要跟我回飯店嗎？」、「你介意我有老婆嗎？」，這些台語對阿澤來說完全沒有難度。當阿澤被問到「學呢啲嘢唔驚比老婆鬧咩？」阿澤即話「唔洗驚啦！老婆唔睇ViuTV嘅，佢只係睇TVB㗎咋！」原來阿澤是為了ViuTV的新節目《走佬去台灣》犧牲「色相」，去勻台灣夜店和大學親身示範媾台妹，更大談年輕時因為避賭債而走佬到台灣的經過、重遊舊地，誓要做個移台最佳導遊。<br><br>除了媾女，阿澤今次到台灣的主要目的其實是要親身體驗港人移民台灣的日常生活，例如租樓、考車牌、搵工、買餸、識朋友、返工放工、夜場消遣……務求將「港仔」移台的現實呈現出來。阿澤不但會跟當地地產中介睇樓，了解台灣現時的樓價水平，更會入住由當地年輕人創立的共生公寓──「玖樓」，直擊台灣新興型態社區生活，細聽台灣年青人大吐生活苦水。「小杜大廚」亦會嘗試到台灣街市買港式食材，為「玖樓」的房客煮一頓香港菜。</p></body></html>