<html><header><meta charset="utf-8"><title>【潮界開眼】咖啡X眼鏡？Puyi請咖啡師駐場</title></header><body><h1>【潮界開眼】咖啡X眼鏡？Puyi請咖啡師駐場</h1><p>咖啡和眼鏡兩樣好似完全冇關係嘅嘢，居然又有人諗得到將佢地放埋一齊，說的是溥儀眼鏡近日舉行了Puyi Brew Exhibition，打着「貫徹嚴選頂級咖啡豆的精神，用心挑選各品牌獨特主打眼鏡款式。」的旗號，把兩件事來個crossover。</p><p>除了店內放滿咖啡豆、咖啡杯、濾杯等裝飾，令你彷如置身咖啡店外，更真係有靚啡飲！原來今次展覽Puyi特別找來世界級咖啡大師陳冠豪(Dawn)及Amber Coffee Brewery合作，在你揀眼鏡的同時，更有靚咖啡飲！不過要留意，Dawn只會在中環中建大廈1號舖駐場到6月2日，之後就會有Amber Coffee Brewery咖啡師接力至6月9日，而6月10日至27日都仲有咖啡飲嘅，不過就係咖啡機出品囉。另外，為配合主題，今次Puyi亦特別設計了Puyi Brew禮品套裝，當中包括一隻高杯連杯蓋和木製小托盤，個人覺得杯子外型就一般，反而托盤幾靚，只要在展覽期間買滿$12,000就會送畀你。</p><p>記者、攝影：韓繼聰</p></body></html>