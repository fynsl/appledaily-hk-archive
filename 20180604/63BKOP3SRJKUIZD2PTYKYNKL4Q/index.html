<html><header><meta charset="utf-8"><title>求驗客手記：紐亞復出德國照輸 - 求驗客</title></header><body><h1>求驗客手記：紐亞復出德國照輸 - 求驗客</h1><p>衞冕冠軍告急！上周六德國友賽作客奧地利，有門將紐亞養傷近九個月後復出把關，可惜領先下俾奧地利反勝2:1，除咗係球隊32年嚟第一次輸畀奧地利，仲要各項賽事五場不勝，難怪主帥路維都話德國有好多嘢要改善。今場比賽因為大雨所以遲咗開波，開賽初段，奧斯爾就把握到奧地利門將解圍失誤乖巧射入，幫德國半場領先1:0。不過下半場就係主隊天下，後衞軒迪列加同中場舒賀夫各建一功反超。雖然路維之後換入達斯拿同馬里奧高美斯等嘅攻擊球員，可惜都平反唔到敗局。不過，老一輩球迷都知，德國隊最叻就係喺大賽前玩心理戰，所以真正實力係點，決賽周自有分曉。</p></body></html>