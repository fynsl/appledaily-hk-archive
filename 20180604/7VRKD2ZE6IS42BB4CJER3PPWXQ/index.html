<html><header><meta charset="utf-8"><title>【馮仁昭四圍超】西洋仔簡達華腦癌病逝</title></header><body><h1>【馮仁昭四圍超】<br>西洋仔簡達華腦癌病逝</h1><p>90年代被稱「西洋仔」嘅電影演員簡達華，上星期五喺東華醫院因腦癌病逝，終年61歲。簡達華過往作品有《至尊計狀元才》、《江湖情》等十多部，專演奸角。簡達華兒子噚日向本報證實爸爸死訊，佢話爸爸三個月前發現有腦癌，不過佢話爸爸走得好安詳︰「佢啲角色都唔易做，因為要做奸，老竇喺我心目中永遠都係hero。」<br>撰文：馮仁昭</p></body></html>