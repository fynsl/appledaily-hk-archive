<html><header><meta charset="utf-8"><title>【周秀娜逼爆菜街】李克勤世盃撐硬英格蘭　娜姐最愛邊位球星？</title></header><body><h1>【周秀娜逼爆菜街】<br>李克勤世盃撐硬英格蘭　娜姐最愛邊位球星？</h1><p>星期六旺角行人專用區非常熱鬧，原來係因為有着數呀。李克勤同周秀娜喺當日下午出席The Club一個活動，雖然天氣好熱，但都無損粉絲熱情，依然吸引近500人圍觀，克勤仲同觀眾玩遊戲兼大派禮物。主辦單位亦表示預備咗一百萬張世盃「一日通行證」，免費畀市民觀賞世界盃賽事。講到今屆世界盃，克勤就笑話：「屆屆都睇好英格蘭；屆屆都覺得大(機會)呀，未踢之前。」娜姐亦話：「世界盃會睇呀，覺得酒吧或者約埋一大班朋友睇係熱鬧啲，但而家就會覺得屋企舒服啲，可以攤喺梳化，點樣都得。」問到娜姐至愛嘅球員，佢馬上就答：「C朗！」除咗外型吸引，娜姐覺得佢「內外兼備，仲係一個好爸爸」。</p><p>想知香港人點睇今屆俄羅斯世界盃？最撐邊隊國家隊最捧盃？快啲去片啦！<br><br>俄羅斯世界盃將於6月14日揭幕，64場賽事Now TV先有得睇晒，當中只有19場有得喺免費台Viu TV睇到。另一個唔使真金白銀睇世盃嘅方法，就係呢張所謂「一日通行證」。新登記the Club，就可以喺手機免費睇兩場波，6月16號法國對澳洲，同6月24號德國對瑞典。現有會員都可以兌換獎賞或者購買Club SIM增值服務，得到兩張「一日通行證」，免費睇6月24日或之前其中一天嘅賽事。The Club會員可以用3,400 Club積分兌換全部64場賽事通行證（原價$980）。</p></body></html>