<html><header><meta charset="utf-8"><title>無綫綠葉癱瘓入院吳博君患漸凍人症地獄人間三個月</title></header><body><h1>無綫綠葉癱瘓入院<br>吳博君患漸凍人症<br>地獄人間三個月</h1><p>【《蘋果》專訪】<br>曾拍攝多部無綫劇的「綠葉」吳博君，數月前癱瘓入院，證實患上罕見的運動神經元病，俗稱「漸凍人症」。失去工作能力的他，太太辭職專心照顧，經濟陷困境，幸得劉德華、薛凱琪及訓練班同學等解危，現博君可再站起走路，經歷地獄人間三個月：「我由一個好絕望，變番充滿希望嘅人！」</p><p>於70年代加入無綫的「綠葉」吳博君，擅演鹹濕佬、店小二，甚至壞人角色。97年金融風暴被無綫裁走，當年他40歲，轉行做過麵包師傅、紙紮舖及寫字樓清潔。今年61歲的博君在荔景邨跟太太互相扶持，怎知今年3月16日，博君忽然四肢無力癱瘓入院，證實患上運動神經元病（MND）。由於醫生指沒藥根治，還以為要在床上過完下半生，幸現在病情奇蹟地出現轉機，他可以再站起來，博君再次展露笑顏，日前在家中接受《蘋果》專訪細訴由地獄折返人間的心路歷程。<br>博君說：「開頭有少少手震，以為柏金遜，後來手同腳越嚟越冇力，瞓喺張床起唔到身，成個好似癱咗咁，叫白車入醫院。」當證實患了MND後，醫生跟他說：「你第日會冇力，目前嚟講全世界冇藥醫。」博君嘆謂：「完全癱喺張床唔郁得，頭腦仲好清醒，咁先至痛苦！我成個人沉咗落去，跌咗落去絕望裏面，直情等死咁。我曾經諗過，不如死咗去好過，手腳肌肉係咁流失，瘦到好似皮包骨。」</p><p>曾想了結生命</p><p>博君被醫生叫他出院住安老院，博君說：「安老院住咗差唔多成個月，朝朝聽隔籬床嘅老人家嗌交，負能量好大。喺安老院期間，艾威太太介紹我食中藥，好奇怪，兩劑左右，發覺有啲轉機，可以落到地行，𠵱家叫做行到吓，今日都有返醫院做物理治療。」博君重展歡顏說：「𠵱家有少少力，勉強可以揸筷子食飯，大小便、沖涼都得，呢個病最大體會係無常，今日唔知聽日點。」博君寄語同路人：「早啲去醫，唔好咁易放棄，各方面都試吓，同時間競賽，同佢拼過，我𠵱家每日做健身，強化番自己身體。」<br><br>採訪：余燕儀<br>攝影：林德雄、沈健程</p></body></html>