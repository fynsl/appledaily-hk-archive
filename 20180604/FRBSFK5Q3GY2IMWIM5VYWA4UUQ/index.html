<html><header><meta charset="utf-8"><title>90後插畫師：由朝做到晚</title></header><body><h1>90後插畫師：由朝做到晚</h1><p>【本報訊】插畫師搵食艱難，畫情侶之間的插畫或許更難，但一對90後情侶於網絡世界公然「放閃」，開頁兩年時間換來18萬粉絲。<br>《大大與小妹》是畫二人拍拖點滴的窩心淘氣小品，小妹一年前開始全職打理專頁及創作，男友大大負責供應靈感，「想像中的全職好開心，每日好『他調』，喺張床度畫幾張畫；但現實係不停做，由朝到晚。」為了保持人氣，小妹盡可能做到每日一圖，現時每幅圖穩定地收到逾千個讚好。</p><p>收入較打工時高</p><p>曾經有人誤解他們「搵好多」，「睇你點定義，我的收入是較打工時高，因為有時會推出自家設計商品、接到廣告，如果我每星期都有一條廣告，跟住每月出一件產品，我就可以賺到好多錢喇！」不過他們沒有選擇這條路，反而死守instagram平台，目前為止僅賣過一則廣告，她解釋不想太商業化，大大補充「我哋出圖係冇收到錢㗎，一蚊都冇。」當插畫家是為闖出自己一片小天地。<br>畫情侶插畫源自小妹內斂的性格，「我以前收埋（感受）唔講，淨係畫畫畀佢睇！」。後來忽發其想創立一個屬於二人的專頁，慢慢積累人氣，亦令他們驚覺情侶之間生活細節如此引起共鳴。開頁第三個月已有編輯邀約出書，現時不定期推出周邊商品如手機殼、風車、頸枕、公仔等。<br>今年首次擺年宵，選擇長沙灣「細場」而非維園「大場」，排隊人龍仍然絡繹不絕，「旁邊擺檔的公公婆婆都話後生仔你哋好叻，帶旺咗個場！」 但粉絲為何會購買這些商品？「他們會幫公仔打扮，帶他們去旅行、影結婚照，因為個公仔同佢哋有共通點，粉絲將自己代入去。」<br>現時小妹全職投入插畫事業，並認為趁年輕應要全情投入，「如果唔係幾年後冇乜人睇，已經冇呢個機會，倒不如搏一鋪。」<br>記者︰陳家恩</p></body></html>