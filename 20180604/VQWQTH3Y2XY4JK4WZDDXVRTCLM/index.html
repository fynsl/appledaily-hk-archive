<html><header><meta charset="utf-8"><title>無綫耕耘見盡人間醜陋</title></header><body><h1>無綫耕耘見盡人間醜陋</h1><p>吳博君在無綫默默耕耘十九年，曾學洪拳、少林拳的他拍過《上海灘》、《獵鷹》、《刑事偵緝檔案II》等多部劇集，博君說：「嗰時又識打又識做戲嘅人唔多，拍《魔域桃源》有場戲我喺二樓跳落嚟，唔係人人肯做。」雖然博君賣命演出，可惜於97年金融風暴被無綫裁走，他說：「之後做過整麵包、紙紮舖、出版社……完全同電視台脫離任何關係，同圈中人都冇聯絡。」</p><p>回顧在電視圈的日子，博君百般滋味在心頭：「數十年見盡人間醜陋！有啲人為咗達到某啲嘢，乜嘢手段都做得出，好似踩住人上，我覺得好唔舒服。」問到會否想再拍劇？博君坦言：「麻麻哋，一嚟年紀唔細，二嚟拍電視劇好辛苦，我又覺得唔值得，又唔係冇飯食。」</p></body></html>