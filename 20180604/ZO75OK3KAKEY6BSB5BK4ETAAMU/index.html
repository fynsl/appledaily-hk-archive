<html><header><meta charset="utf-8"><title>吳博君病後手停口停含淚多謝劉華捐錢解困境</title></header><body><h1>吳博君病後手停口停<br>含淚多謝劉華捐錢解困境</h1><p>吳博君患病後跟太太都沒再工作，手停口停，問到經濟能力有否問題？博君坦言：「真係完全冇收入，我太太將情況講畀演藝人協會聽，後來麥包（麥長青）聯絡我哋，我當年訓練班同學、冇聯絡嘅都嚟探我，好似魯振順、湯鎮業、劉少君……真係走嚟醫院探我，二十三年冇見過。」</p><p>劉德華伸援手</p><p>博君眼紅紅、聲震震說：「我特別多謝薛凱琪，我唔識佢，佢私人捐咗少少錢畀我，人間真係有情。藝進會邊個捐助我幾多，有張清單，睇到劉德華都有捐，大家都好有心。」還有博君的前任老闆，對他亦有情有義：「患病前最後嗰份工，喺一間公司做清潔雜務，入咗安老院，老闆應承每個月津貼我5,000蚊費用，為期兩年，我都嚇咗一跳。」他哽咽說：「世間上竟然有咁好嘅人，真係好開心，我由一個好絕望，變番充滿希望嘅人。」<br>不認識博君都伸出援手的薛凱琪在電話說：「今年做咗演藝人協會委員，有日志偉將呢件事通知大家，我唔識佢本人，捐咗少少錢畀佢，想佢知道有好多人愛佢。」吳博君現除定期到醫院做物理治療，亦在艾威介紹下看中醫，艾威在電話表示：「𠵱家佢由好灰變得有希望。」<br>採訪：余燕儀<br>攝影：林德雄、沈健程</p></body></html>