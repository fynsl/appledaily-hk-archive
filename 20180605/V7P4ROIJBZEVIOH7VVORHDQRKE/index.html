<html><header><meta charset="utf-8"><title>【梁游判刑】議員生涯僅12日邊句金句你最記得？</title></header><body><h1>【梁游判刑】議員生涯僅12日<br>邊句金句你最記得？</h1><p>在政權打壓、中共釋法下，短短3年間，梁頌恆游蕙禎兩位「傘兵」由政壇新星，變成立法會議員，最終淪為階下囚。上月滿27歲的游蕙禎被暱稱「游BB」，父母是退休公務員，中學就讀油尖旺名校伊利沙伯中學，之後入讀嶺南大學中文系，暑假時曾被派到左報實習，導致她從政初期，有輿論指她為「鬼」。從政前游任職文員，曾以筆名在網上發表同人誌，與不少年輕人一樣，經歷2014年雨傘運動，受到啟蒙，她9.28在金鐘硬食催淚彈後，人生從此改變。<br><br>游佔領期間下班會到金鐘，之後轉到旺角佔領區。傘運後游成為本土派政黨青年新政一員，以政治素人首次參選2015年九龍城區區議會黃埔東選區，力挑建制派梁美芬，最後僅以304票之差落敗，聲名大噪。2016年，她參加立法會選舉出戰九龍西選區，得票20,646票，以424票之差險勝黃毓民，奪得西九最後一席，成為最年輕立法會女議員，但最終因宣誓時加入「向香港民族效忠」、「捍衞香港價值」，以及疑似粗口的「re-fxcking」等字眼，在人大釋法後被DQ而失去議席。<br><br>游曾稱上位後不時被人跟蹤，她有不少出位言論，最多人談論的是「扑嘢論」，她當選立法會議員後不久，在一個大學論壇上控訴香港房屋資源嚴重不足，「就算我哋要扑嘢，都搵唔到房去扑」，這「金句」成為雅虎2016年香港10大熱搜神級理論第一位。<br><br>至於今年8月滿32歲的梁頌恆，曾任城市大學學生會會長，曾被翻舊帳，遭指控擔任會長時與當時的中聯辦青年工作部處長張學理頗熟，又參加過北京交流團，亦被懷疑是「鬼」、民建聯B隊。梁曾在受訪時解釋，當年與張學理見過3次，返內地交流也不代表認同對方立場。<br><br>梁以往參加過反高鐵、反國教等活動，大學畢業後從事電子商貿工作，參與傘運後因為「不甘心」，與友人成立「青年新政」冀帶來新改變。2015年區議會，青政派多人出選，梁於中西區觀龍選區挑戰民建聯楊開永失敗，最後青政只有醫生鄺葆賢當選九龍城區議員。青政此後開始廣為人熟悉，梁在2016年立法會選舉，代替入閘時已被DQ的本民前梁天琦出選，成功以37,997票當選新東立法會議員。<br><br>不過，在立會宣誓時，梁與游分別展示「Hong Kong is not China」披肩，他以英文朗讀誓詞「China」時又讀成「支那」發音，其後他辯解「係家鄉鴨脷洲嘅英文(口音)」，之後被DQ，繼而發生衝擊立會事件，然後宣誓案兩人終極上訴失敗。兩人已被立法會正式入稟追討合共186萬元薪津，隨時因此破產，梁今年1月受訪時談及從政之路，明言「冇當日嗰個意志……珍惜生命，遠離政治」。<br><br>梁頌恆「金句」<br>2015年11月 「用我哋能力嘗試去守護呢個地方，呢點係過去現在未來都唔會改變，如果改變嘅話，亦都懇請，香港人用你哋嘅選票或者你哋嘅方法，令到梁頌恆或者青政唔再喺呢個地方出現，如果我哋做呢件事，唔再值得接受大家嘅祝福。」<br><br>2016年10月 「我家鄉鴨脷洲嘅英文係咁，有啲議員廣東話都歪歪哋，唔通我哋又歧視佢咩。」<br><br>2016年11月 「如果做鬼做到我哋咁窮，不如唔好投共啦，好慘！」<br><br>2018年1月 「冇當日嗰個意志……珍惜生命，遠離政治。」<br><br>游蕙禎「金句」<br>2015年7月「女性出嚟從政，好多人第一時間會睇佢嘅外貌、身材，其實好正常。」<br><br>2016年10月 「我哋負擔唔起一層樓嘅租價，我哋連嘢都……即係就算我哋要扑嘢（做愛），都搵唔到房去扑，呢個係好現實嘅問題。」<br><br>2018年1月 「你告我嘅話告我一個，唔好告其他無辜嘅人。」<br><br>2018年1月 「(坐監要剪髮)唔驚，剪咪剪囉，我會覺得有時剪短都幾好呀！」</p></body></html>