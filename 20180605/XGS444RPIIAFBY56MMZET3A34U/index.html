<html><header><meta charset="utf-8"><title>【馮仁昭四圍超】陳定幫送川菜吧畀孕妻</title></header><body><h1>【馮仁昭四圍超】陳定幫送川菜吧畀孕妻</h1><p>玄學家陳定幫（Clement）同太太楊錳霏有份投資嘅川菜餐廳酒吧噚日喺尖沙嘴開幕，Clement花咗6位數字夾份，佢話係用嚟當禮物送畀鍾意食辣嘅太太，老婆懷孕6個月，但依然冇戒口。Clement仲透露太太今胎都係女，仲已經為囡囡擇日剖腹，名就等囡囡出咗世先改。另外，陳蕊蕊話好想進軍飲食業，想開餐廳或Cafe。<br>撰文：馮仁昭</p></body></html>