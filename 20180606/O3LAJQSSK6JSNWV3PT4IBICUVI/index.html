<html><header><meta charset="utf-8"><title>阿佘環保餐具跟身</title></header><body><h1>阿佘環保餐具跟身</h1><p>佘詩曼昨日以環保大使身份，到青衣城出席環保活動，她表示已從生活開始加強環保意識，例如自備餐具：「尤其喺內地拍戲，好多時會全套連埋食物都預備好，除咗環保亦比較衞生。」日前一班朋友跟阿佘慶祝43歲生日，她表示收到不少禮物：「都係啲好實際嘅嘢，班姊妹送咗方便帶出街嘅化妝袋，仲有無線充電器同相機。」</p><p>憶林燕妮提攜</p><p>此外，對於林燕妮因肺癌離世，阿佘稱從新聞上看到，她憶述曾跟對方做訪問：「我嗰日好罕有咁唔知醒遲到，去到我邊化妝邊訪問，佢好細心幫我叫嘢食，之後仲車我返工，喺我記憶入面佢係好值得尊重嘅前輩，好提攜後輩，不過嗰次之後就冇聯絡。」<br>採訪：曹家誠<br>攝影：葉君海</p></body></html>