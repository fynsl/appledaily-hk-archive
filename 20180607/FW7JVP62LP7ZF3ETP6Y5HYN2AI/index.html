<html><header><meta charset="utf-8"><title>中環在線：領展CEO自嘲老餅 - 李華華</title></header><body><h1>中環在線：領展CEO自嘲老餅 - 李華華</h1><p>領展（823）「搾乾搾淨」嘅形象太深入民心，而且次次業績會管理層都不苟言笑，點估到行政總裁（CEO）王國龍都識得講吓笑兼自嘲「老餅」。<br><br>話說噚日業績會，有記者問到領展旺角新場T.O.P商戶組合如何，本來都以為王國龍一如既往答啲例牌嘢，點知佢講咗句「年輕場」之後開始暴走。<br><br>佢話「同事笑我太老唔應該去，哈，不過心境都年輕嘅，星期五仲有活動喎」，跟手仲拎埋啲資料出嚟hard sell，叫大家快啲下載T.O.P嘅電話程式，兼follow facebook同Instagram。<br><br>平時計少啲數，大家一齊笑吓咪好囉。<br><br>李華華</p></body></html>