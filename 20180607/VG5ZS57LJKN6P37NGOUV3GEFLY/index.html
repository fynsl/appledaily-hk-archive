<html><header><meta charset="utf-8"><title>12歲李嫣為「嫣然」設計鏈墜籌款王菲冧爆示範</title></header><body><h1>12歲李嫣為「嫣然」設計鏈墜籌款<br>王菲冧爆示範</h1><p>王菲同前夫李亞鵬所生嘅女兒李嫣，2006年出世時患有先天性唇顎裂（俗稱兔唇），李嫣僅兩個多月大就被父母帶去美國接受矯正手術，其後王菲同李亞鵬就成立「嫣然天使基金」，幫助國內同樣患上兔唇嘅貧窮兒童接受免費手術。<br><br>輾轉間李嫣已經12歲，日前嫣然天使基金官方微博就貼咗王菲嘅近照，見阿菲戴住太陽眼鏡，側側頭咁影咗一張好Cool嘅相，但原來亮點係佢頸上嘅熊貓鏈墜，原來呢個鏈墜就係阿菲嘅寶貝女李嫣設計㗎，官方微博除咗貼有王菲戴住李嫣嘅設計外，仲有好多藝人都有幫手宣傳，包括莫文蔚、姚晨、張靜初、張鈞甯等。據知王菲所佩戴嘅項鏈，就係根據李嫣嘅畫作一比一設計製作而成，兩母女一齊佩戴，真係好有愛呀。</p></body></html>