<html><header><meta charset="utf-8"><title>689，衰得閒！ - 陳也</title></header><body><h1>689，衰得閒！ - 陳也</h1><p>689天天吼實蘋果日報，原來他是忠實讀者啊，除了逐隻字讀晒社論，漫畫也睇得專注，這個讀者不太懶哩。所以，當發現龍蝦成為漫畫人物，呼籲讀者爆料爆片時，689諗多咗，又試舊病復發，觸動「過去四年」的頑疾，外行都睇得出，他這種急症，叫做蘋果敏感被迫害妄想綜合症。有病，應該睇獸醫嘛，好心佢。<br>689愛上年輕人已經放棄無feel的fb，猛在fb推文，明顯係老翻特朗普，人fb佢又fb，內容呢，兩邊都係廢夾喪的癲佬發言，認真對待特喪普的，全世界只有一個金仔主席。然而，689始終係下台之人，無得跟特朗普比拼，發癲發炮，都係屬於虛炮。打嘴炮打得太濫，反而不幸露底。689，真係游手好閒，即是大灣區壇大茶飯，十劃冇預你一撇，今日冇，將來都冇。一帶一路呢，黨更加無天降大任於你成立那間空殼公司，只能繼續空下去喔，直至一黨結束專政啊！命裏無時莫強求，689還是着住華服，飲多支青島，行埋馬髮膠，結拜做兄弟啦。兩位先後在機場向安檢挑機因而出糗，被爆料見報。噢，都係本報報道喎，唉喲，該煨。有冇老細俾份兼職689做吓？打算參加九西補選KO高永文嗎？</p></body></html>