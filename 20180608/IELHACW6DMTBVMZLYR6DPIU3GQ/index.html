<html><header><meta charset="utf-8"><title>趣趣地：神軒、迪亞只能活一個</title></header><body><h1>趣趣地：神軒、迪亞只能活一個</h1><p>香港人最關心嘅三獅軍團正積極備戰世盃，主帥修夫基透露，世盃將會採用單防中陣式，仲話陣中兩名主力中場佐敦軒達臣同艾歷迪亞要爭正選！據統計，修夫基執掌嘅16場比賽中，迪亞同神軒分別有12次同九次正選，本來外界會以為兩人一齊拍檔上陣時，修夫基卻揚言只會用單防中，保證較多前場球員好似迪利阿里、連格等人上陣爭取入波：「呢個係一個重要嘅決定，軒達臣同迪亞都係球隊重要成員，但佢哋唔會每一場都一齊上陣囉。」</p><p>而英軍左閘丹尼路斯，竟自爆自己患上抑鬱症：「過去一年我喺熱刺因傷未能上陣，我更加要去睇心理醫生，但我冇話畀屋企人知。」不過丹尼路斯就話，入選英軍踢世盃對佢有好大鼓舞，仲話國家隊係佢嘅救星；不過佢就對世盃球場內外嘅種族歧視問題好擔心，仲叫屋企人唔好去俄羅斯睇佢踢波，似乎佢諗嘢都仲係好負面喎。<br></p></body></html>