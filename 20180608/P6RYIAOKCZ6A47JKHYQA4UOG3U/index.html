<html><header><meta charset="utf-8"><title>萬柒？兩個字母！ - 陳也</title></header><body><h1>萬柒？兩個字母！ - 陳也</h1><p>香港01記者在六四維園「捉正」疑似女警者，打住「統計出席人數」問中學生讀哪家學校。頂，馬時亨講咗啦，問咁多資料做乜！建議明年六四三十周年時，所有學生向這些唔知係人定鬼的所謂調查員，大聲回應：我讀嗰間係大學，你實識，就係，F U！OK？<br>藝術家黃國才「八九六十四」的作品，唔俾展出。八九終三十，由今天開始籌備明年的展覽，睇死康文署，八九不離十，通通DQ相關展品。有打壓，後生仔覺得有抗爭feel，終於覺得有必要聯繫六四。這樣，最勁的作品，很可能唔使衝，唔使篤魚蛋，而係明年去選區議會。參選本身係藝展活動，個人係藝術作品，被DQ，係展品的後續部份，被紀錄下來，無漂白無美化，成就最真實的抗命紀錄片。喔，當然，唔會有戲院放喔，擺上網，雅虎九成「找不到結果」。問林鄭，嗚，佢話證明香港有言論自由喎。明年六四三十，問吓問米婆，勝過問柒。<br>八九終三十，用一年時間俾警方動吓腦，估計當日維園燭光有多少人？今年警方指人數只有萬柒。當年做保安局的葉瘤狠推23條之前，曾篤數指內地會有167萬人湧港爭居港權。喔，又係柒。那邊廂欠柒的689，閒到發慌，睇他的fb，最多人俾佢兩個字母的留言！</p></body></html>