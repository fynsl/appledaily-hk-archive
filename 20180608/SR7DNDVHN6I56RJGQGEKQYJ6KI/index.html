<html><header><meta charset="utf-8"><title>【馮仁昭四圍超】張建聲入戲咬爛牙套</title></header><body><h1>【馮仁昭四圍超】張建聲入戲咬爛牙套</h1><p>由劉德華監製嘅原創迷你劇《東方華爾街》，下星期大結局，劇中演奸角嘅張建聲，增肥兼戴鋼牙演出。<br>張建聲對上一次強暴蔡潔之後，今集更狠下毒手，張建聲話：「今次造型要戴鑽石牙套，經過兩次修改至可以正常講對白，拍嘅時候要長期戴住嚟適應，先至唔會成日流口水，令感覺自然啲，如果觀眾睇到尾，個牙套已經爛得七七八八。」<br>撰文：馮仁昭</p></body></html>