<html><header><meta charset="utf-8"><title>趣趣地：主席受賄加納解散足總</title></header><body><h1>趣趣地：主席受賄加納解散足總</h1><p>英國《BBC》報道，因為加納足總主席Kwesi Nyantakyi（圖）被拍攝到收受賄賂嘅片段，加納政府宣佈解散足總。加納臥底記者Anas Aremayaw Anas化身一名有意投資加納足球嘅中東富商，喺長達兩年嘅偵查報道過程中，偷影到Kwesi Nyantakyi收受65,000美元賄款、以及多名加納球證比賽前受賄嘅片段。Kwesi Nyantakyi除咗係加納足總主席外，同時係非洲足協副主席同國際足協委員會會員。據報佢同由臥底記者化身而成嘅「中東富商」曾就投資加納足總達成協議，如果事成，Kwesi Nyantakyi可以透過挪用公款手段，將450萬美元匯至由自己持有嘅公司。</p></body></html>