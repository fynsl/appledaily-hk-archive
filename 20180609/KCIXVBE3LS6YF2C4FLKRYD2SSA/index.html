<html><header><meta charset="utf-8"><title>【狗主小心】貴婦狗入院醫腸胃病　出院胸口驚見大血洞</title></header><body><h1>【狗主小心】<br>貴婦狗入院醫腸胃病　出院胸口驚見大血洞</h1><p>【本報訊】 「我（送隻狗）係入嚟醫腸胃，隻狗原先係冇問題嘅，點解你哋（動物診所）可以導致佢心口冇咗咁大塊肉呢？」美容顧問徐小姐飼養的三歲茶杯貴婦狗Rabbie，上星期三因嚴重腸胃炎而不肯進食，「又暈又嘔又痾血」，她經朋友介紹，凌晨到大圍一間24小時動物醫院求診，結果換來一場「噩夢」。<br><br>她憶述，當晚抵達仁心動物診所醫療中心後，護士告知主診醫生陳麒吉外出應診，「佢（護士）話醫生會遙控處理，其實平時所有藥都係姑娘落㗎喇，醫生睇到你隻狗仔情況會落藥，會安排護士去做」。當時Rabbie情況惡劣，缺糖亦缺水，她便將Rabbie交給護士處理，當晚Rabbie病情有好轉。<br><br>惟四日後，護士以手機傳來Rabbie照片，相中可見牠胸口有一個橙紅色傷口，護士指不清楚Rabbie為何受傷，更反問徐小姐探病時有否對Rabbie做過甚麼，徐稱當然不關自己事，翌日更即刻接Rabbie出院，當時護士急著要她付款又送她上車離開。<br><br>她回家後，才發現傷口很嚴重，「有成個五蚊銀咁大」，之後與護士對質，但對方推卸責任，反指：「可能你（Rabbie）免疫力唔好啦，亦可能你（Rabbie）嘔吐時，有胃酸灼到傷口而導致受傷。」又指可能是風筒或熱氈造成傷勢。徐小姐要求對方提供院內閉路電視片段，但護士指Rabbie 位置「咁啱冇CCTV影到」。<br><br>徐小姐認為對方解釋荒謬，要求退回近九千元醫藥費，但遭院方拒絕。護士指藥費均是幫Rabbie治理腸胃病，亦已治好了牠，但可以再協助治理Rabbie胸口傷勢。徐小姐斷然拒絕，最終自行到愛協求診。她認為，今次是醫療事故，「見到係有個針窿，唔知係咪佢抽血嗰時形成。」對於護士估計傷勢是Rabbie的嘔吐物罨住導致，「我覺得好荒謬！」<br><br>原本活潑開朗的Rabbie，事後性情大變，經常悶悶不樂，「不停手震腳震」，徐小姐亦擔心牠胸口將來會留疤痕。她極度不滿醫院處理手法，會考慮向獸醫管理局投訴，亦覺得很內疚，形容整件事感受是「害咗隻狗囉，我自己害咗隻狗囉……」<br><br>記者到涉事診所查詢，負責Rabbie個案的護士Jojo表示，主診醫生現時不在香港，「傷口由頭到尾，我冇否認我地造成……當晚我有同佢講過我地呢度冇夜診醫生。」她解釋，主診醫生當晚有遙距看過Rabbie的驗血報告，也透過護士知道Rabbie病況，並遙距開藥。<br><br>Jojo指診所開業十多年，只有陳醫生一名醫生，陳亦住在附近。今次因好朋友介紹，才首次由醫生遙控診症，事後院方已檢討是否有不足之處，更講到聲淚俱下稱：「我好擔心隻狗，我係想隻狗好囉……我一個人好心（幫朋友），搞著成間診所，我好內疚……自討苦吃，攞苦嚟辛。」<br><br>獸醫黎昌生質疑，涉事診所不應在醫生不在場情況下，接收個案及開藥治理，「（醫生）無理由唔在場，咁樣係做任何程序都唔得」。這與事主當時是否同意並無關係。經查看Rabbie傷口相片後，黎認為似是燒傷造成，「無可能因為嘔吐物罨住引致」。<br><br>他補充，如Rabbie受電熱氈灼傷，護士有可能在頭幾天未能察覺，「開頭只會紅紅地，之後死皮死肉脫落，先見到傷口」。至於為何其他部位沒有灼傷，他估計受傷範圍曾經濕了，所以更易受熱，他認為事件屬意外，「唔會係專登造成，係疏忽造成嘅意外」。<br><br>採訪：李啟發 龔蕙芝</p></body></html>