<html><header><meta charset="utf-8"><title>摸魚手札：從藍籌動作估大市方向 - 渾水</title></header><body><h1>摸魚手札：從藍籌動作估大市方向 - 渾水</h1><p>我向來都不是一個會預測大市的人。大市變數太多，很難估計邊種變數對大市有重大影響，所以估計通常都不可靠。二來是實際需要，中細價股份跟大市相關係數並不明顯，細心研究個別公司因素，比研究大市更有效。<br>與其好像經濟學家，一次過研究太多變數去估計大市，倒不如從一些藍籌公司動作去透視他們對大市嘅睇法。最近港交所和新地的頻繁動作，間接透視他們對香港整體經濟或股市都偏向樂觀。</p><p>港府長線睇好港交所</p><p>香港特區政府於6月4日通知港交所（388），其在港交所的持股量已增至6%。持股量增加，是因為截至去年底的末期息，選取了以股代息計劃而引致。簡單來講，可以解讀成政府長線睇好港交所股價。港交所近年都是推動恒生指數上升的三頭馬車之一，這個動作很有意義。<br>站在企業管治立場去講，政府增持股權並不會增加他在港交所的影響力。港交所現行的董事局組成方法，一半由政府指派，另外一半則是投票選出來，但港交所是一股一票，本多終勝，而且地位具戰略性，所以都是親政府的權貴掌握了港交所董事大部份決策權。本身政府已經完全控制了港交所，既然增加持股不會增加權力，那麼只剩下賺錢這個理由。<br>政府最近安排查太入局，而且政府大力推動生物科技上市、同股不同權上市，整個劇本寫得非常之好。同樣嘅企業管治架構，港鐵都沿用，不過馬時亨的處理看來不那麼高明，一地兩檢現在被媒體發現政府內部一早知情，這個公關災難雖然最尾一定會被政治力量強行拆解，但看來也要時間消化。<br>另一間身體力行睇好香港經濟的公司是新地，除了天價買地，而且亦都有意將股份拆細。買地，是看好樓市發展的指標，真係難為一班等買樓上車嘅人。垃圾股票將股價拆細，通常是為了炒高出貨，但藍籌股票將股票拆細，一定唔係出貨咁簡單，騰訊之前拆細就是一個好例子。<br>從這兩間藍籌公司嘅動作，都可以睇得出政府同私營企業都睇好香港經濟未來嘅走勢與發展。當然大戶係可以睇錯，不過我哋散戶向來冇資訊優勢，只能夠從大戶啲動作去參透一二。<br><br>渾水<br>專業投資者、上市公司執行董事、90後<br> http://fb.com/muddydirtywater </p></body></html>