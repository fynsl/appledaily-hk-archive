<html><header><meta charset="utf-8"><title>【Only U】為夢想放棄穩定收入OU阿Wing誓做台上舞者</title></header><body><h1>【Only U】為夢想放棄穩定收入<br>OU阿Wing誓做台上舞者</h1><p>就讀公開大學市場學三年級的劉穎樺（Wing），從小學習中國舞，後來接觸Urbandance、Contemporaryjazz、近年流行的kpopdance，更參加專業舞蹈員課程，正式開始她的跳舞事業，一切源於偶爾看到大學聯校跳舞表演，「見到台上dancer唔係跳緊舞，而係用佢地身體黎講故事，好感動到我，令我好想成為舞台上嘅dancer」<br><br>為了成為舞者，Wing兩年前面試專業舞蹈員課程，試鏡後沒有收到通知，已知並沒成功，但她笑指自己不甘心，直接約見創辦人，見面時第一句就被問「你憑咩入黎？」，笑言當時不知何來勇氣，竟回答「我覺得自己不僅於此，我真係好鐘意跳舞，我真係好想成為舞蹈員，我相信係我自己鍾意嘅範疇入邊我可以成為一個出色嘅人，你俾我入嚟啦！」堅定的信心，打動了老師願意給予她一個月試用期。Wing更謙虛指自己並非天份高，「所以第一次做唔到，唔緊要，做到第一百次嘅時候就會做到」，最後順利通過試用期，更獲頒最傑出學員。<br><br>現時跳舞已經成為她日常不可缺少的部分，甚至可以說是生命中願意付出最多的事，「搭車等lift，甚至是食嘢的時候，腦海都會不斷Loop舞步，總之我嘅生活就係跳舞。」一講到跳舞，Wing的眼神立即流露笑容，她指跳舞是一種喜樂，「我亦好希望將呢種喜樂帶俾呢個世界。」閒時除了上課、兼職、練習，她亦有開班教舞。<br><br>不過Wing直言收入並不穩定，無論平日上舞蹈班或是去外國進修都需要錢，去年更因要前往美國洛杉磯進修，而需要同時間兼職多份工作以支付課程費用，「Office工作、Sales、嘉年華工作人員、Waitress、活動推廣員、企街派傳單等，基本上唔同嘅parttime工作我都做過。」過長的工作令她失聲、腳板底長水泡，甚至累得連手都舉不起，「係好辛苦但每次我都會同自己講為咗跳舞，係值得嘅！」<br><br>眼見同屆同學在金融行業慢慢起步，有清晰的事業路向，反觀自己需要跳十幾場演唱會才相等別人的月薪，她亦坦言曾感到傍徨。但既然決定要將跳舞當為職業，她決定以行動證明決心，練習班通宵達旦甚至腳底長滿水泡亦無怨言，家人看在眼內，亦由擔憂變為支持，「好多時練舞練到半夜先至返屋企，永遠阿媽就煲定一碗靚湯、留晒成枱嘅飯餸俾我，有時連我自己都不太看得清前面嘅路係點嘅時候，係佢哋比我信心。」<br><br>問到五年後有甚麼目標，Wing希望自己成為一個有影響力的舞者，她笑指自己最大的優勢是不服輸的性格，就算在香港做藝術行業，難以有明確前路，她也願意盡最大努力追夢，又勉勵為夢想努力的人，可以在自己真正想要的事上找到滿足感，「其實追夢呢一條路上面，無人知你背後付出幾多汗水同辛酸，甚至被你係一個無所事事，無穩定收入嘅人。」遇到難關時要相信自己，我選擇堅持。「有時，我都會被自己嘅堅持感動到，大概係，要感動其他人，先要感動自己掛。希望我嘅故事，都可以為你帶來少少嘅感動。」<br><br>訪問　Sapna<br>攝錄　馮峰　NEO<br>場地提供　Studiodanz</p></body></html>