<html><header><meta charset="utf-8"><title>花絮：K湯土豪金靴逾千人仔</title></header><body><h1>花絮：K湯土豪金靴逾千人仔</h1><p>食住勇士奪冠聲勢，內地運動品牌安踏為K湯遜（Klay Thompson）推出限量版波鞋，一套包含一對白色以及金色波鞋，定價為1,133元人民幣，全國限售300套。</p><p>花絮：楊格剝衫寸JR</p><p>幫勇士蟬聯NBA總冠軍嘅尼克楊格（Nick Young），上周六隨大隊由克里夫蘭飛返奧克蘭，佢落機嗰陣赤裸上身展現豪邁一面，明寸16年幫騎士贏總冠軍同樣唔着衫慶祝嘅JR史密夫（JR Smith、小圖）。</p><p>花絮：KD女友曝光</p><p>喺總決賽Game 4貢獻「大三元」嘅杜蘭特，俾傳媒影到喺球員通道錫一名神秘女子，但全程尷尷尬尬。後經傳媒查證，個女仔係KD女友安達臣（Cassandra Anderson、圓圖）。</p></body></html>