<html><header><meta charset="utf-8"><title>何韻詩爆粗轟政治逼害</title></header><body><h1>何韻詩爆粗轟政治逼害</h1><p>本土民主前線前發言人梁天琦被裁定暴動罪成，昨被判入獄6年，盧建民判囚7年、黃家駒判囚3年半，由於這次是本港開埠以來暴動罪最重判刑，幾位曾上街的藝人分別發聲，何韻詩在facebook爆粗寫道：「已經唔止政治逼害，簡直係要將年輕人置諸死地，永不超生。面對只有國家任務沒有良知嘅政府，仲可以講乜？」<br>杜汶澤則在facebook以黑底白字留言：「好好保重。」樂隊RubberBand成員泥鯭就貼上新聞連結，再指：「沒有最黑暗，只有更黑暗。」而王宗堯則以短訊回覆《蘋果》：「好重！但係今時今日嘅香港……有乜嘢你仲會覺得係意外……只會覺得好陌生，好冇法治準則嘅感覺！」<br>採訪：陳杰</p></body></html>