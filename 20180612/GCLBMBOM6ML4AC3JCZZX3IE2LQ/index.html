<html><header><meta charset="utf-8"><title>【馮仁昭四圍超】黃百鳴爆麥嘉冇記性</title></header><body><h1>【馮仁昭四圍超】黃百鳴爆麥嘉冇記性</h1><p>黃百鳴、麥嘉同國家一級演員蘇春梅主演嘅戲曲音樂劇《一代天驕》，將於下個月19至22日喺香港演藝學院演出5場，眾演員聯同保良局主席蔡李惠莉等噚日一齊去到銅鑼灣保良局出席記者會。黃百鳴話麥嘉不嬲冇記性：「當年拍戲因為有配音，麥嘉有豐富表情搭夠，畀佢過到骨，但係𠵱家要連做兩小時，要好好記熟對白。」<br>撰文：馮仁昭</p></body></html>