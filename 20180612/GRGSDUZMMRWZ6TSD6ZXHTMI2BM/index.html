<html><header><meta charset="utf-8"><title>留給天琦的說話：不信政治　仍得相信人</title></header><body><h1>留給天琦的說話：<br>不信政治　仍得相信人</h1><p>【旺角騷亂案　話題人物】<br>【本報訊】她22歲，他27歲，都是港大文學院畢業生。<br>鏡頭前，她說：「被人拍嘅感覺係點？唔……好唔鍾意。我影相比較生硬。」又說：「因為我剪慣訪問，我知你哋點剪，我知邊句嘢會係bite，我會諗埋呢啲，所以緊張。」<br>鏡頭前，他說：「死啦我𠵱家個頭係咪好戇X？不如gel個頭先啦？」時維2016年12月，即旺角騷亂之後十個月。<br>她是紀錄片《地厚天高》導演林子穎。他是《地厚天高》主角梁天琦。今次受訪的不是梁天琦，而是不喜歡做訪問的林子穎。訪問於上月22日進行，即法庭裁定梁暴動罪成之後四日。<br>林子穎有些話想跟天琦說，但不想霸佔探訪名額，於是想透過這個訪問「留言」：「我唔知道《蘋果》佢喺裏面睇唔睇到啦，我只係諗，如果《地厚天高》或者之後嘅project，有某啲成就，咁佢喺入面打開份報紙，見到我哋喺出面都努力緊，咁都好吖。」「我想佢保持一啲希望。佢可以對社會失去晒所有信心，佢可以對政治失去所有理想，但我希望佢仲相信人。我希望佢相信身邊嘅人，依然係關心佢，依然有人性單純嘅美好。」<br>採訪︰何永寧　撰文︰吳佩思</p></body></html>