<html><header><meta charset="utf-8"><title>【食雞幫手】$198三用手掣　玩勻Android、PC、Switch</title></header><body><h1>【食雞幫手】$198三用手掣　玩勻Android、PC、Switch</h1><p>隨着手機版食雞《PUBG Mobile》大熱，各類打機手機配件、食雞神器湧現，不過身為機迷，又點會只打食雞，這次介紹的BlazePro Illuminate Controller Pro就雜食兼抵玩，$198的售價，外形似足Xbox手掣，玩齊Android、PC、Switch三個平台。有線設計係落後咗啲，但勝在PC、Switch都可即插即用夠方便。</p><p>用在Switch上，或者需要在setting中的「Controllers and Sensors」中，開啟「Pro Controller Wired Communication」，之後就可直接使用。電腦平台更是支援Steam，一插入USB系統已確認為Xbox手掣，十分方便。</p><p>不過連接手機會比較複雜，首先有線連線要用轉插接駁；再來要令手機辨認到手掣也要用一個「八爪魚」app去啟動遊戲。透過「八爪魚」可以自由配對按鍵，玩一些熱門遊戲例如《PUBG Mobile》已經自訂了一套按鍵操作，也可算是即裝即玩，但如果玩其他遊戲就要逐個逐個掣做mapping調校。如果主力打手機遊戲的話，這個三用手掣使用上有點複雜，但如果本身是Switch用家或者多玩電腦遊戲，高性價比的低廉售價也算吸引。</p><p>記者：司徒港燊<br>攝影：伍永健<br>全新旅遊專頁，即like籽想旅行： https://fb.com/travel.appleseed <br></p></body></html>