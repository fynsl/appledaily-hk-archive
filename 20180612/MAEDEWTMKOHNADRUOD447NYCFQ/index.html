<html><header><meta charset="utf-8"><title>增玩法似打online game　微信支付寶收數避追查外圍波集團瓜分世盃7.5億肥肉</title></header><body><h1>增玩法似打online game　微信支付寶收數避追查<br>外圍波集團瓜分世盃7.5億肥肉</h1><p>【撈家搵食】<br>【本報訊】四年一度的世界盃本周四揭幕，跨境外圍賭波集團覷準「商機」，準備利用網絡平台大展拳腳。有本地莊家表示，今屆外圍波主攻賭波網，不但增加新玩法及落注方式，猶如「打online game咁方便」，亦要求賭仔透過支付寶、微信支付等手機轉賬方式付款，增加警方查案難度。馬會估計外圍集團可從世界盃本地投注中獲利高達7.5億元，馬會繼續與政府相關部門及執法機構合作，打擊非法外圍活動。<br>記者：郭美華　張軍　黃學潤<br><br>「世界盃係做外圍波的旺季，因為場數無咁多，夠集中，容易睇，而且每場波嘅注碼好大，所以我哋好緊張，不過世界盃一般係客搵我哋，而唔係我哋搵客，坐喺度就有錢收！」一名外圍集團的本地莊家一語道出世界盃外圍熾熱的情況。<br>經營賭波網站的負責人Ben稱，現時活躍東南亞及內地的賭波網達數十個，大型網站包括皇冠、萬博、明陛、William Hill和利記，大多有菲律賓和柬埔寨背景，亦有來自歐洲的老牌博彩公司，所有網站均提供中文，明顯以吸引內地客為主。為了擴大投注額，賭波網除推出馬會已有的神射手、冠軍、角球大細，以及賭波網原有玩法外，還新增「某某球員有無機會頂頭槌」、「某球隊會打少幾個球員」、「邊位球員射波」等注碼。</p><p>按信用定賭額　以代號下注</p><p>Ben指，網絡平台已成今屆世界盃外圍主流投注方式，本地賭客表面無法登入境外博彩網站，但只要莊家透過艇仔拉客，並將登入賭波賬戶的「翻牆」密碼交予賭客，然後一層層地按莊家、艇仔與賭客的信用，設定不同賭客的賭額及每場賽事最高投注額，賭客便可如online game般下注，有內地客更可直接開戶口，以支付寶和微信支付綑綁投注。他估計現時活躍於境外賭波網的本港莊家、艇仔達6,000人，較10年前大約只有1,000人飆升5倍。<br>警方過往透過卧底、放蛇的方式掃蕩外圍賭博集團，「以前做外圍，風險高，聽電話幫客落注，然後寫飛仔計數，呢啲馬纜就係證據，𠵱家賭客自己在網上投注，連幫佢哋計數都慳番，微信支付、支付寶都可以找數，警察捉唔到。」他說，即使是用人手收纜，會改用WeChat、WhatsApp收錢，並以代號如A代表萬元、B代表千元，C代表百元作暗號，增加警方搜證難度。<br>馬會指參考其他博彩公司於上屆世界盃的財務表現，估計外圍集團可從本港投注獲利達7.5億元，將繼續與政府相關部門及執法機構緊密合作，監察非法外圍活動的最新發展，以有效打擊非法外圍活動。<br>立法會議員鄺俊宇指，03年政府將賭波合法化，目的是希望打擊外圍賭波集團，但事隔10多年，不單止無法打擊，反而外圍集團更加蓬勃，而且更加多人加入賭波，他認為政府應檢討當初的政策是否走錯方向。</p></body></html>