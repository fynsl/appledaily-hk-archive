<html><header><meta charset="utf-8"><title>成就崇高理念或須放棄原則</title></header><body><h1>成就崇高理念或須放棄原則</h1><p>「以往好多時有啲人將我塑造到成個聖人咁，但我唔係吖嘛！我都係一個凡人咋嘛！」<br>「我都唔知點形容……人格破產囉。即係，為住一啲目的，為住一啲現實上嘅考慮，去出賣一啲自己嘅原則。」<br>「最大嘅恐懼，就係你睇住自己漸漸變成嗰啲你唾棄嘅人，而我係抗拒唔到呢種趨勢。最大嘅領悟，就係我𠵱家唔係搞社運，𠵱家係搞緊政治。」<br>—2016年，選委會要求立法會參選人簽署擁護《基本法》的確認書，梁天琦無奈低頭．《地厚天高》<br><br>《地厚天高》裏的梁天琦，說話很慢，常常陷入沉思，沒有鏡頭包圍時那種揮灑自如。林子穎倒是很急，整個訪問裏她話速極快，像一切了然於胸，包括成年人的遊戲規則。<br>「我哋一路以嚟有所追求嘅嘢，天琦或者好想做議員，可能我好想拍電影，但你有冇諗過，可能你就住一個好pure（純粹）好崇高嘅理念，去做一樣偉大事，但要做九十九樣你唔願意、或者核突嘅事，先可以去達成夢想」。林說，梁天琦參選旅程的掙扎和感受打動了她，「原來佢經歷緊嗰樣嘢，係全香港好多人都會感受到嘅。我係本土派、我係所謂嘅暴徒，其實內心掙扎嘅位，其實大家都一樣。」22歲已經深明「要喺成年人社會裏面成就或者立足，你要放棄原則。」</p></body></html>