<html><header><meta charset="utf-8"><title>工聯會郭偉強：不能與六七暴動比較</title></header><body><h1>工聯會郭偉強：不能與六七暴動比較</h1><p>【本報訊】梁天琦被重判6年，外界質疑判刑較六七暴動更重，半世紀前同因「抗爭」入獄的兩名少年犯，俱白了少年頭，二人謂儘管兩代人訴求不同，但痛惜年輕人因衝動負上沉重代價。當年參與六七暴動、今天已成管治階層同路人的工聯會，該會立法會議員郭偉強（圖）稱六七暴動與梁案「差天共地」，當年環境「複雜好多」，不能相提並論。<br>當年因控阻差辦公及藏有煽動性標語被判監30個月、現年68歲的高兆楨指，對梁等年輕人被重判感到震撼，「扣埋假都要坐4年半，前途冇晒，佢哋好年輕，人生最寶貴嘅時間要喺監獄過，好可惜」。高謂判刑雖較預期重，但尊重法庭判決，認為年輕人的出發點是改善社會，縱然方法有偏差，社會應給予機會。<br>「唔係一句外國勢力干預就解釋晒所有嘢，我唔信全部年輕人都被收買，當權者應反思為何咁多人反對佢，政策上係咪有失誤，咁樣先係比較積極的應對方法」。高擔心重判令部份年輕人更堅定反對政府，令社會進一步分裂，「我認識好多年輕人，佢哋都好有理想，因坐監而扼殺咗人生嘅黃金時間係好可惜」。<br></p><p>昔日六七少年犯指判刑太重
</p><p>同樣覺得判刑較預期重的，還包括「船長」陳仕源，「梁天琦襲警判一年，我認為係過輕，但暴動罪判6年，就較我預期重，可能因為佢係號召者嘅關係」，今年70歲的他，是六七動力研究社社長，當年因拒捕及行為不檢入獄5個月。<br>同樣有參與六七暴動的工聯會，該會議員郭偉強於社交網發文，指梁案不能與六七暴動比較，「五十幾年前的事，你和我都未出世，你卻只聽片面之詞，爭住做反對派隻卒？」他回覆本報電話訪問時指，他和工聯會認為「兩件事差天共地，唔能夠對比」，「當年政治環境比𠵱家複雜好多好多」，大家應該明白巿民追求穩定，「呢個其實係要大家一齊守法，唔係邊個着、邊個唔着嘅問題」。又解釋自己不是要指摘梁，亦非落井下石，只想指出教唆年輕人暴動的人責任更大。<br>■記者呂麗嬋、林俊謙</p></body></html>