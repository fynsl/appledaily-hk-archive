<html><header><meta charset="utf-8"><title>陳自瑤晒笑容相製造美麗老公王浩信未讚好</title></header><body><h1>陳自瑤晒笑容相製造美麗<br>老公王浩信未讚好</h1><p>陳自瑤（YoYo）同老公王浩信屢傳婚變，日前YoYo帶住一對黑眼圈出席活動，親口否認同老公離婚，唔知係咪想加大力度撲火，YoYo連續兩日都喺社交網貼笑容滿面相，話畀全世界知佢係好開心。昨日YoYo又貼咗一張笑意盈盈相片，寫道：「The heart is beautiful and the world is beautiful, Good morning everyone！」（心是美麗的，世界就是美麗的！親愛的，早安！）<br><br>不過，有網民卻留言突破盲腸：「眼神看起來並不快樂！」而前日YoYo晒着露背裙相，老公王浩信即刻有反應按讚，但昨日呢張見胸罅相嘅帖出咗5粒鐘，仍未見王浩信畀讚好，唔通玩一日就交完戲，有心水清網民就留言：「今次唔見signal like你嘅？」亦有網民真心祝福：「希望你一直都這樣開心幸福。」</p></body></html>