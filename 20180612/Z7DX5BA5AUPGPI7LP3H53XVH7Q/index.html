<html><header><meta charset="utf-8"><title>林欣彤撬華姐牆腳陪天堂鳥Tyrese打邊爐</title></header><body><h1>林欣彤撬華姐牆腳<br>陪天堂鳥Tyrese打邊爐</h1><p>【爆相爆片】林欣彤（Mag）入行8年，事業及愛情運都不太順風順水，試過失聲、被男友暴打，甚至曾經做第三者，但最後她決定抽身離場。不過，近日她卻被指暗撻已有華姐冠軍女友余思霆、MK組合天堂鳥成員歐鎮源（Tyrese），成為「最強小三」。本報更獲讀者報料，指兩人日前拍拖在元朗嘆火鍋，其間更有手拖手，惟Mag及Tyrese堅決否認有私情，余思霆亦表示信任男友。</p><p>下個月底將28歲的林欣彤，2010年參加《超級巨星2》入行，一直被看好的她有「小巨肺」之稱，惜之後遇上失聲、患上抑鬱及厭食症，事業發展全面停頓，直至病癒後轉投王祖藍公司才重新出發。<br>事業有新開始，愛情方面亦似有「起色」，最近有傳Mag和MK組合天堂鳥成員歐鎮源撻着，可是Tyrese早有正印女友、華姐冠軍余思霆，因此Mag被指為「最強小三」，《蘋果》讀者Cecilia日前更透過「爆相爆片」，分享在元朗發現Mag及Tyrese拍拖嘆火鍋的相片。</p><p>堅稱冇拖手</p><p>讀者Cecilia表示：「嗰晚9點幾，我喺元朗吉野家見到林欣彤同個男仔（Tyrese）拖住手入嚟，起初都唔認得，因為林欣彤戴口罩，後來佢哋買完嘢，都係林欣彤負責攞嘢食，佢哋全程有講有笑，Mag笑得特別大聲，而且個樣好冧，個男仔食完自己個餐，仲幫Mag食埋佢食剩嘅火鍋配料，食完兩個人用一把遮咁走。」<br>不過，Mag日前接受《蘋果》訪問，堅稱二人沒有拖手。她說：「冇（拖手），讀者睇錯，真係唔係一齊。」問她可擔心Tyrese女友誤會？Mag強調二人只是朋友，沒有發展可能。昨日她於牛頭角出席活動，對於被封為「最強小三」，Mag笑謂：「如果話我最強，咁係最強三部曲囉，今年我出咗三首新歌就好似連續劇，頭兩首點擊過咗100萬，最尾嗰首要跑數，希望多多支持，如果達標我請食飯。」<br>採訪：嵐山</p></body></html>