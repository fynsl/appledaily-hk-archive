<html><header><meta charset="utf-8"><title>【E3 2018】9月28日推出 《FIFA 19》終有得打歐聯</title></header><body><h1>【E3 2018】9月28日推出 《FIFA 19》終有得打歐聯</h1><p>世界盃都未正式開打，EA Sports已經搶先在E3 2018展前的自家活動EA Play上公佈《FIFA 19》遊戲的最新消息，封面人物仍然係C朗拿度，但佢18-19年球季會唔會穿起皇馬球衣仍然屬未知之數；至於尼馬就會做《FIFA Champions》同《FIFA 19 Ultimate》預購版的封面人物。<br></p><p>從官方資料所講，《FIFA 19》會加入新主動觸控系統，能夠改變玩家接波同踢波方式，但實際有幾大改動相信要遲下先會公佈。而新遊戲最明顯的升級，是從Konami《PES》系列（即《Winning Eleven》系列）手上奪得歐洲聯賽冠軍盃內容，有歐聯玩確實吸引不少，甚至乎在「The Journey: Champions」中，玩家亦可扮演原創球員Alex Hunter追逐歐聯夢，亦可以在Ultimate Team中組織球隊打歐聯及歐霸。</p><p>《FIFA 19》定於9月28日正式推出，PS4、Xbox One、Switch同PC版都會同步面世。<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed <br></p></body></html>