<html><header><meta charset="utf-8"><title>拍檔送別封咪陪老婆78歲何守信退休</title></header><body><h1>拍檔送別封咪陪老婆<br>78歲何守信退休</h1><p>在69年加入無綫擔任體育節目旁述、被封為金牌司儀的何守信，昨日宣佈暫別娛樂圈，最後一次主持港台節目《開心日報》，其他主持陳淑蘭（蘭子）、梁榮忠及杜雯惠等為他舉行歡送活動，蘭子更依依不捨吻別對方。</p><p>8月返加國</p><p>何守信坦言今年78歲，很想放悠長假期：「做咗呢個節目七年，公司對我好好，不過自己一早預咗2018年下半年體驗完全唔做嘢嘅感覺，冇特別原因嘅。」他透露將於8月中返溫哥華，多些時間陪太太陳麗斯：「我哋9月會去黃刀鎮（Yellowknife）睇北極光，之後11月會去個長途啲嘅旅行。」<br>問到是否不再返港做節目？何守信笑說：「未有計劃，試吓唔做嘢係咪真係咁舒服先。三十幾年來都冇停過，以前我唔知早餐係乜嚟，到加入《開心日報》先改變我嘅生活習慣，日日早起。」他相信退休後不怕會悶，雖然做到老學到老，但不可以被一份工局限自己。</p><p>蘭子報課程</p><p>拍檔蘭子笑言自己是最遲知道何守信離職：「都幾突然，我仲覺得好似發緊夢咁，唔捨得，我叫佢一年好返嚟開咪啦。」蘭子主持節目多年，自言有社交恐懼症，以前很多工作都讓她感到壓力，但主持《開心日報》就很舒服：「好似屋企人，返嚟吹吓水咁。」最近蘭子更報讀文化創意，拓展自己潛能：「每個月喺中國上幾日堂，會去唔同地方。啱啱去完北京玩野外求生，班上我最老，不過我輸人唔輸陣，最後我都完成到呀。」<br>採訪：盧妹<br>攝影：仇志德</p></body></html>