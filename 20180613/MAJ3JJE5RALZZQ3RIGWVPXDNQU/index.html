<html><header><meta charset="utf-8"><title>煙民撐合法化：希望稅平啲</title></header><body><h1>煙民撐合法化：希望稅平啲</h1><p>【本報訊】政府終就電子煙及加熱煙提出立法規管建議，意味加熱煙有望在港合法銷售。由傳統香煙轉食加熱煙一年多的盧先生，去年11月與數名同樣食加熱煙的朋友，於網上發起支持加熱煙合法化的聯署行動，至今已收到一萬個簽名，稍後會提交食衞局。他指，加熱煙味道較少，吸食後身上沒有異味，「最多都係一啲藥材味或者烘燶麵包嘅味」，對其他人影響較少，而他轉食加熱煙後，咳嗽減少，身體的不良反應也較食煙仔少。<br>惟香港一直未能合法售賣加熱煙煙彈，他過去都是拜託到日本旅遊的朋友幫忙購入，但經常麻煩朋友始終不便，又不想幫襯私煙生意，故希望盡快立法令便利店等都有煙彈賣。他贊成政府建議，如禁止向未成年人銷售、賣廣告設限制等，但健康忠告則有「少少介意」，反對要在煙盒上放上爛腳等圖案，「好核突、好反感」。</p><p>指太貴會令人買私煙</p><p>至於稅收方面，他希望較傳統煙低，「希望平啲，如果用返1.9元一支，一包煙彈同一包煙差唔多價，都幾離地」，他指現時日本零售價每包煙彈30多港元，據他了解私煙價一包40至50元，若最終香港煙彈與煙仔看齊要50多、60元，會令煙民繼續買私煙，助長私煙生意。<br>■記者嚴敏慧</p></body></html>