<html><header><meta charset="utf-8"><title>高c9手記：富豪退與不退之間 - 高淑嫻</title></header><body><h1>高c9手記：富豪退與不退之間 - 高淑嫻</h1><p>大家有無發現，我等草民總是千方百計想盡早達致財務自由，最好50歲前可以退休唔使撈（想吓好喇），但一班本地富豪偏偏不願退休，89歲呂志和講得最白，他多次提過，不想退休後每日睇住日出日落，好似等死咁；72歲鄭家純中風後一年半，上星期首現身業績會也講明未有意交棒。<br><br>純官上周四忽然現身周大福（1929）業績會，精神不錯，思路也清晰，但近距離觀察，就會發現他左邊臉有時十分不自然，說話時亦有走音，似乎未完全康復過來，為何心急復出呢?<br><br>其實都明白嘅，我等草民為兩餐及兒女學費，做牛做馬，若做中層更慘情，夾在上司與同事中間，兩面不是人，當然想盡快達到財務自由，可以振臂高呼：我自由啦。相反，一班富豪當了幾十年老闆，日日有一班人圍着團團轉，習慣了成為宇宙的中心，一想起人走茶涼，難免個心寒一寒。<br><br>曾聽過一種講法，指富豪不願退休，其中一個原因是他們與家人關係一般，生怕退休分身家之後，大權旁落，從此變成孤獨老人。<br><br>都是「超人」李嘉誠有遠見，一早成立李嘉誠基金會作為「第三個仔」，退休後可以全力湊第三個仔，依然有人圍着他團團轉，還有紅顏知己相伴。說到底，無論有錢無錢，生活最緊要有「細藝」，最好還有一種興趣，讓人維持心中一團火。<br><br>高淑嫻<br>mailto:bonjour.mypal2017@gmail.com</p></body></html>