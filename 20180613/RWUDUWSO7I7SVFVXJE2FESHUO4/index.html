<html><header><meta charset="utf-8"><title>【E3 2018】Xbox發佈超過50款遊戲 《Gears of War》將推Q版手遊</title></header><body><h1>【E3 2018】Xbox發佈超過50款遊戲 《Gears of War》將推Q版手遊</h1><p>Xbox一如以往，在今年E3遊戲展中，都係3間遊戲廠商中最早舉行發佈會的一間。早兩年Xbox E3發佈會確實無乜睇頭，但到今年終於覺醒，明白遊戲先係王道，一口氣展出超過50款遊戲，當中都有18款家用遊戲機是獨佔，更有不少大廠站台，氣勢絕不輸蝕。</p><p>當中最有趣要算係《Gears of War》系列，今次Xbox更將這個大作發大來搞，除了公開將會在Xbox One及PC上推出的主篇續集《Gears 5》預告片，另外亦公佈會推出用上Q版角色設計的手機遊戲《Gears POP!》，以及回合制戰略PC遊戲《Gears Tactics》擴大戰線，更有人覺得Microsoft今次是將《Gears of War》「Halo」化，暫時都未知是好事定壞事。</p><p>值得一提係《Gears 5》將會以4K HDR及60fps製作，預告片中已顯示到畫面表現有幾出色，不過遊戲標明2019年推出，按照以往慣例都是要等年底（9月至11月）先會出Game，相信玩家仲要等多年幾先有得玩。<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed <br></p></body></html>