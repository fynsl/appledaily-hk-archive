<html><header><meta charset="utf-8"><title>【馮仁昭四圍超】稱女友忙即興約撐枱腳天堂鳥Tyrese同林欣彤劃界線</title></header><body><h1>【馮仁昭四圍超】稱女友忙即興約撐枱腳<br>天堂鳥Tyrese同林欣彤劃界線</h1><p>男子MK組合天堂鳥（BOP）成員歐鎮源（Tyrese）日前被《蘋果》讀者透過「爆相爆片」，踢爆飛甩華姐冠軍女友余思霆，約林欣彤撐枱腳。BOP前晚同Mr.、Dear Jane、蘇慧恩、可嵐等喺旺角麥花臣場館舉行「Rock'n Life慈善音樂會」，Tyrese女友未見現身。</p><p>感情穩定</p><p>Tyrese解釋指女友極度忙：「佢太多工作，不過我平日喺香港嘅時間都好少。」少時間都約林欣彤？Tyrese急解畫：「嗰次我係好空閒，好即興約嘅。」佢仲話女友冇嬲，好信任對方，感情好穩定。問到會唔會結婚？佢話：「想，但唔係呢個時候，𠵱家搏殺期。」<br>對於林欣彤被指係小三，Tyrese話：「佢係我好欣賞嘅歌手，對於完全唔關事嘅佢被拖落水，我覺得好抱歉，希望大家唔好誤解，我有同佢講唔好意思。」<br>撰文：馮仁昭</p></body></html>