<html><header><meta charset="utf-8"><title>爆相爆片：俄籍Running man空降中環橋頂</title></header><body><h1>爆相爆片：俄籍Running man空降中環橋頂</h1><p>中環國際金融中心（ifc）人來人往，想拍片又唔想影到咁多人可以點？一個俄羅斯籍男子就諗到辦法，噚日朝早11點幾，有個女途人發現一名俄仔喺ifc二期通往碼頭嘅天橋頂跑步，一度以為佢係睇唔開企圖跳橋輕生，於是報警。警員到場時，嗰名24歲俄仔已返到安全位置，佢亦無受傷，調查後發現原來佢同另外兩男一女拍攝緊影片，警方其後將佢帶返警署作進一步調查。 </p><p>同伴橋底拍片</p><p>讀者吳先生當時返緊屋企，都被離奇嘅呢幕吸引住，見到俄仔喺天橋頂由頭到尾來回200米跑來跑去，佢話ifc有大約60人同樣覺得好奇，隔住玻璃圍觀，其間仲有個呀叔鬧俄籍男「咁危險！」吳先生話第一次見到有人喺天橋上跑步，後尾行經天橋先發現橋底有大約3、4個人拎住攝錄機，先知佢地拍緊片。<br>不過吳先生認為俄仔咁做一唔小心跌落地，隨時害己害人，最後仲引嚟消防車、救護車同警車到場戒備。</p></body></html>