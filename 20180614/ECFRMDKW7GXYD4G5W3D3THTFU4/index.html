<html><header><meta charset="utf-8"><title>畀3.6元入黑社會</title></header><body><h1>畀3.6元入黑社會</h1><p>伍詠薇在劇集《飛虎之潛行極戰》中演黑社會大家姐，原來現實中她也有過一段「我在黑社會的日子」。伍姑娘說：「我承認細個時好曳，係被曳，我細個屋企窮到燶，80年代住屋邨，嗰時我又唔鍾意讀書，又讀唔到Band 1學校，嗰個年代風氣唔好，好興踢人入社團，我又反叛，鏟頭返學，就被混入嚟啲蛇蟲鼠蟻踢我入會。」</p><p>伍姑娘當時與另外兩位同學，被壞同學帶去茶樓見社團話事人，入會費盛惠540元，但讀中二、三左右的伍姑娘何來數百元，她說：「我話連54蚊都冇，結果減到3元6毫都話要收。」成為社團中人一周後，忽然有兩名警察到課室，找伍姑娘返警署調查，最後沒有留案底，但就被母親鬧死，最後到了深水埗阿公家暫住避風頭。轉校後伍姑娘又遇上童黨圍毆，兩件事令她反省，自言讀書不成都要完成學業，最後回頭是岸。</p></body></html>