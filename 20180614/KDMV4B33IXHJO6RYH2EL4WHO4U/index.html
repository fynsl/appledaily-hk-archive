<html><header><meta charset="utf-8"><title>【世界盃】商場內免費踢1on1　VR守龍考反應</title></header><body><h1>【世界盃】商場內免費踢1on1　VR守龍考反應</h1><p>世界盃即將開戰，不少品牌都應這四年一度的大賽開展相關活動，好像adidas便剛剛開始了「Create Your Pitch」企劃，帶來有趣創新的足球體驗。活動分別在朗豪坊、旺角The Forest和銅鑼灣名店坊舉行，當中朗豪坊就先行示人，內設非常有趣的LED 1on1 足球場和Goal Keeping VR Challenge遊戲。</p><p>LED 1on1 足球場整個球場地板都由LED做成，因此可顯示不同圖案，更會在顯示比賽球員名，入球和犯規時亦會顯示出「GOAL」和「FOUL」得字樣，有如在未來科幻球場踢波一樣，大家更可以如香港政府一樣「任擺龍門」，感覺相當新穎有趣。唯獨是球場面積唔太大，可能踢得唔夠放，但1on1嚟講都算好夠玩。</p><p>另外一款Goal Keeping VR Challenge，顧名思義就是用VR來玩守龍門遊戲，戴上VR眼罩後即會置身於虛擬球場中，足球不停向你飛過來，你就要用雙手將它們全部拒諸門外。實試玩過，畫面都幾細緻，像真度高，可以一嘗守龍滋味，又唔怕卑波「省」，唔會痛，都咪話唔過癮。</p><p>同場更有拍攝區，讓你拍下有型的球員證和出場短片，更可即時用手機download，相當方便。而其實這一系列玩意，都會「計分」，在活動期間（6月14日至7月15日），每次玩完完成任務後，都可累積分數，玩家便可利用不同分數去抽獎獲得禮物，最貴禮物係價值$1,599的波boots（20對），波友記得努力去挑戰多幾次。當然要儲分，當然亦要先在活動網頁以Facebook帳號登記，取得個人E-Pass就可以儲分抽獎，嫌煩亦可以就咁玩下，當應下世界盃氣氛，不過就冇獎囉。<br><br>記者、攝影：韓繼聰<br><br>全新旅遊專頁，即like籽想旅行： https://fb.com/travel.appleseed </p></body></html>