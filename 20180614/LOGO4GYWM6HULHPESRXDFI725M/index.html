<html><header><meta charset="utf-8"><title>女友炮製土匪雞翼蛋糕黃奕晨：肯定你哋冇去過</title></header><body><h1>女友炮製土匪雞翼蛋糕<br>黃奕晨：肯定你哋冇去過</h1><p>呢個星期六，即係16號係夏雨仔黃奕晨嘅29歲生日，女友Cheronna(吳嘉熙)為男友搞咗個驚喜派對，前晚佢哋喺ig貼圖放閃！<br><br>原來Cheronna知道男友係譚仔嘅fans，於是佢動用公司嘅人力，結果喺唯一一次可以舉辦生日派對嘅場地，成功咗為男友一個驚喜派對。Cheronna話自己好緊張，好驚件事會穿煲：「一次過約晒你身邊嘅好友！重要咁啱佢哋都嚟到！同埋回敬你個麥樂雞蛋糕，我整番個 『土匪雞翼蛋糕』(我一路整，一路好想食)見到你咁開心，感動。幾頻撲，幾緊張都值得！希望你會喜歡為你生日做嘅所有啦！」<br><br>當然Cheronna仲話：「Love you Baby!Happy Birthday my love!多謝所有到嚟嘅朋友們！冇你哋個party就唔會有驚喜，佢就會預我只係有個蛋糕俾佢同請佢食譚仔，最後要多謝公司同事嘅幫忙！」<br><br>見到女友咁有心，黃奕晨當然轉發相片兼留言：「我諗各式各樣嘅生日party，大家都有見識過，不過一個係譚仔搞嘅生日party，我肯定你哋冇去過！點解我咁肯定呢，因為PR姐姐話我係第一個都係最後一個喺度搞生日party嘅人，本人表示十二萬個榮幸！」<br><br>黃奕晨仲讚女友出色：「成件事嘅安排，整個土匪雞翼蛋糕，仲約晒所有人，I love you my dear！」</p></body></html>