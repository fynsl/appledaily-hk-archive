<html><header><meta charset="utf-8"><title>牙醫助理向女童露械判感化官：唔好再上鹹網 </title></header><body><h1>牙醫助理向女童露械判感化<br>官：唔好再上鹹網 </h1><p>30歲牙醫助理於4天內兩度在大廈暗角向同一名14歲女童露械，他早前承認兩項公眾地方作出猥褻行為罪，昨在九龍城裁判法院被判接受15個月感化令。裁判官吳蕙芳警告被告日後不要再上色情網：「唔想一個男人滿腦子都係性、色情。你唔係畜生，你係人。」<br><br>被告何浩霖承認於今年2月21日及24日，在土瓜灣住所大廈向途經的女童X褪下褲子露出陽具，X嚇得立即逃走，跟著報警。警方及後憑閉路電視片段，並到涉事大廈調查，碰巧遇上被告，將之拘捕。被告最初在警誡下承認犯案，但後來改口，先是稱感冒服藥後感暈眩，不知為何這樣做，後來又說為了檢查盆骨而除褲。<br><br>吳官判刑前問被告還有何話說，何回應指：「我會繼續處理自己問題，反省錯誤，積極面對。」吳官即指：「人知道錯，一定要改，知錯不改，就無得救。」，她又重申被告若再重犯必然重判，指斥被告「嚇親嗰女仔，都唔知（日後）有冇心理障礙」，同時勸籲被告珍惜機會，日後回饋社會。<br><br>上次聆訊時吳官曾跟被告說：「唔好話受害人可能會驚咗男人，你為咗自己貪爽，一次逃去唔知驚，仲要做第二次，唔好以為向個無助嘅10幾歲細路女，以為唔會告發你。你嘅自私行為，為你屋企人帶嚟幾多壓力，唔該你做嘢之前諗吓屋企人，有啲代價你一世都付唔起。」辯方曾在庭上透露，被告是家中獨子，妻子任職牙醫助護，因本案受影響已辭職。<br><br>【案件編號：KCCC1183/18】<br><br>記者：陸羽平</p></body></html>