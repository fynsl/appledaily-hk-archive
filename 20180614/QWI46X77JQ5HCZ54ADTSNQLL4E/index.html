<html><header><meta charset="utf-8"><title>世盃求驗客：施丹入波　領98冠軍隊贏波</title></header><body><h1>世盃求驗客：施丹入波　領98冠軍隊贏波</h1><p>贏得1998年世界盃冠軍嘅法國隊周二重聚，並且喺施丹及亨利都有入球下，喺表演賽以3:2贏咗由雲格任教嘅1998明星隊。法國喺98年主場首次贏得世盃冠軍，20年後一眾功臣喺巴黎聚首，惟現任法國主帥迪甘斯因帶隊出戰俄羅斯，與同樣身在俄羅斯嘅查斯古特同告缺席。<br>今場表演賽，由積基特任主帥嘅法國盡遣當年贏世盃正選陣容嘅其中10人，門將巴夫斯，後衞杜林、白蘭斯、迪西里、利沙拉素，中場比堤、佐卡夫、施丹，前鋒亨利及古華治亦悉數上陣。至於由雲格領軍嘅1998明星隊，正選陣容包括前意大利門將托度、戴維斯、伊度奧、韋利、史杜捷哥夫等，後備陣容包括占士、文迪達、摩連迪斯、古華特及牙買加飛人保特，絕對係星光熠熠。</p></body></html>