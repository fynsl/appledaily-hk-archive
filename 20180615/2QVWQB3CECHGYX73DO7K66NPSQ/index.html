<html><header><meta charset="utf-8"><title>世盃求驗客：「一剔」停供應波砵　伊朗教練嬲爆 - 求驗客</title></header><body><h1>世盃求驗客：「一剔」停供應波砵　伊朗教練嬲爆 - 求驗客</h1><p>美國體育用品公司「一剔」就美國總統特朗普提出對伊朗嘅全球經濟制裁，早前決定即時停止向伊朗球員提供波砵，更發表聲明講述原因。對於「一剔」嘅行徑，伊朗教練基羅斯認為對方應該要向伊朗作出道歉。聲明指，「一剔」身為美國公司，喺當前嘅全球經濟制裁下，無法為伊朗球員提供波砵，基羅斯認為呢個係不必要嘅行為。呢位過往曾經擔任曼聯助教嘅主帥話：「呢件事反而對我哋有鼓舞作用，佢哋所發表嘅聲明，對我嚟講，係完全不必要嘅，大家都知道全球經濟制裁嘅意思。佢哋應該出來道歉，因為咁囂張嘅行為對伊朗23位球員嚟講，係完全荒謬同不必要。」</p></body></html>