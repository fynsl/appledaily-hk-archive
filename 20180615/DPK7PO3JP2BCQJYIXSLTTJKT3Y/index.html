<html><header><meta charset="utf-8"><title>周柏豪送磚頭報答老婆</title></header><body><h1>周柏豪送磚頭報答老婆</h1><p>周柏豪昨日現身尖沙嘴為「Moncler Fragment聯名系列」示範全新服飾，柏豪原跟劇組請假一星期，準備明天在東莞舉行的演唱會，但當中六天都需要還廣告代言欠下的工作。不過柏豪狀態經已十足，他指今次戒口非常成功，功臣是太太：「可能人大咗鍾意食得清淡啲，真係喺屋企兩個人食鹹魚白菜都好好味。」<br>柏豪又大讚太太遺傳外母精湛廚技，他說：「太太每次睇完菜譜，就好有天份咁去調味同煮，次次都好食，我唔使做白老鼠。最近佢仲整慢煮三文魚，又拎支火槍燒吓三文魚嗰面，我一聞到香味就起身食，又會花六個鐘煮豉油雞。」至於怎樣報答太太，柏豪笑指已經將物業寫上太太的名。<br>採訪、攝影：馬建華</p></body></html>