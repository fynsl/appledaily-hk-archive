<html><header><meta charset="utf-8"><title>吳佩慈搞侏羅紀派對慶祝細仔一歲生日</title></header><body><h1>吳佩慈搞侏羅紀派對<br>慶祝細仔一歲生日</h1><p>「九頭身」台灣女星吳佩慈自2014年起，未婚為百億身家富商男友紀曉波誕下兩子一女，分別長女小蕊蕊、次子Hans同細仔Hudson，之後就半退出娛樂圈，專心相夫教子，前日吳佩慈就為細仔搞咗一個「恐龍生日會」，兩公婆都着晒恐龍戲服同班小朋友一齊慶祝，真係勁開心呀！<br><br>去年吳佩慈為紀曉波誕下細仔Hudson，下周五(22日)就係Hudson一歲生日喇，前日佩慈就提早為囝囝舉行生日會，而今次生日嘅主題以恐龍為主，生日會現場有好多恐龍，而佢哋兩公婆都好配合咁着上恐龍戲服，紀曉波仲抱住Hudson影相，大恐龍抱住細恐龍，真係好搞笑呀！<br><br>生日會除咗邀請咗好多小朋友出席外，連嫲嫲同婆婆都有出席，三個媽媽仲一齊合照㖭！</p></body></html>