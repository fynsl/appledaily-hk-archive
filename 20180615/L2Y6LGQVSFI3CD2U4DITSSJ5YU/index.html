<html><header><meta charset="utf-8"><title>【WhatsApp癱瘓】又死Server？ 網民呼籲轉用Telegram！</title></header><body><h1>【WhatsApp癱瘓】又死Server？ 網民呼籲轉用Telegram！</h1><p>昨日（6月14日）約下午2:00至2:30期間，WhatsApp突然用唔到，不論是iOS、Android或Web版都全面癱瘓，連接唔到Send唔出訊息，持續大約25分鐘左右，估計是Server down咗。</p><p>去年11月WhatsApp亦死過一次，歷時約一小時，感覺WhatsApp好似自2014被Facebook收購後就多了死Server情況？其實又未必關Facebook事，始絡WhatsApp的用家越來越多，根據Statista.com的統計，2017年12月全球WhatsApp的活躍用家就有15億人，而2014年2月被收購時只有4億6千萬活躍用家，足足多了三倍。用家越多，Server的負荷與開支自然越大。<br><br></p><p>香港連登討論區亦有人討論WhatsApp死機，鬧WhatsApp垃圾的人意外地少，但可以見到對唔少人有影響，也有人提議轉用Telegram。另外，死機亦引發了連登有人問WhatsApp點賺錢的問題，有回覆指是Facebook透過分析用家WhatsApp的訊息再做廣告。似乎大家都對Facebook不太滿意，大家又點睇呢？</p><p>記者：馬子聰<br></p></body></html>