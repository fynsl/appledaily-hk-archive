<html><header><meta charset="utf-8"><title>西環集中營：高鐵通車有排蝕　港人恐又填氹 - 季陶</title></header><body><h1>西環集中營：高鐵通車有排蝕　港人恐又填氹 - 季陶</h1><p>立法會通過高鐵一地兩檢草案後，有關高鐵最大爭議似乎已告一段落，但日前季陶與一名學界中人閒談，他卻說有關高鐵長遠「噩夢」可能才正式開始，因高鐵9月正式通車後，港人就要面對另一長遠問題，雖然政府將高鐵營運管理權交港鐵負責，期望港鐵可以補貼高鐵運行初期虧損，但若8至10年後高鐵仍蝕本，「甚至蝕到港鐵頂唔住，到時港府係咪用納稅人錢填氹？」</p><p>內地學者：沒可能回本</p><p>該名學界中人一向關注高鐵，他說去年到內地出席一個運輸交通研討會，有機會與一些內地學者分享對高鐵看法，對方也直言建高鐵是國策，直到今天內地高鐵線也是蝕多賺少，要回本幾乎是沒可能，否則國家鐵路部門也不會負債如此嚴重！對方也承認，從營運成本角度，香港高鐵不要說賺錢，就算要做到收支平衡也有難度，「佢話香港營運成本比內地仲高，但客量比內地細、分賬比例亦唔見好，好難做到收支平衡」。<br>另一政界人士稱按目前港府計劃，日後將邀請港鐵營運高鐵香港段，港鐵就向政府按年繳付服務經營費，政府亦將營運高鐵土地權益歸港鐵，為期50年，這安排已變相令政府不能收回864.2億元建設成本，庫房失一大筆公帑，早前運房局長陳帆亦講明高鐵營運初期，港鐵需補貼並不出奇，並預計高鐵要營運8至10年才有盈利，「但問題係如果政府計錯數，高鐵8年、10年後仲係蝕，而且越蝕越多，蝕到港鐵頂唔住，咁點算？」港鐵作為上市公司，不可能長期做蝕本生意，「咁到時邊個出手填氹？咪又係特區政府！港府啲錢邊到嚟？咪又係香港人！」<br><br>季陶<br>周一、三、五刊出</p></body></html>