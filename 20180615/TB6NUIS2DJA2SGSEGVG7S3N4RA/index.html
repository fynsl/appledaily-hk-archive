<html><header><meta charset="utf-8"><title>陳家樂分手痛哭余香凝認保險才俊家留宿</title></header><body><h1>陳家樂分手痛哭<br>余香凝認保險才俊家留宿</h1><p>24歲余香凝（Jennifer）和31歲陳家樂共歷過車禍意外，兩人曾經山盟海誓，然而，前晚卻驚爆Jennifer疑背男友劈腿，上保險男高層屋企過夜，三年情已經玩完，陳家樂接受傳媒訪問時，更含淚認分手。昨余香凝憔悴現身否認出軌，對於被封「拜金港女」，她強調兩人財政獨立，委屈說：「我冇消費佢嘅名！」</p><p>陳家樂在娛樂圈捱了多年，最近才憑劇集《逆緣》上位，一直公開有親密女友余香凝，兩人拍拖三年甘苦與共，去年余香凝撞車，陳家樂更承諾會照顧她一生一世，怎知前晚卻驚爆Jennifer疑劈腿，被傳媒影到上保險高層Victor屋企過夜，家樂被追訪時含淚認已分手！昨晚家樂到旺角拍戲，問到心情好些了嗎？他雙手合十，神情哀傷，眼紅紅欲哭無淚說：「今日要拍戲，唔想回應太多。」對於女友疑劈腿致分手，他說：「佢係我最好嘅朋友，佢令我成長咗好多，我會祝福佢。我以後都唔想再講咁多感情事，希望大家關注多啲我嘅事業。」</p><p>稱絕對唔係拜金</p><p>而昨午約3時，Jennifer離開屋企時被記者追訪，為劈腿事件解畫：「我想同大家講，第一，我同家樂係分開咗差唔多一個月，我哋一齊咗幾年，總會有啲位意見不合，冇辦法去達成一個共識，選擇分開。」Jennifer深呼吸後續說：「我冇諗住去消費佢嘅名嘅成份；第二，我係一個好獨立女仔，絕對唔係報道所講用佢錢、貪名牌，我一直以嚟自己搵錢、自己養屋企人，我同家樂係財政獨立。第三，我哋分手絕對唔牽涉第三者，嗰位先生係我識咗好耐朋友，我同佢最近夾份搞一間食肆，亦有其他生意夥伴，每次開會唔係我哋兩個。」<br>Jennifer解釋因最近工作忙，舖頭月尾就開張：「所以我選擇做完嘢就算幾夜都好，我都想配合佢哋去開會，上面有佢屋企人，有其他生意夥伴，所以絕對唔係得我哋兩個人。」問到是否過夜留宿？她點頭：「係有試過真係開通宵。」她並指戥家樂成功好開心，希望大家給予空間，至於她指共識問題，是否指結婚？她避答：「想留番啲空間畀我哋，呢個係我哋一路以嚟嘅共識。」對於網民指她拜金，她說：「我諗相信我、識我嘅朋友就知道我絕對唔係。」否認跟Victor拍拖的Jennifer，又指兩人僅是生意夥伴。</p><p>上周受訪冇異樣</p><p>到昨晚近9時，余香凝經理人公司發聲明，指劈腿報道嚴重影響余香凝形象與聲譽，保留追究權利與法律責任。<br>Jennifer指跟家樂分手約一個月，而上周六她跟妹妹潔瀅為《蘋果》做端午節包糭專題，當時仍很sweet地整心形糭。記者提議送給家樂時，她帶點猶豫說：「畀佢呀？好似唔係好安全，而且收到嘅人要拆開同整爛我個心，反而送畀曾經傷害我嘅人，哈哈，不過呢個諗法太黑暗，都係唔好啦。」<br>採訪：羅慧敏<br>攝影：沈健程、梁繼光、黃曉程</p></body></html>