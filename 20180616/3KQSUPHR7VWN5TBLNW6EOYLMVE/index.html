<html><header><meta charset="utf-8"><title>夏雨兒子道場真心話過招</title></header><body><h1>夏雨兒子<br>道場真心話過招</h1><p>明日是父親節，72歲的夏雨（原名：黃成）日前和29歲長子黃奕晨（Dixon）在銅鑼灣一個道場接受《蘋果》訪問講父子情。夏雨當年安排在溫哥華讀書的Dixon學習跆拳道，一學就愛上，Dixon現時已是黑帶三段，Dixon還即場教父親兩招自衞術，由囝囝扮賊人，教夏雨一旦遇襲可嘗試以左手按着對方膊頭，然後右腳踏前一步，同時以右手按對方膊頭，將對方壓低。之後Dixon忽然送上名貴鋼筆作為父親節禮物，夏雨難掩喜悅。<br>Dixon回港六年，一直跟父親一起住，但承認跟父親有點生疏：「大家喺屋企都各自各咁，好似有種隔膜，不過我都畀呢個父親100分滿分。」Dixon再鼓起勇氣，跟身旁的父親講心底話：「𠵱家成頭家你支撐住，我希望你有乜嘢問題，就算我幫唔到，但你想同人傾吓，可以同我分擔。」夏雨即感觸回應：「呢方面我係唔擅於表達，可能慣咗一個人解決，覺得講咗又如何，都幫唔到，唔係話攬頭攬頸嗰種，原因成長過程我唔喺身邊，的確唔係咁warm。」</p><p>勸阿仔婚後搬</p><p>夏雨又指，明白Dixon繼續跟他同居的心意：「明白佢為我着想，但自己唔係咁諗，每人行自己嘅路，而且一個人老咗好麻煩，要人照顧請個護士喺身邊就得，我成日同佢講，第日結咗婚就搬，始終老鬼同後生有代溝，一齊住好麻煩。」<br>採訪：小米<br>攝影：葉君海<br>場地提供：胡氏跆拳道銅鑼灣道場</p></body></html>