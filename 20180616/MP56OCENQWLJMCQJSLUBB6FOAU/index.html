<html><header><meta charset="utf-8"><title>【開波喇】流動投影機睇好波　邊個手機App駁唔到？</title></header><body><h1>【開波喇】流動投影機睇好波　邊個手機App駁唔到？</h1><p>用手機「自私睇」世界盃確實好方便，但始終手機屏幕得5、6吋，睇得唔舒服，若果同朋友一齊睇好波就更辛苦，這個時候一部流動投影機就最幫到手，只需一幅白牆做銀幕就得。ViewSonic新推出一款流動投影機M1，支援最長6小時播放時間，足夠睇3場比賽，而最特別是設有360度轉動底座，要調校任何投影角度都好方便，亮度及畫面表現亦較同類產品好，而內置的JBL喇叭大聲之餘亦唔拆。機身雖不設Wi-Fi，但設有HDMI及USB-C，用連接線接上手機亦不算太麻煩，不少Android手機更可用上附送的USB-C線直駁。</p><p>硬件已有，但軟件方面又是否支援呢？在香港觀看世界盃的手機應用程式分別有《Now E》、《Now隨身睇》及《ViuTV》，球迷可以用上$980購買世界盃計劃並在《Now E》手機應用程式上觀看，毋需簽約，而且用接線接駁投影機輸出亦無問題。<br><br></p><p>若是原有Now TV客戶購買世界盃計劃看足64場比賽，在手機應用程式《Now隨身睇》上可收看618及619這兩個世界盃頻道，但就不能夠另駁出投影機。至於剛更新了的《ViuTV》手機應用程式，追加了直播功能，可以在手機上免費欣賞19場世界盃比賽，亦可接上投影機播放。<br></p><p>Viu TV所播放的19場免費世界盃比賽當中，有12場屬分組賽，當然牌面上不是場場都吸引。其中「雙牙」大戰葡萄牙對西班牙（開波時間：6月16日02:00）、德國對墨西哥（開波時間：6月17日23:00）及香港球迷甚多的英格蘭惡鬥巴拿馬（開波時間：6月24日20:00），無論時間及牌面都吸引，同朋友死黨一齊開住投影機睇波就最啱。<br><br>ViewSonic M1<br>亮度：250流明<br>輸出解像度：854x480<br>重量：0.75kg<br>售價：$3,290<br><br>記者：布偉倫<br>攝影：徐振國、伍慶泉<br><br>全新旅遊專頁，即like籽想旅行： https://fb.com/travel.appleseed <br></p></body></html>