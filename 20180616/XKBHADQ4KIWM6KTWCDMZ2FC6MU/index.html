<html><header><meta charset="utf-8"><title>【中價手機】三星中價機海戰　A8 Star配超強鏡頭</title></header><body><h1>【中價手機】三星中價機海戰　A8 Star配超強鏡頭</h1><p>S9系列已推出一段日子，傳說中的Note 9（未知係咪叫Note 9）又未出現，中間呢段時間，Samsung就一連出三部中價機攻中價市場，雖則話中價，但都可說是部部都有賣點，功能一啲都唔弱。當中A8 Star就絕對值得留意，其實A系一向出名「庶渣價錢燒鵝味道」，早就唔聲唔聲吸引了不少捧場客，今次新機就加入2,400萬像F2.0，加1,600萬像素F1.7的大光圈鏡頭，唔講仲以為係旗艦級機款。當然新機亦具有招牌的Live Focus實時或後期調校景深，簡單測試下影相效果相當不俗，銳利兼細緻。6.3吋的就大屏幕可支援多工作模式，加上支援Smart Octopus和Dual Messenger，基本上已可說是應有盡有，以$3,998價錢來說絕對抵玩。</p><p>同為A系，另一部A6+就把重點放於前置鏡頭，2,400萬像素加F1.9光圈，比主鏡頭的1,600萬像F1.7和500萬像F1.9，強勁得多，自拍夠晒細緻夠晒靚，加上特別設有薰衣草色，相當適合女生。而最後一部亦是最平的J6相對就冇乜賣點，但就勝在行雙SIM兼有同樣有Dual messenger，粗粗地做旅行機或外地工作機都唔錯。<br></p><p>記者、攝影：韓繼聰<br><br>全新旅遊專頁，即like籽想旅行： https://fb.com/travel.appleseed <br></p></body></html>