<html><header><meta charset="utf-8"><title>軒仔燒烤叉港姐過足反串癮</title></header><body><h1>軒仔燒烤叉港姐<br>過足反串癮</h1><p>張敬軒前晚在紅館為一連六場的「HINSIDEOUT演唱會2018」揭開序幕，英皇老闆楊受成、新婚的鍾欣潼（阿嬌）和老公、容祖兒媽咪、溫碧霞、蔡一傑、鄭欣宜、JW及富二代男友Tarzan等捧場。<br>軒仔化身「降兩度」唱出《Crazy in Love》、泰文版《失戀》、印度語《Jai ho》、韓語《No Body》，唱完鄭欣宜的《女神》後，現場便奏起《香港小姐》音樂，有人出場替軒仔加冕及披斗篷，軒仔則拿着燒烤叉扮權杖向四面觀眾揮手飛吻，卻不慎踩到斗篷。之後，86歲的胡楓（修哥）和83歲的羅蘭為軒仔擔任嘉賓，修哥哼了幾句《愛是永恆》，羅蘭在台上向修哥說：「我一直喺下面等緊你呀。」修哥搞爛gag：「啋！我同你有排都未去下面啦。」兩位前輩落台後，軒仔換上露背紅衫紅褲，自嘲是「火雞」。</p><p>提癌症友人落淚</p><p>軒仔前晚不避嫌唱出為密友關智斌作曲的《預言書》，他感性說：「舊年喺我嘅生活中，經歷比工作搵錢更加重要嘅事，經歷過幾次生離死別，好多謝大家支持，選擇睇我嘅演唱會，之前賣飛睇住黑洞表（絕望座位表），我都唔好意思。」軒仔分享曾跟一位末期癌症友人錄歌，對方每次錄歌前都要打嗎啡：「我應承過佢，將同佢合唱嘅歌收錄喺唱片帶上紅館，Toby我哋今晚上紅館。」跟着唱出《預言書》，中段時軒仔一度感觸落淚，甚至跪地獻唱。<br>首場演唱會邀得容祖兒撐場，祖兒攬着軒仔大叫好姊妹，他反問：「好兄弟唔得嘅？」軒仔更叫觀眾為祖兒預早唱生日歌，又搞笑拎果籃上台，送兩粒荔枝給祖兒，寓意跟荔枝一樣火辣辣，祖兒說：「我𠵱家好好火呀，你叫番降兩度出嚟battle。」軒仔大爆兩人以前花名：「叫番深水埗麥當娜，同旺角Beyonce出嚟！」</p><p>叫祖兒唔好亂講</p><p>祖兒笑軒仔騎劫其歌曲《黃色大門》：「騎劫咗我呢首歌，心儀乜乜乜。」軒仔即說：「你今晚你唔好諗到乜就講乜呀！」祖兒獨唱《笑忘書》後與軒仔擁抱，更發現對方臉上有淚水，祖兒說：「畀面你先嚟呢度，我見到『降兩度』就憎，係樂壇浩劫。我幾晚瞓唔到都因為佢，佢好大威脅，唔好再喺我面前出現。」<br>採訪：王連連<br>攝影：葉君海</p></body></html>