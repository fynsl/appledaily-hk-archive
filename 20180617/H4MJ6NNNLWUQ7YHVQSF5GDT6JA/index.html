<html><header><meta charset="utf-8"><title>【唔係A貨】$320一部一手新iPhone？</title></header><body><h1>【唔係A貨】$320一部一手新iPhone？</h1><p>用約$300一部全新未用iPhone？A貨都唔得啦！據韓國ETNews報道，韓國電訊商SK Telink將會以超筍價44,000韓圜（約$319）推出一批全新未用的iPhone，不過這部iPhone並唔係iPhone X、iPhone 8或者iPhone SE，而係2009推出的iPhone 3GS！<br><br>據報道這批「新」iPhone 3GS一直存放在貨倉中，唔知點解近期被「出土」，電訊商進行過測試，發現這批手機仍然可用，所以決定將它們重新包裝公開發售。雖然這批iPhone 3GS操作無問題，但因為只內置iPhone OS 3（iOS前身），就算升到盡都只能用上iOS 6，要裝現時流行應用程式Facebook或WhatsApp都無可能。不過機身內置的打電話、SMS、影相及播歌功能都仍然用到，但要再配對應30pin連接介面產品如充電線就有難度。可能都有果粉願意買返部iPhone 3GS收藏，有網友更指如果這間電訊商將這批「倉底貨」放上eBay放售，可能會賺得更多。<br><br>資料來源：ETNews, Apple Insider<br><br>記者：布偉倫<br><br>全新旅遊專頁，即like籽想旅行： https://fb.com/travel.appleseed </p></body></html>