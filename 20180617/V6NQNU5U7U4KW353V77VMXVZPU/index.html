<html><header><meta charset="utf-8"><title>【父親節】揸通宵巴撐起頭家囡囡冇怨仲力撐爸爸</title></header><body><h1>【父親節】揸通宵巴撐起頭家<br>囡囡冇怨仲力撐爸爸</h1><p>近年巴士意外頻生，外界關注巴士車長工時過長的問題。而在長工時的背後，往往是一個個犧牲與家人相處養活家庭的故事。城巴通宵更車長阿俊現時平均每日工作11小時，作息日夜顛倒，陪伴家人的時間難免不足，幸得愛女支持及體諒，「佢辛苦搵錢只為咗我哋嘅生活」，一句窩心話，令阿俊可更安心在外面打拼。<br><br>44歲的阿俊在城巴擔任車長逾8年，他一開始入職只揸正常更，後來因沙田區有通宵更空缺，自己又住在沙田，才決定轉更，一做就做7年。阿俊現時平均每日工作11小時，更試過「晚六朝六」連踩12小時，放工後大部份時間都用作休息，「早醒就有個零鐘頭幫個女睇下功課、做吓自己嘢，遲咗就真係要一起身就即刻返工」。留在家中的時間不多，他笑言「似酒店多過屋企」。最近阿俊一家更因租金問題搬到東涌，私人時間更是少之有少。雖然揸通宵更辛苦，但人工每月多約2,000元，為了家庭，他唯有苦撐，「唔返通宵更根本應付唔到一家三口開支」。<br><br>雖然日做11小時，阿俊仍然利用公餘時間擔任城巴職工會副理事長，為工友爭取合理權益。他坦言有猶疑過應否犧牲陪家人的時間處理工會事務，但認為「想要有成果，必定要有人企出嚟付出」。阿俊表示，工會未來希望為車長爭取同工同酬，因2004年後入職的城巴車長，無論在薪酬待遇抑或福利上都不及04年前入職的舊制月薪車長，以加班補水為例，舊制車長是以時薪1.75倍計算補水，04年後入職的車長則只以時薪1.5倍計。<br><br>對外阿俊為家庭奔波勞碌、為工友爭取權益，對內卻對愛女充滿愧疚及遺憾，顯得有心無力，「個女上台拎獎，我個心真係好想去，但奈何精神真係支持唔到，最後都冇去到」。幸好詩喬懂事，體諒及感激爸爸為家庭、為工會的付出，「佢辛苦搵錢只為咗我哋嘅生活」，指父親「一收工落車就會打畀我，關心我，又驚我有危險」，對此表示感動。父親節在即，詩喬打算畫張心意卡送給爸爸，以報答他為家庭的無私付出。<br><br>記者 麥卓溢</p></body></html>