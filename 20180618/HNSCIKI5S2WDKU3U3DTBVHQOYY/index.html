<html><header><meta charset="utf-8"><title>【父親節】老竇收咩禮物最happy？仔女猜猜你心意！</title></header><body><h1>【父親節】<br>老竇收咩禮物最happy？仔女猜猜你心意！</h1><p>「父親節快樂」，到底父親收到甚麼禮物，才屬於「真‧快樂」？《蘋果》一嘗於父親節前，與各位爸爸們玩個小遊戲，先問他們心目中的理想禮物，再秘密問子女正在為爸爸準備甚麼驚喜，看看他們的禮物能否配對。<br><br>物輕情義重，普遍爸爸都深明這道理，喜愛子女自製的小手作。「一張咭就得！」把心意咭畫好再放在枕頭底，原來是梁家的傳統。不過梁爸爸微小的願望，今年換來更大驚喜，兩兄妹正為爸爸準備「大禮」。「我同媽媽買咗件衫畀爸爸。」7歲的哥哥向爸爸的外型「入手」，4歲妹妹亦不輸蝕，靜悄悄地告訴記者，她準備了一枝筆。<br><br>六月份的「壽星爸」更有福，蘇先生早就收到女兒的禮物。「因為我6月生日，佢已經整埋父親節禮物畀我，係一張咭。」但以為「禮物環節已完」？蘇爸爸太年輕了。蘇小朋友仍在製作壓軸大禮，她走到記者耳邊說「係生日咭，加另外一啲禮物」。即使記者旁敲側擊，她都不為所動，不願告訴記者禮物的內容，非常口密。年僅5歲的莫小朋友，亦主打心意咭，「我會畫心型，因為我鍾意爸爸。」<br><br>葉爸爸更即席向記者展示，7歲女兒「新鮮滾熱辣」送給他的自製領呔，當然要邀請「畫家」親自解構七彩繽紛的圖畫。「呢個係爸爸個樣，下面係彩虹，再下面寫Happy Father's Day。」「冧爆」的他則認為，不需要禮物，只要與女兒一起度過就心滿意足。<br><br>說到父親節禮物，不乏高要求一族。楊爸爸愛風馳電掣，「你問我最想梗係要部電單車啦，可以代步嘛！」顯然8歲兒子未能負擔得起，但自己是陀螺好手，故為爸爸用泥膠製作陀螺，更霸氣表示：「佢（爸爸）話唔要禮物，要我就得！」<br><br>不過，在《蘋果》訪問的十多個家庭中，幾乎全部爸爸都有一樣共通的理想「禮物」。魏爸爸的兩個女兒，年紀尚小，他沒有期望得到甚麼禮物，反而道出一句爸爸們的心聲：「兩個女開開心心，快高長大！」也許一家齊齊整整，對這群一家之主而言，就是心目中最想看見的景象。<br><br>記者：盧珮瑤</p></body></html>