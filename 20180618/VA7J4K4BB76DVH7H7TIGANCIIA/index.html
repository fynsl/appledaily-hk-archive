<html><header><meta charset="utf-8"><title>中環在線：湯文亮係財金界「估神」 - 李華華</title></header><body><h1>中環在線：<br>湯文亮係財金界「估神」 - 李華華</h1><p>世界盃進入首階段分組賽，股市好明顯受到影響，成交萎縮，睇波唔睇市下，中環人近排話題，都離唔開世盃。<br>至於財金界「估神」係邊位，竟然係紀惠行政總裁、經常評論樓市既湯文亮。<br>事緣蘋果財經自世盃開幕後，搵咗六位名家每日貼一場上下盤，包括了估計今年港股冇運行既沈振盈沈大師，以及瑞通香港負責人翁世權等。</p><p>預告買比利時上盤</p><p>到咗第四日，只有湯博士日日貼中，噚晚早場就貼中塞爾維亞贏了哥斯達黎加。至於其他名家，暫時輸贏差不多，亦未見有長輸份子。<br>到底湯博士有冇自己落注，佢就話點都有買少少支持下，至於今日有乜心水，佢就預告會買比利時對巴拿馬上盤，原因係歐洲之強對美洲之弱，應該唔會買錯啩。</p><p>李華華<br><br>mailto:LiWaWa@AppleDaily.com</p></body></html>