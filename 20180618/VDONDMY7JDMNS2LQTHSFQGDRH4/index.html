<html><header><meta charset="utf-8"><title>麻木工作　陳家樂木訥講情傷</title></header><body><h1>麻木工作　陳家樂木訥講情傷</h1><p>陳家樂和余香凝的三年情忽然告終，外傳女方劈腿暗交保險高層新歡，余香凝強調對方僅是生意拍檔，所屬經理人公司亦發聲明否認偷食，指責報道失實。當日家樂現身拍戲時欲哭無淚，事後還在社交網撰文護舊愛。昨早家樂到沙田為護膚品牌宣傳，神情木訥，似乎仍飽受情傷困擾。</p><p>「發酵咁大」</p><p>昨日記者到場採訪，經理人公司事先張揚家樂不接受訪問，但最終家樂都有受訪。問到心情如何？家樂語氣無奈說：「我覺得其實呢刻講乜都冇乜用，都會有其他效果，𠵱家嘅人相信嘅事，係佢哋想去相信嘅事。我喺呢度最後講一次，事實係余香凝唔係咁嘅人，佢冇偷食，我哋係和平分手。」<br></p><p>問到是否很心痛舊愛被喪插？家樂說：「呢個唔係事實，一個女仔承受咁大壓力，我覺得唔可以。」有否安慰前女友？家樂表示兩人沒傾此事，因為明白對方要時間冷靜：「我想像唔到呢件事發酵到咁大，至於分手原因，我唔想講咁多，我哋係有共識嘅，大概係一個月嘅事。」他解釋之前隱瞞分手消息，是因為雙方有共識，完成手頭工作才公開。</p><p>雙手合十</p><p>正在上位的家樂，沒想過要放假散心，他說：「我想繼續工作，工作係最好嘅面對方法。」他更強調跟余香凝永遠都是好朋友，至於將來會否有機會復合，就遲些再算。追問會否再為分手事件傾談？家樂則雙手合十，由助手和保安護送入店舖，他現身時吸引大批市民圍觀，不時強擠笑容投入工作。<br>採訪：盧妹<br>攝影：林賓尼</p></body></html>