<html><header><meta charset="utf-8"><title>睇地震新聞覺得「好得意、好搞笑」傅嘉莉知衰認冇智慧</title></header><body><h1>睇地震新聞覺得「好得意、好搞笑」<br>傅嘉莉知衰認冇智慧</h1><p>大阪遇上6.1級地震，釀4死逾358人受傷。在大阪附近姬路拍攝《街坊廚神》嘅傅嘉莉(Kelly)、小儀、金剛同衞志豪昨早亦感受到地震，並已逐一報平安。<br><br>Kelly在地震後亦有睇住當地新聞消息，佢昨早喺ig story影住個電視機畫面話﹕「好得意呀，啲新聞，個畫面喺度震㗎，好搞笑，我哋頭先應該係feel到....emmm」。隨後佢接受訪問時話：「一切安好，沒事，有睡夢中被警報嘈醒，感受輕微震動，頭暈暈，兩、三秒後就停下來。看到新聞報導有些地方出現地陷、火災，不過我哋離大阪有一段距離，冇咁大震盪。家人都有即刻打來問我有冇事，我都有報平安。」<br><br>不過，Kelly事後都似乎知道自己講錯嘢，急急刪片，並補鑊貼番張喺日本影嘅黑白單人相，留言道歉：「對唔住！引嚟咁大的誤會，係我唔識表達，唔夠智慧，無危機意識。之後再睇新聞知道有傷亡，先意識到這是一場很嚴重的天災...天佑大阪」。網民接唔接受佢道歉就唔知喇，但作為公眾人物，慎言的確好重要！</p></body></html>