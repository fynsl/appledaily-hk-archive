<html><header><meta charset="utf-8"><title>【馮仁昭四圍超】秘婚Dash太太有喜</title></header><body><h1>【馮仁昭四圍超】秘婚Dash太太有喜</h1><p>樂隊Mr.嘅bass手Dash，前日喺Ig上載咗一張超聲波圖片，預祝自己下年父親節快樂，原來太太有咗BB！Dash從未有公佈過婚訊，今次佢公開太太有喜嘅消息，都算係「雙喜臨門」。<br>Dash受訪時話：「我年頭知道太太有BB，仔定女遲啲再話畀大家知。上年求婚，喺外地簡單註冊，想之後再喺香港搞婚禮，但𠵱家要等小朋友出咗世先再擺酒。」</p></body></html>