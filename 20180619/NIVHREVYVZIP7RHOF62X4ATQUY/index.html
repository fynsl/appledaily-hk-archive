<html><header><meta charset="utf-8"><title>港女戀上新加坡</title></header><body><h1>港女戀上新加坡</h1><p>【非常人物】<br>香港是一座浮城，人們來，人們往，很多人都沒有根；他們腳下踏着的不是實地，而是隨着時局變幻而漂移的流沙。<br>法治受衝擊，民主沒希望，自由遭壓迫，這些年，嚷着要遠走高飛的香港人，特別多。<br>在港人移民熱門地點新加坡，Eros一邊惦念着老家一邊下定決心要下一代也在新加坡成長。有人為着趨慕幸福而來，有人為着逃避黑暗而來。樂土，就是不在香港。<br>撰文：蔡元貴<br><br>當香港的年輕夫婦都朝思暮想抽居屋、日夜捱麥記儲首期，Eros只要等多一年，就可望以300萬元價錢，買得千呎住宅。這位兩年前嫁入新加坡的港人，大讚星政府對國民照顧周到，即使言論自由度低也不介意：「呢度嘅管理做得好好，你唔需要拿起banner示威。」</p><p>「呢度嘅政府係會令到所有嘅人民一定買到樓，唔似香港咁搵唔到屋，一係就樓價好貴。」</p><p>Eros與丈夫在網絡相識，兩年前結婚，隨丈夫移民新加坡，人生從此不一樣，起碼不再需要為住屋問題惆悵。「組屋一定有㗎嘛。呢度嘅政府係會令到所有嘅人民一定買到樓，唔似香港咁搵唔到屋，一係就樓價好貴」。她解釋，正常情況下，新加坡人結婚後開始申請組屋，平均三年可以上樓。<br>「佢哋有類似公積金咁嘅嘢，供樓喺你個（中央公積金）戶口度扣，所以基本上你冇乜壓力，唔似香港。」Eros說。她和丈夫結婚後立即申請組屋，相信明年就獲編配單位。她做過簡單資料搜集，一個面積一千平方呎、三房一廳的組屋單位，平均樓價只須50萬坡幣（約290萬港元）。<br>「如果仲喺香港就唔使諗，永遠買唔到樓，亦排唔到居屋。」Eros說。組屋業主可以選擇動用中央公積金供樓，金額為公積金的一半（每月上限約千元坡幣），很多人65歲前就供完，退休後出售組屋賺取一筆養老金。<br>組屋業主亦可以在入住五年後，出租部份單位，賺取收入。一名當地香港移民告訴記者：「好多人會租出其中幾間房，收入穩定。所以好多夫婦結咗婚，其中一個唔使做。好多大學生未畢業就排期結婚，只要登記咗，就合資格申請組屋。」<br>Eros又大讚新加坡公共醫療制度，跟香港明顯分別是不用排大隊，「香港唔係㗎嘛，排四、五個鐘，啲人瞓晒喺出面咁樣」。不過讓兩口子決心扎根新加坡的，是教育制度。Eros解釋：「我老公好鍾意香港，但係我哋諗住生仔，第二時小朋友受教育，佢覺得新加坡教育會好過香港。」<br>在港、星兩地都有私人教琴經驗的Eros，察覺到新加坡小孩活得比較開心：「香港小朋友好大壓力，本身我教琴，香港啲小朋友私底下有同我講，我唔想學琴呀，或者唔想考試呀，大壓力到喊出嚟。我又好似冇見過呢邊小朋友會咁，佢哋會好開心。」</p><p>「你唔需要拿起banner示威，因為呢邊真係好啲吖嘛。所以我唔介意言論自由度低，因為冇嘢講。」</p><p>國際人權組織自由之家今年的報告顯示，新加坡與香港均屬「局部自由」地區，而前者的評分（52）比香港（59）更低。Eros說不介意：「呢度嘅管理做得好好，你唔需要拿起banner示威，因為呢邊真係好啲吖嘛。唔似香港，好多嘢都令人不滿。所以我唔介意呢度言論自由度低，因為冇嘢講。」<br>她知道，這裏一個人示威也要申請，否則可被判監。但她說：「新加坡政府做嘅嘢同港府唔同，新加坡政府做嘢令人民舒服啲，仲argue啲乜？食有得食，住有得住，瞓有得瞓，咁仲嘈乜箒？新加坡呢個地方唔需要好似香港咁示威，李生（新加坡總理李顯龍）管理得係幾好，雖然好嚴。」</p><p>【後記】</p><p>這樣說，Eros已不再想念香港了？她這樣說：「我每一次返香港，就會第一時間返屋企，間屋比新加坡細好多，但係一打開度門呢，啲眼淚就會出嚟，唔知點解。總言之係，係掛住香港嘅。」Eros說，每次回港，都會有點激動：「始終個根都係喺香港。」</p></body></html>