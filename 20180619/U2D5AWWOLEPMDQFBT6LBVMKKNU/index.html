<html><header><meta charset="utf-8"><title>自稱為佢打交張敬軒關智斌打情罵俏　歌迷叫咀嘴</title></header><body><h1>自稱為佢打交<br>張敬軒關智斌打情罵俏　歌迷叫咀嘴</h1><p>張敬軒在紅館連開六場騷，事業得志的他感情生活卻撲朔迷離，過去十多年，只跟同性的關智斌（Kenny）傳斷背，最近傳兩人不復當年情；前晚軒仔請到Kenny做嘉賓，在台上一抱化解隔夜仇，兩人公然打情罵俏，軒仔更自稱當年BOY'Z為他打交，歌迷還high爆叫兩人咀嘴。</p><p>現年37歲的唱作歌手張敬軒加入樂壇已經十八年，近日在紅館舉行六場「張敬軒Hinsideout演唱會」，還化身天后「降兩度」登場，剃腳毛戴掃把頭假髮扮女人。軒仔在台上雌雄莫辨，台下感情生活亦撲朔迷離，一直盛傳他是同志歌手但沒出櫃，多年來跟同性的關智斌緋聞不絕，不過近年有指兩人已感情不再。<br>軒仔一連六場的演唱會，每場都請好友藝人做嘉賓，前晚第四場竟請了BOY'Z兩位成員關智斌和張致恒（Steven），當Kenny驚喜現身舞台時，全場尖叫拆天。BOY'Z升上台與軒仔合唱《死性不改》，唱到一半的Steven抵死問Kenny：「點解你會嚟做嘉賓嘅？」Kenny理直氣壯答：「我鍾意呀，你吹呀！」合唱後，就算只是Steven說話，觀眾都叫到拆天，軒仔笑說：「我都唔知你哋叫乜。」接着望着Steven說：「你講嘢佢哋都叫到咁。」轉身指着Kenny笑說：「咁佢講嘢……」觀眾勁合作發出狂呼，被陪襯的Steven抵死說：「我完成任務啦，我落台先！」軒仔即阻止：「你講嘢呀你！」</p><p>入行已是好友</p><p>由於觀眾反應太激烈，軒仔笑說：「知唔知乜叫無敵嘅嘉賓呀！」Steven即刻指着Kenny，想不到Kenny竟主動企到軒仔身邊，還用手攬着軒仔，鬼馬笑說：「我企到咁都仲得呀。」軒仔表示BOY'Z是自己初入行相識的好朋友，所以決定第一次在紅館開六場個唱，一定要請他們來分享。他又搞鬼說：「既然咁耐冇見，有啲私人恩怨想喺度解決，我聽講網上有人寫咗個古仔，話你哋兩個為咗我喺salon打交，究竟係咪？」Kenny即搶答：「你諗多咗啦張生！我哋兩個成日打交㗎，每次打完交，Mani就會打嚟，佢話：『打還打唔好打面，話晒靠個樣搵食。』」</p><p>Steven食花生</p><p>而Steven則坐埋一角睇戲，軒仔問他做甚麼？Steven抵死說：「我見你哋咁耐冇見，畀你講埋先囉！」軒仔反擊：「你又知我哋好耐冇見？」觀眾即起哄大叫：「咀佢！咀佢！」之後軒仔正經多謝Steven由橫店趕回來做嘉賓，Steven再抵死問軒仔：「我想問你，你做乜多謝我，唔多謝佢？」軒仔答：「我點會唔多謝佢，我仲要恭喜佢做咗業主嘛！」Steven轉矛頭玩Kenny：「你都仲未講，你點解會嚟做嘉賓？」 Kenny說：「我嚟報仇呀。」Steven再狙擊：「報乜仇？隔夜嗰啲呀？噚晚嗰啲仇呀？」全場爆笑，兩人沒有招架能力，最後三人再合唱《La La世界》告終。<br>撰文：皓騫</p></body></html>