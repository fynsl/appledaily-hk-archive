<html><header><meta charset="utf-8"><title>2R為子女慶祝生日花盡心思Race新加坡豪宅曝光</title></header><body><h1>2R為子女慶祝生日花盡心思<br>Race新加坡豪宅曝光</h1><p>現在嘅小朋友真係好幸福，集萬千寵愛在一身。好似前組合2R嘅黃婉君（Rosanne） 與黄婉佩（Race），佢哋都已經成為人妻兼媽咪，育有兩子嘅Rosanne最近就幫細仔白晨（Daniel）慶祝5歲生日，邀請咗一大班小朋友及家長一齊出海玩，仲預備一個以海洋為主題嘅大白鯊蛋糕，Rosanne喺ig留言話﹕「Dylan and Daniel, ”Mama this is the most amazing cake you have ever baked!! Thank you Mama xoxo ”」原來呢個咁靚嘅蛋糕係由Rosanne親手烤焗，真係好犀利。<br><br>而Rosanne嘅妹妹Race前年嫁畀新加坡富商David Loh，囡囡Cara上月亦已經一歲。Race同樣為囡囡搞咗個驚喜生日派對，將屋企變成一個夢幻樂園，安排帳幕、彩虹小馬，一家三口一齊切蛋糕，場面溫馨。Race留言﹕「Because of her, I want time to pass by even slower. Kids make us further appreciate how precious time is.(因為她，我想時間過得慢一點。小朋友令我們更加覺得時間寶貴)」。</p></body></html>