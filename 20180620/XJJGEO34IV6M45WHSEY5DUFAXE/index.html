<html><header><meta charset="utf-8"><title>玲玲叮囑整靚棚牙減是非周秀娜見腮　難使男人錢</title></header><body><h1>玲玲叮囑整靚棚牙減是非<br>周秀娜見腮　難使男人錢</h1><p>【玲機一動】周秀娜在劇集《宮心計2深宮計》中飾演皇帝馬浚偉（馬仔）的妃嬪，一出場就有床戲露膊兼晒腿。她早前為本報玄學節目「玲機一動」擔任嘉賓，接受玄學家麥玲玲訪問。玲玲師傅都大讚馬浚偉戲中艷福不淺，可以跟娜姐拍床戲，娜姐笑說﹕「真係相當唔錯呀！唐朝服裝係比較性感，既然胡定欣同馬仔都有（床戲），冇理由我冇啦，我咁愛佢。」</p><p>牙歪成日嗌交</p><p>麥玲玲講到娜姐本身「名氣運」旺，但名氣星跟是非星同等，要視乎變成吉星還是凶星。至於面相，玲玲師傅表示牙齒不靚是最大忌，她說：「如果得一筆錢，就要整咗牙齒先，唔係成日同人嗌交。牙同嘴靚，相對是非較少。」原來娜姐自細門牙是向內生，經過箍牙後現在牙齒變得整齊，嘴形變靚，所以娜姐向來是非不多。她反而關心自己何時出嫁，所以向玲玲師傅請教姻緣，玲玲笑批娜姐：「見腮骨使唔到男人錢。」娜姐聽後露出非常失望的神情，相信她只能靠自己。</p><p>被消失感抱歉</p><p>另外，早前有傳因為娜姐所屬公司跟無綫有官司在身，所以她「被缺席」所有宣傳活動，對於首次拍劇就出師不利，娜姐說：「戲份我諗就好難cut，我同每個對手都有感情關係，馬國明同蕭正楠查案，有案件我係牽涉在內，好難刪減，除非淨出我背脊啦！但只係覺得第一次拍劇，合作愉快，好對佢哋唔住，佢哋做晒宣傳，做埋我嗰份。」<br>採訪：嵐山<br>攝影：林賓尼</p></body></html>