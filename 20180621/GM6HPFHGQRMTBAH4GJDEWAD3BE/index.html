<html><header><meta charset="utf-8"><title>張敬軒同Kenny講心</title></header><body><h1>張敬軒同Kenny講心</h1><p>張敬軒前晚假紅館舉行尾場騷，捧場的BOY'Z被拉上台做嘉賓，當關智斌（Kenny）跟軒仔再同台，全場叫聲雷動，軒仔問觀眾：「大家想唔想再睇BOY'Z開演唱會呀？」Kenny更大嗌：「我見到老闆（楊受成）不停咁點頭！」張致恒趁機問軒仔：「如果我哋真係開演唱會，你嚟唔嚟做嘉賓？」軒仔指着Kenny說：「嚟！我同佢合唱《眼紅館》都得吖！」<br>軒仔完騷後，在慶功宴上說：「係我親自搵佢哋，一搵就應承。點樣報答佢？我哋係講心。」提到之前傳跟Kenny已斷交，問是否再見亦是朋友？軒仔說：「其實一直以嚟我哋都冇減少來往，只不過唔想講太多，費事越描越黑。我哋咁多年都係好好、好好嘅朋友。」<br>採訪：曹家誠<br>攝影：葉君海</p></body></html>