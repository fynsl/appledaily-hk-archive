<html><header><meta charset="utf-8"><title>【世界盃】期間限定訂波衫　特別徽章自訂Tee</title></header><body><h1>【世界盃】期間限定訂波衫　特別徽章自訂Tee</h1><p>世界盃開鑼，除球員外，球迷們亦已經完全進入狀態，街上不時見到有人着球衣支持愛隊，有份出國家隊球衣的Nike亦特別在這四年一度的盛事期間，在旺角T.O.P.開設Nike Football Hub，在場內展示多款國家隊球衣，亦首次提供期間限定的球隊球衣設計服務。只要有隊名，提供基本元素、概念和設計方向等，就會有專人幫手設計。球迷們只要在即日至7月22日期間在官方網站買任何足球產品，就可以有一次免費球衣設計服務，設計最後更可真正造成實體球衣做隊衫，不過就最少訂6件或以上。</p><p>當然，好多人都知，除非真係落場踢波，否則足球球衣永遠都係最難襯嘅衫之一，所以今次除可設計和訂造球衣外，Nike亦於旺角The Forest開設期間限定FTBL Studio（即日至7月15日。），讓球迷自己設計個人化tee，有大量足球相關Logo讓你加在tee（或球衣）上，唔少logo設計都相當有趣，唯一可惜是沒有國家隊元素，無得支持愛隊囉。<br><br>Nike Football Hub<br>旺角彌敦道700號T.O.P<br><br>FTBL Studio<br>旺角奶路臣街17號THE FOREST一樓中庭<br><br>記者、攝影：韓繼聰<br><br>全新旅遊專頁，即like籽想旅行： https://fb.com/travel.appleseed </p></body></html>