<html><header><meta charset="utf-8"><title>魚樂無窮：把握關鍵一個月 - 唐牛</title></header><body><h1>魚樂無窮：把握關鍵一個月 - 唐牛</h1><p>經歷周二狂插逾800點後，恒指噚日反彈唔夠一半，不過午市初段那一下挾倉既急且勁，淡友擺明食糊離場，見好就收，一千幾百點都唔會放過。不貼市的投資者，用佛系式揸實股票，必然好過追升殺跌。<br>當然，績優股或高息股才能以佛系式操作，我自己以領展（823）、恒生（011）、匯控（005）為重心，始終有高息墊底，跌極有個譜。相反，垃圾股冇基本因素支持，跌完可以再跌，市況不明下不宜沾手。<br>昨日大跌市，回購增持動作特別多，其中以超人再度出手掃長實（1113）最觸目，要留意集團近年多在8月初派成績表，意味即將進入歷時1個月的blackout period，在大股東不准增持下，股價或有壓力，想撈貨的可以吼實呢個機會。<br>港機工程（044）及寶國國際（589）早前不約而同宣佈私有化，消息公佈後，前者股價非常硬淨，大跌市亦絲毫無損，最新價與私有化價比較，僅得5%水位，坐定笠六味濃；相反後者股價拾級而下，與私有化價越走越遠，最新相距達15%，股價話畀大家聽有暗湧，博過關賺差價嘅戰友，不得不防。<br><br>唐牛<br> http://fb.com/tongcow88 <br>本欄逢周二、四刊出</p></body></html>