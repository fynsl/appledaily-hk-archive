<html><header><meta charset="utf-8"><title>【自有殺着】全闊賽道偏差明顯勝在可以後來居上</title></header><body><h1>【自有殺着】全闊賽道偏差明顯<br>勝在可以後來居上</h1><p>禮拜日（24日）沙田八草兩泥，合共進行十場日馬賽事。當中，草地用全闊A跑道作賽。<br><br>睇番最近5月27日同一移欄賽事，除了頭兩場新馬賽及直路賽由前置馬勝出外，其餘賽事差不多清一色由居中後上馬掄元，尤其尾段場次偏差更明顯，如「白鷺飛翔」及「大籐王」均憑後勁從尾叠反先對手，故此靠追食糊嘅馬值得優先留意。<br><br>今戰列陣馬中，第二場「勝在煌」三次跑田A欄獲兩亞一殿佳績，唞夠吼準A欄才上陣，有力打開今季勝門。<br><br>另外，尾場「世界紀錄」上仗正是於5月27日田A欄賽事後上入Q，等番同一移欄再跑必再拼。<br><br>至於兩場泥地路程均為1200米，上周末兩場同程頭馬「天賜寶」及「歡樂一生」均擺前勝出，所以第四場「飛霞」及第九場「上簽」等具前速之擅跑泥地馬可秤先。</p></body></html>