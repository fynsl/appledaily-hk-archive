<html><header><meta charset="utf-8"><title>【iOS 12】實試Memoji新玩法　整自己個樣似唔似？</title></header><body><h1>【iOS 12】實試Memoji新玩法　整自己個樣似唔似？</h1><p>在早前的WWDC2018中，Apple發佈了iOS 12，其中一項主要功能是Memoji，今日我們便下載了iOS 12的beta版，來試試這個Memoji好唔好玩，整得似唔似樣。Memoji用法都幾簡單，只要打開Message內的Animoji功能，就會見到多了一個「+」號 ，按下即可開始創作新的Memoji，而且暫時看來是沒有上限的。</p><p>進入後，有多項不同選擇，如膚色、髮型、面形、眼形等，不過暫時覺得選擇不算太多，特別是鼻子，就只有3個大小選擇，嘴形亦只有6款。反而驚喜的是髮型、鬍鬚、頭飾和眼鏡等，就有頗多選擇，應該都容易搵到心水，甚至做一個真人不會做的特別打扮。<br></p><p>雖然整體選擇唔算多，但有趣的是，經幾個同事實試後都覺得，唔知點解揀揀吓就會慢慢越整越似，大多數人都覺得Memoji有8成似真人。當然，如果可以用前置鏡頭直接掃描樣子，再在不同地方進行微調，又或者可以就不同位置，如髮型長度，可再作調整，相信會更有趣，唔知iOS正式推出，又或是新iPhone會不會有這功能？另外，Memoji更可用於FaceTime，卡通頭像可即時套用上身，頭像下面會做模擬陰影位，令效果更逼真。除此，亦可額外再加入其他貼圖，實試感覺效果依然能保持順暢。唯一不太明白的是，既然FaceTime都可以玩，何不直接加到相機功能中？</p><p>記者：韓繼聰<br>攝影：劉永發<br><br>全新旅遊專頁，即like籽想旅行： https://fb.com/travel.appleseed <br></p></body></html>