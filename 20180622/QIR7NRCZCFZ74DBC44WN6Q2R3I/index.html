<html><header><meta charset="utf-8"><title>【進擊日本】香港馬王執個大外檔有冇雨粉幫吓手？</title></header><body><h1>【進擊日本】香港馬王執個大外檔<br>有冇雨粉幫吓手？</h1><p>香港前馬王「明月千里」周日（24日）將在日本阪神競馬場，出戰2200米一級賽寶塚紀念賽，而彼邦賽會亦已於周四（21日）完成排位抽籤。<br><br>將配上布文出賽的「明月千里」抽得13檔，由李慕華策騎的「里見光鑽」則排得3檔，另外兩匹主要對手「強擊」以及「神業」則分別抽得10檔及16檔。<br><br>天氣預測當日寶塚市天晴有雲，但亦有機會降雨。假如遇上落雨，「明月千里」很有機會得益，因為2016年牠勝出女皇盃時正是跑黏地。<br><br>「神業」2017年於黏地上勝出菊花賞，而9檔的「里見皇冠」2017年秋季天皇賞在暴雨下競賽，亦只是僅敗於「北部玄駒」（已退役）蹄下。</p></body></html>