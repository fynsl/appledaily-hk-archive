<html><header><meta charset="utf-8"><title>【消脂瘦身】踢膠袋減到肥？ 韓星試玩瘦一圈教練都話掂</title></header><body><h1>【消脂瘦身】踢膠袋減到肥？ 韓星試玩瘦一圈教練都話掂</h1><p>世界盃開波一陣子，車軚已經開始遮不到要現形了！炎夏將至，收復失地刻不容緩。近年於日、韓、台興起一種古怪減肥方法，就是「踢膠袋」！這個聽落騎呢的減肥方法，由日本茨城大學運動講師饗庭秀直設計，韓國女團f(x)前成員Sulli都宣稱靠它成功瘦了一個圈！</p><p>踢膠袋減肥既方便又環保，最重要是連專業健身教練Ivan Yip都讚，指此法確實可減肥瘦身，尤其訓練到腰間以下肌群，包括大腿、大腿後側甚至臀部，又因要配合扭腰，消耗脂肪也不少，還可同步訓練到手眼協調和距離感等等。不過Ivan強調：「要認真踢，如果是hea吓hea吓地踢，踢一下跌一下咁，就踢幾耐都無效。」想更快達到修身效果，Ivan建議將EMOM（Every Minute On The Minute）這訓練方式加入踢膠袋運動。</p><p>所謂EMOM，就是一分鐘內盡快完成2至4種動作，每一個動作有特定下數，完成後餘下的時間就可以休息，直至下一分鐘開始，再重複所有動作，此法有助設立明確運動目標，持續實行可觀察到自己體能有否進步。若將EMOM融入踢膠袋運動，則需在１分鐘內先做10下踢膠袋，再做10下Jumping Jack（開合跳），最後做10下Squat（深蹲），餘下時間可休息，然後下一分鐘又再開始。最少做5分鐘，這樣就同時練到心肺機能和肌肉，但如果想瘦身效果更明顯，最好每日做夠20分鐘。好，一於今晚一邊睇波，一邊都自己「開波」踢膠袋吧！<br><br>採訪：鄧比、張伍恩<br>攝影：林月苗<br>剪接：陸福明<br><br>全新旅遊專頁，即like籽想旅行： https://fb.com/travel.appleseed <br></p></body></html>