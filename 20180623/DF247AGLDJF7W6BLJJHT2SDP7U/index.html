<html><header><meta charset="utf-8"><title>【網民hot talk】巴士扶手當按摩棒　阿叔起勢捽腳板</title></header><body><h1>【網民hot talk】巴士扶手當按摩棒　阿叔起勢捽腳板</h1><p>巴士車廂不時貼有告示呼籲乘客切勿「飛象過河」，即將雙腳放到對面座位，不料有乘客變本加厲，一名巴士阿叔公然除鞋將腳底放上對面座位扶手，瘋狂忘我捽腳，自行腳底按摩。有網民直呼該行為令人作嘔，「隔住個mon都聞到」，覺得拍片者應即時叫停阿叔，以及拍下他的真面目；有人更認為政府應盡快立法禁止相關有損公德行為，「嚴重性等同隨地吐啖，向當時人發定額罰款」。<br><br>有網民周一於「巴打絲打 Facebook Club」上載該片段，稱由他的同事於早上約6時拍下，涉事巴士屬由沙田開往觀塘的89號線雙層九巴，內文又形容「好臭、香港腳」，「唔敢再用扶手」。有網民細心分析，留言「呢個穴位醫腎虧」，指阿叔狂按腳底該穴位是為了改善腎虧。無論真相如何，巿民以後乘搭巴士時難免留下陰影，莫非要一如網民「Kiefer Li」留言所指，「大家帶手套出街」保平安？<br><br>【網民點睇】<br>Moon Chak：人渣，咁冇公德心<br>Mi Sammi Choi：有冇出聲鬧佢?<br>Kary Chan Kaka：X用愛膚堅啦<br>Shamling Sham：冇錢去腳底按摩。唯有自己嚟啦。<br>Kwan Fu Him：睇嚟阿叔係個腎有事<br>Fi Mo：原來啲扶手咁多用途</p></body></html>