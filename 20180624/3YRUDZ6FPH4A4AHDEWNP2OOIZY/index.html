<html><header><meta charset="utf-8"><title>【花生水起3】三獅英軍獵殺巴拿馬又靠哈利卡尼一個救全家？</title></header><body><h1>【花生水起3】三獅英軍獵殺巴拿馬<br>又靠哈利卡尼一個救全家？</h1><p>《花生水起》係用非精密科學嘅方法，曲到「玄」分析精選世界盃賽事。星期日（6月24日）晚上8點早場，三獅軍團英格蘭將會迎戰嚟自中北美洲嘅巴拿馬。齋睇牌面英格蘭已經秤高一線，睇埋天象更加不得了，見近日獅子座旁邊將星結聚、發光發亮，似乎呢支三獅軍團將會繼上場2比1擊敗突尼西亞後，再次大發神威。加上用水晶球預測未來，見到一幕獅子獵殺斑馬嘅景象，睇嚟今次呢隻（巴拿）馬都係咁大；之後仲見到哈利卡尼好興奮咁慶祝入波嘅樣，上場已經由佢一腳一頭兼完場前絕殺對手，唔通呢場又係靠佢一個救全家？係嘅話，三獅Fans一定愛死佢啦！<br><br>--------------------<br>一網睇盡<br>足動世盃 直擊俄國最前線<br> https://hk.feature.appledaily.com/worldcup2018/ </p></body></html>