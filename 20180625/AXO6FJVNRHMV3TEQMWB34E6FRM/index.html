<html><header><meta charset="utf-8"><title>鳴鏡高懸：炒極唔上　只能炒落 - 張一鳴</title></header><body><h1>鳴鏡高懸：炒極唔上　只能炒落 - 張一鳴</h1><p>唱好股市（和樓市）一定是最受歡迎的，因為大部份投資者都只能做長倉，而且企業甚至政府正常都不喜歡唱淡，所以唱淡擺明是和「全世界」對着幹。<br>但以筆者之前做策略師及基金經理的經驗，當唱極恒生指數都升唔上，大家就要諗諗係咪應該開始是向下炒的時候。我強調現在完全是機會率的估計，沒有任何基本因素考慮（其實又有誰能看得懂呢？）。<br>最叻的策略師一定是機會主義者，要睇大勢做人，所謂「半杯水滿與半杯水空」其實根本沒有分別，做了結論之後，隨時可以搵一大籮理論，倒轉頭支持自己的結論，這就是做分析員和基金經理最好玩之處。<br>恒指在一月未能突破33000點收市而下跌後，市場用盡晒所有叮噹的法寶，都基本上只能在大約30000至31500區間反覆波動，既然已經上唔到，作為策略師就應該賭向下。今次筆者就覺得摩根士丹利策略師比較有前瞻性，不斷下調恒生指數目標；建銀國際好像就是第二個用「炒唔上，就向下炒」的策略。筆者之前談論過，摩根士丹利策略師很多年之前已經是因為眼見恒指跌唔落，便大力唱好港股，但要到去年才實現，現在明顯地他又再一次炒相反方向。<br>他們的唱淡建議雖不會「一帆風順」，但最終基金經理及媒體只會記得那個策略師是第一個出來唱淡（或唱好）的，這樣他就「值回票價」了。<br><br>張一鳴<br>mailto:derekcheung00@gmail.com<br>本欄逢周一刊出</p></body></html>