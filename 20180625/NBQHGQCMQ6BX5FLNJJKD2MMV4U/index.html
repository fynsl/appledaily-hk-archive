<html><header><meta charset="utf-8"><title>捱撞司機無怨恨：遺孀好慘</title></header><body><h1>捱撞司機無怨恨：遺孀好慘</h1><p>【本報訊】Uber奪命車禍釀成1死4傷，當中被撞的士司機傷勢嚴重，至今仍然留院，但他沒有怪責車禍中不幸死亡的Uber司機，並稱「活着已經感恩」，反過來擔心對方遺孀日後的生活。</p><p>仍需留院　每日做物理治療
</p><p>駕駛的士逾30年的60歲司機梁日光，對出事一刻已經沒有太大記憶，只記得當時在亞皆老街天橋駕駛期間，突然見到對面有一輛汽車迎頭撞來，未幾因驚恐及痛楚昏倒，醒來發現自己身處醫院，情況危殆，至今仍留院。<br>梁指由於事發一刻有戴安全帶，撿回一命，但胸骨及鎖骨均被安全帶壓斷，臉部滿佈玻璃碎，眼、鼻、嘴事後合共縫上20多針、4隻門牙脫掉、頸椎骨折、右鎖骨骨折、右胸骨骨折及右腳眼骨碎裂。他形容：「頭幾日真係痛到想死。」至今頸椎、胸部及右腳仍然要戴上固定器，每日做3小時的物理治療，他還向記者苦笑稱：「呢幾日終於可以慢慢行到兩步，可以去廁所，脫離用尿片生涯。」<br>一場車禍要他承受如此巨大的痛楚，甚至有機會斷送職業司機的生涯，但他未有怪責肇事的Uber司機：「老實講，車禍冇得避免，唔關係咪揸Uber事，只不過嗰位Uber司機意外身亡，佢公司唔賠（死者家人）不單止，佢整爛我架的士，的士車主有權索償，如果死者遺孀有樓就大鑊，所以遺孀都好慘。」<br>梁指Uber在半個月前曾派員來醫院與他接觸，表明已將所有事情交由律師處理，但未提到具體詳情，深信Uber需要向他賠償：「冇理由撞到我咁都唔賠？」對於Uber無牌經營運作，他認為政府需正視如何監管。<br>■記者金敏琍</p></body></html>