<html><header><meta charset="utf-8"><title>財經評論：Lulu「贏」股樓兩燈</title></header><body><h1>財經評論：Lulu「贏」股樓兩燈</h1><p>世界盃開鑼逾一周，坊間充斥住「明燈」，指引一眾球迷明路，但坊間咁多支「燈」入面，你要揀邊一支「燈」先可以贏盡全程的世界盃呢？<br>先講於波壇打滾多年的「球界明燈」Lulu，自2014於該屆世界盃穿上克羅地亞及西班牙球衣為兩隊打氣，結果兩者皆大敗後，Lulu自此登上「明燈」之位。今屆Lulu先於開幕戰俄羅斯對沙地阿拉伯，估俄羅斯小勝，結果俄羅斯大勝5比0，再估西班牙大贏葡萄牙2球，最終西班牙慘被迫和，最後於德國首場對上墨西哥的賽前，著上德國波衫，終於德國慘敗0：1。由此結算，Lulu揀三場，三場全炒，勝率為0%，屬反燈，各位球迷可以多多留意。<br>除了地膽，當然唔少得各界的過江龍，分別為「樓市明燈」湯文亮及「股壇明燈」沈大師沈振盈，二人均接受本報邀請，為世界盃貼心水。湯生自開幕頭8場賽事，只錯一場，相反沈大師頭8場只中兩場，二人勝率分別為87.5%及25%，分別屬正燈和反燈。<br>至於地區猛人，民建聯亦有為世界盃貢獻社區，陳克勤及葛珮帆FB出post，強調「我哋撐德國」後，德國隊爆冷0:1不敵墨西哥，其後德國對瑞典亦險象環生；而同黨梁志祥、鄭泳舜、陳恒鑌及柯創盛公開支持阿根廷後，阿根廷兩場全敗，可見其黨燈力無邊，暫計4場1中。<br>由至可見地頭蟲「球界明燈」Lulu 「明燈」指數最高，其次為「股樓兩燈」沈振盈及湯文亮，民建聯的「燈力」就時好時壞，所以當Lulu沒有指引時，就多多留意「股樓兩燈」。<br>記者：黃朗鈞</p></body></html>