<html><header><meta charset="utf-8"><title>孖老公聲演超人夫婦楊千嬅　丁子高互報行蹤</title></header><body><h1>孖老公聲演超人夫婦<br>楊千嬅　丁子高互報行蹤</h1><p>【今日ENT】楊千嬅和老公丁子高，最近為動畫電影《超人特工隊2》配音，前晚二人接受《今日ENT》直播訪問，跟大家分享配音時趣事。首次夫妻檔合作配音，千嬅表示十分開心，但獲邀參與配音前，二人都需要接受面試，千嬅說：「我之前有其他配音電影資料，所以暗地過五關。」丁生笑說：「佢好順利直升大學，我就小學都未畢業，要由小學階段重新考過，首先我把聲，佢哋做咗一輪試音，第一次未係最滿意，因為阿Bob聲線比較雄壯，試咗第二次就滿意OK，我捉摸到把聲音係點。」<br>千嬅覺得聲演超人媽媽角色都近似自己，丁生覺得自己似阿Bob。講到今次電影主要講男主內、女主外，現實生活中二人又如何分配？丁生指他們都清楚對方時間表，會互相配合。千嬅則說，現時工作模式是自由身，只會做想做的工作，時間更有彈性。</p><p>爆老婆Man爆事</p><p>直播訪問尾聲，二人被問到對方在心目中對方做過最英雄一件事？丁生說：「上次拍真人騷，佢被隻牛撞親，好誇張，撞親唔係英雄，我覺得佢係唔需要再拍落去，但我諗因為我係一個參加比賽就要做到最後嘅人，我話唔好玩不如算，佢突然企番起身話：『冇事，我老公話要參加，繼續去』，嗰下覺得佢好man，佢好犀利。」在旁聽到老公讚美的千嬅感動起來，指當時覺得明明有機會勝出，為何要被影響退出。另外，千嬅昨日與王雙駿到商台宣傳新歌《搖滾之母》，千嬅指新歌由林海峰填詞。<br>採訪：黃曉妍<br>攝影：陳俊強</p></body></html>