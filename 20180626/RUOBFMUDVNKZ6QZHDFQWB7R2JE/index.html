<html><header><meta charset="utf-8"><title>受訪市民：林鄭係糖衣毒藥</title></header><body><h1>受訪市民：林鄭係糖衣毒藥</h1><p>【本報訊】去年特首選舉跑馬仔，獲中央支持代替梁振英出戰的林鄭月娥曾被標籤為「CY 2.0」。林鄭上任一周年前夕，《蘋果》上周分別在旺角及銅鑼灣抽樣訪問多名巿民，了解對林鄭的管治意見，普遍市民認同林鄭治內香港社會氣氛較平和；也有市民認為林鄭與梁振英根本無異。</p><p>有人指用陰險管治</p><p>任職物流業、70歲的王先生提起梁振英就激動，直斥梁任內表現「係垃圾嚟」，雖則林鄭上任表現一般，至少「感覺上佢好（梁）少少，但講唔出點解」，希望林鄭能更好推動社會福利政策，令長者得到應得的福利。今年16歲、現為中學生的葉小姐坦言林鄭上任後香港未如梁振英治下有大量遊行示威，「（梁）做嗰陣時好似多啲人會不滿或者多啲遊行，林鄭雖然大家都可能唔鍾意佢、或者唔滿意中央，但未至於咁多騷動」，但由於林鄭「都係跟中央做嘢」，故對其未來施政不存期望。<br>不像「CY 2.0」，或只是管治手法有別，任職教師的Poon指林鄭相對梁振英，管治明顯較為「和顏悅色」，但仍是不斷收緊港人在一國兩制下的權利，「佢（林鄭）只係用一種溫和、溫水煮蛙方式，梁振英就乞人憎啲，但林鄭都係糖衣毒藥」。已退休的84歲的丘先生分析，梁振英任內用強硬、獨裁、霸道方式治港，林鄭則透過資源收買、利誘港人，直指林鄭管治一年，「我覺得香港外表上覺得好咗，但實質上仲衰過梁振英，因為佢用陰險（管治），好多人睇唔到」。<br>任職飲食業、24歲的朱先生則認為林鄭與梁振英一樣，至今未能履行選舉承諾，認為林鄭非普選產生，施政只會聽從建制派和中央要求，「佢冇一樣係令我哋啲後生仔受惠，我哋梗係出嚟反抗你㗎啦！」<br>■記者林俊謙</p></body></html>