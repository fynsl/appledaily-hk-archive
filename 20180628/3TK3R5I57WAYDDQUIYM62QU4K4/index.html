<html><header><meta charset="utf-8"><title>隔牆有耳：平息Plan B之爭　小麗入工黨 - 李八方</title></header><body><h1>隔牆有耳：平息Plan B之爭　小麗入工黨 - 李八方</h1><p>政府早前宣佈11月25日就九龍西議席空缺進行補選，而民主派早已決定由原議員小麗披甲上陣，一旦DQ 則由工黨李卓人補上。<br>政圈一直對於李卓人作為Plan B有不滿，認為小麗同李卓人唔係同一政團，作為Plan B唔夠名正言順，噚日就傳出小麗民主教室已經加入工黨，小麗接受查詢時未有否認，話今日回應，若然係真，相信都會平息到部份閒言閒語。<br>據講，今次小麗加入工黨係有泛民中人獻計，希望可以平息民主派就Plan B嘅不滿。工黨討論多時之後本周初就由執委會通過，批准小麗民主教室以團體成員身份加入，小麗亦會係工黨團體成員代表，不過小麗若然要以個人身份加入工黨，都需要另外申請。<br>郭永健回覆查詢，證實工黨執委會已通過小麗民主教室成為團體黨員。</p></body></html>