<html><header><meta charset="utf-8"><title>不如唔好着啦！Girl Crush性感演出露半股捱轟</title></header><body><h1>不如唔好着啦！<br>Girl Crush性感演出露半股捱轟</h1><p>又嚟露下體嘞，唔通露開有條癮？講緊係韓國「19禁」女團Girl Crush，佢哋之前喺台上表演時穿上超短裙配類似內褲嘅打底褲喺台上又跳又唱，做出深蹲動作時，下體即時現晒形。<br><br>雖然舞姿受到網民批評，不過呢個就係佢哋特色，亦都繼續受到粉絲追捧。上月Girl Crush嘅一段短片再次受到網民熱話，根據台灣傳媒報道，近日網上忽然流傳一段女主持喺台上走光嘅片段，當中可見一名身穿超貼身嘅女子下體現形。<br><br>及後，網民發現其實個活動係喺Girl Crush專屬嘅網絡節目上，當中其中一名成員勁搶鏡，佢身穿短到不能形容嘅貼身裙，基本上似只着咗上衣，冇着下身一樣，佢喺台上不時都好大動作，即時令到下體現晒形，更見晒半個臀部，大膽作風令人愕然，唔少網民都鬧爆佢哋教壞細路。</p></body></html>