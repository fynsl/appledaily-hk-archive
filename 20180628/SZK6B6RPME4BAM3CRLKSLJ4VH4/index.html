<html><header><meta charset="utf-8"><title>【瘦咗又靚咗】最索騎師千金　Show長腿賀老竇贏馬！</title></header><body><h1>【瘦咗又靚咗】<br>最索騎師千金　Show長腿賀老竇贏馬！</h1><p>冠軍級騎師今晚（27日）早段玩盡快活谷，繼雷神連勝頭兩場起孖後，第三場四班1000米輪到前十三屆冠軍騎師韋達數糊，他策蘇保羅馬房「神州俊馬」後上一攻而破，跑出綠燈半冷獨贏，單Win及組合獨贏A2分別派63及19元。<br><br>四歲馬「神州俊馬」產自澳洲，出道後六戰以上賽跑第三最叻。今次續配韋達再攻谷中而縮程轉戰1000米，沿途留守內叠第七位慳位跑，末段從中內叠以勁勢殺上逢馬過馬，輕勝0.75馬位，韋達贏到收韁振臂示意，反映此駒取勝姿態十分輕鬆，下仗再戰四班有力連捷。<br><br>蘇保羅表示「神州俊馬」上場快活谷1200米表現搶口，因此部署牠縮程跑1000米，今仗步速有利此馬發揮。 他又指此駒來港後，用了很長時間適應水土，加上早前有腳患，影響了進度，感謝馬主給予耐性。<br><br>十三少韋達的女兒Sheikara今晚谷戰有入場為父親打氣，並大show長腿拉頭馬，又黐實爸爸一齊影相。比起對上一次兩個多月前她露面時，Sheikara明顯瘦咗又靚咗，看似她這段時間努力keep fit，同爸爸騎馬一樣，以最佳狀態示人。<br><br>韋達季內增至有25場頭馬，亦是與蘇保羅季內首度合作贏馬，而蘇保羅今季升至38Win，比上季總數多出11Win。<br><br>第三場二至四名順序為「要風得鋒」、「極速銀桂」及「驫驫」，四重彩派23,143元。</p></body></html>