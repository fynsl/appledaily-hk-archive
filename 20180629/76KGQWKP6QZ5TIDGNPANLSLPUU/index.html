<html><header><meta charset="utf-8"><title>潘焯鴻：港鐵好似師奶嗌交</title></header><body><h1>潘焯鴻：港鐵好似師奶嗌交</h1><p>【本報訊】大國打個噴嚏，香港就會冷病。由港珠澳大橋壓測，到沙中綫剪筋，小島由真入假，由盛轉衰，形形式式的馬虎造假灌進世道骨髓，撐起每日新聞頭條的不是英雄，不是時勢，而是像中科興業負責人潘焯鴻一樣，有禮得來「寸寸貢」，以專業自傲的香港仔。</p><p>性格強硬　從不應酬</p><p>一個月前，沒有人知道中科是何方神聖，今時今日，他一天走6個訪問。潘自稱普通人，家住大角嘴，10年前因捍衞家園港灣豪庭的公共空間「響朵」。他是工程人，良好教育背景，家有妻小，站出來只因性格使然，「一過咗我條line，我就唔會放手」。<br>紅磡站剪筋事件曝光後，中科首次發聲明，因為田北辰冤枉他與禮頓有錢銀爭拗；今日站出來，因為港鐵廣告不點名批評他單方面提指控，「好似街巿啲師奶嗌交咁，完全唔專業」。工程人保持專業是基本，他說。網上有人用「癲狗」來形容他，他也承認性格強硬，從不應酬，「咁樣喺我呢行基本上係生存唔到，但我又ok喎，我同啲人食飯唯一理由係我respect嗰個人」。說時有種傲氣，「我冇軍師嘅，全部係我自己諗，屋企人唔擔心，佢哋一早知道我係咁嘅人」。他也沒有擔心人身安全，「我唔信佢會殺到我」。<br>■記者張嘉雯</p></body></html>