<html><header><meta charset="utf-8"><title>老樓周記：大灣區睇樓小記 - 劉兆昌</title></header><body><h1>老樓周記：大灣區睇樓小記 - 劉兆昌</h1><p>老樓因小手術後在家休息，始終是一名好活動的人，趁在旺角買東西順道到內地物業展銷廳走一走，在雅蘭中心樓下已經有多名老友記充當宣傳派傳單大使，見到路人就塞張單張，閒日都很落力。<br>走上19樓展銷區，眼前便見到大型易拉架，貼上某某內地發展商名稱，逾70個樓盤一覽無遺，場內已經有不少上了年紀的準買家看不同樓盤模型，呢度有個好處，並不同香港代理走過來搶答，係咁纏住驚死你唔買，場地有三至四名工作人員駐場，都好禮貌問有乜嘢幫到手。<br> 老樓咁橋做過research，對某個廣東省樓盤有興趣，不過據工作人員說，這個樓盤已經全部售罄，推介同系同鎮另一個樓盤，兩房只需40萬人仔，有成500方呎，即係每方呎的1,000元港紙都不用，不過規模細，並不是主要內環區，距離火車站都要十多分鐘車程，見我無動於衷，便介紹一個同系同區另外一個較大型新盤，有三房單位，距離市中心五分鐘車程，不過要下月先賣。見我開始有興趣，游說周日先上去參加實地考察團，先了解再研究，。<br>「呢度兩層樓先買到香港一個200萬元車位，升值潛力大過香港」，又俾佢講中咗港人心理，港樓太貴，內地反而有很多機會。不過這位工作人員很坦白，曾因不合規建樓，個別樓盤遭政府查禁和清拆，亦有爛尾樓出現，這位代理若然賣香港樓，肯定被炒魷魚，太老實倒公司米。<br><br>劉兆昌<br>資深地產傳媒人<br> http://HKLau.com <br>本欄逢周五刊出</p></body></html>