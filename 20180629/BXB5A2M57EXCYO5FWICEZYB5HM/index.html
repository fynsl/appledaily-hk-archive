<html><header><meta charset="utf-8"><title>【泥草大不同】B欄過招唔搶就笨　泥地一追再追</title></header><body><h1>【泥草大不同】<br>B欄過招唔搶就笨　泥地一追再追</h1><p>禮拜日（7月1日）沙田舉行七草三泥賽事，草地用B跑道，睇番最近6月3日同一移欄賽事，共有八匹頭馬守前三位入直路建功。<br><br>其中，「好好彩彩」（姚本輝馬房）、「中華盛世」（告東尼馬房）及「真好彩」（呂健威馬房）均放頭帶到，內叠前置馬非常有利，具前速之馬匹可以優先留意。<br><br>今戰列陣馬中，第十場「自在人生」（羅富全馬房）上仗正是於田B欄賽事擺前贏馬開齋，贏完等番同一移欄出王牌再跑必求添食。<br><br>另外，第三場「開心日子」（沈集成馬房）三戰田B欄獲一勝一位，贏馬路程正是2000米，重返強項有力交出表現。<br><br>至於三場泥地路程均為1650米，此程一向頗利後追馬，如早前「榮冠大道」（葉楚航馬房）及最近「威勢之寶」（羅富全馬房）俱後上建功，第一場「駕喜」（李易達馬房）、第五場「貨如輪轉」（沈集成馬房）及第九場「威勢之寶」等靠後勁食糊馬可秤先。</p></body></html>