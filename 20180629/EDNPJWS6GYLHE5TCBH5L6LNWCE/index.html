<html><header><meta charset="utf-8"><title>西環集中營：劉小麗、李卓人行孖咇拉票 - 季陶</title></header><body><h1>西環集中營：劉小麗、李卓人行孖咇拉票 - 季陶</h1><p>劉小麗宣佈以「小麗民主教室」名義加入工黨，變相為日後萬一劉小麗參加九西立法會補選被DQ，李卓人可以屬相同組織名義，自動代替劉參選開綠燈，有民主派中人指，吸收了上次姚松炎敗選經驗，劉小麗加入工黨除了解決Plan B爭議外，亦令劉、李可以「行孖咇」開展助選工作，「北京、建制難以更準確評估佢兩個邊個勝算高，比較難DQ有勝算嗰個」。<br>該民主派直言，上次立法會補選政府只DQ周庭，未有DQ姚松炎，除了因香港眾志是北京眼中釘外，「我哋事後分析，北京見民主派因初選內鬥，姚松炎已因呢單嘢俾圍攻，民主派選民未必全部支持佢，唔DQ姚松炎可能對建制更有利」，他形容北京、港府在暗，民主派在明，「反正DQ龍門任佢搬，佢可以睇實民主派Plan A定Plan B民意支持度高，再決定係咪要DQ Plan A」。</p><p>建制難評估兩人勝算
</p><p>由於這個原因，所以民主派才決定嚴禁對外評論究竟是Plan A劉小麗勝算高，還是Plan B李卓人勝算高，而且亦會對外表明，民主派只集中支持Plan A劉小麗，「只有Plan A劉小麗被DQ，Plan B李卓人先會選」，目的就是不想被分化，而為了令建制更難評估劉小麗、李卓人哪個勝算高，劉小麗、李卓人會「行孖咇」開展助選工作，「由𠵱家開始，劉小麗、李卓人會盡量一齊落區，叫市民支持佢兩個」，而民主派助選工作亦會以兩人為主，「總之叫街坊認住，補選只投劉小麗、李卓人」，這樣做就等於兩個人同一條隊參選，「兩個人支持度基本相同，冇話邊個特別支持度高，北京就好難話見小麗好似支持度高，於是DQ佢，增加建制勝算」。<br>季陶<br>周一、三、五刊出</p></body></html>