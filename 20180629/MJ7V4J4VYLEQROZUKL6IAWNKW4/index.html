<html><header><meta charset="utf-8"><title>隔牆有耳：689曲線認　搞禍行政立法關係？ - 李八方</title></header><body><h1>隔牆有耳：689曲線認　搞禍行政立法關係？ - 李八方</h1><p>當日北京臨時換馬，唔畀梁振英連任特首，其中一個原因就係佢搞禍晒行政立法關係，社會民怨四起，但係689同佢班梁粉從來唔認，仲話人哋抹黑佢。</p><p>「香港進入正規的好起點」</p><p>不過現在身為全國政協副主席嘅689，日前接受《人民日報》訪問，就有意無意間曲線認咗佢任內真係搞到香港好大民怨。<br>689係《人民日報》訪問入面話，香港「這一年變化非常明顯」，話過去一年「新一屆特區政府積極努力，行政立法關係比過去有明顯改善，香港的社會、政治條件更成熟了」，跟住仲不忘讚林鄭管治下嘅香港，「我相信這些都是香港進入正規的一個好起點」。<br>有政界人士睇完笑咗出嚟，佢話689承認呢一年香港變化非常明顯，「即係認之前香港搞到一鑊粥因為佢，佢一落台就有明顯變化」！佢又話新一屆特區政府令行政立法關係比過去有明顯改善，「咪即係曲線認咗佢任內行政立法關係差，冇咗佢做特首先有改善」！</p></body></html>