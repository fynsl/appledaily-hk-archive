<html><header><meta charset="utf-8"><title>過往招數越辣　樓價越升</title></header><body><h1>過往招數越辣　樓價越升</h1><p>【拆局】<br>特首林鄭月娥昨召開特別行會，討論一手樓空置稅、將居屋售價與市價脫鈎及將9幅地皮撥作興建資助房屋等措施，最快今日公佈。惟多名政界及熟悉地產人士均指，政府往績證明「出招越多、樓價升得越快」，直言林鄭出招實際作用不大，只可為她洗刷「唔敢郁地產商」、「對樓市冇做嘢」等指控，政治作用大於實質作用。<br></p><p>洗刷「唔敢郁地產商」指控
</p><p>熟悉地產人士指，以往政府對樓市出辣招紀錄，「不斷加辣、樓價不斷咁升，招數越辣升得越快」，且今次措施只增資助房屋供應，令中、下層市民更易買樓及減輕供樓負擔；一手樓空置稅也不會令供應大幅增加，更加不要幻想地產商會因空置稅將手上空置單位減價促銷，「可以話對紓緩私樓樓價冇作用，甚至有反效果，私樓地少咗，反而令地產商藉勢加價」。<br>另一政界中人直言，對林鄭而言，「林鄭三招」的政治作用或許遠大於實質作用，因她不斷被質疑獲地產商支持當選特首，「佢喺立法會俾議員質疑係咪唔敢郁地產商，亦有建制人士甚至人大、政協質疑對樓市冇做嘢，只識用土地大辯論做擋箭牌」，所以政治上林鄭須「做啲野」，證明她與地產商無利益關係，「反正空置稅公民黨支持；改變公私營單位比例又有民建聯、工聯會支持，林鄭做咗既可向中央交差，就算做完冇效亦唔關佢事，因為係民主、建制派要求」。<br>■記者莫劍弦</p></body></html>