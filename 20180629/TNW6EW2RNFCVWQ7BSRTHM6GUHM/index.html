<html><header><meta charset="utf-8"><title>【馮仁昭四圍超】J.Arie被嫌太正經</title></header><body><h1>【馮仁昭四圍超】J.Arie被嫌太正經</h1><p>J.Arie（雷深如）噚日帶病到新城宣傳新歌《神奇女俠》，聲沙沙嘅佢話：「應該係日前去澳門坐船冷親，然後就咳兼聲沙，已經睇完醫生食咗藥，但今晚仲要錄節目唱歌。」<br>為咗今次新歌，J.Arie仲轉咗全新形象，佢話得到嘅反應都非常正面：「原來大家都鍾意我跳跳哋，反而因為咁殺出條血路，仲覺得平時嘅我太正經。」<br>撰文：馮仁昭</p></body></html>