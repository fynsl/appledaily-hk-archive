<html><header><meta charset="utf-8"><title>SM：《歲月無聲》難彈</title></header><body><h1>SM：《歲月無聲》難彈</h1><p>Beyond的音樂，時至今日仍深深影響香港樂隊，當中就包括Supper Moment。四人不單對Beyond的歌曲非常熟悉，更成為他們的學習對象，結他手阿雞就表示：「我最鍾意聽Beyond喺96年『live and basic』演唱會嘅錄音，裏面嘅《歲月無聲》，我未學結他前就好鍾意聽。」他更表示自己一學結他就立即學彈：「彈咗十幾年都彈唔好。」<br>最近Supper Moment四出表演，一次到訪北京，他們深深感受到Beyond的影響力：「我哋去北京一條酒吧街，好多人喺酒吧唱K，有人唱譚詠麟、張國榮甚至王菀之，但最多人唱的是Beyond。」時至今日，Beyond仍是樂隊心目中的神級代表：「我哋呢一屆夾band嘅朋友會聽香港樂隊嘅，一定會數Beyond。」<br>採訪：何德<br>攝影：陳俊強</p></body></html>