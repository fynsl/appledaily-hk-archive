<html><header><meta charset="utf-8"><title>爆走光疑雲後麥明詩講「着泳衣剃毛」論</title></header><body><h1>爆走光疑雲後<br>麥明詩講「着泳衣剃毛」論</h1><p>麥明詩經常被標籤係「十優港姐」，基本上言行舉止都應該要好小心。但前日佢玩網上直播時，因衫鈕甩咗，疑烏身時不慎走光，雖然佢已經急刪片段，但仍遭網民喺網上瘋傳分享。<br><br>麥明詩昨日喺ig貼咗張口擘擘，皺晒眉頭，留言﹕<br><br>「我希望做一個藝人<br><br>一個可以掃街搭地鐵擘大口食嘢嘅藝人<br><br>一個可以著泳衣但唔使驗屍咁剃到一條毛都冇嘅藝人<br><br>一個可以好似正常女仔玩交友app同異性flirt嘅藝人<br><br>一個可以嚎啕大哭開懷大笑嘅藝人<br><br>一個可以將精神放係活出充實自在人生嘅藝人<br><br>我只希望做一個人<br><br>Please don't make me see myself as different.(唔好令到我好似同其他唔一樣)」<br><br>唔少網民都留言讚佢﹕「我行我素，夠真」、「周潤發做得到，妳都得!」前港姐許奕妮、蔚雨心都留言支持，麥明詩再補充﹕「跟著需求我哋符合其他人期望嘅人，就話我哋變得虛偽了。」</p></body></html>