<html><header><meta charset="utf-8"><title>【七一戀殖】《十八樓C座》嬉笑怒罵50年　英式幽默擺明夭你啦</title></header><body><h1>【七一戀殖】《十八樓C座》嬉笑怒罵50年　英式幽默擺明夭你啦</h1><p>【七一戀殖】<br>廣播劇《十八樓C座》相信大家都聽過，在周記茶餐廳裏，有來自各階層的街坊茶客，他們的台詞絕核、嬉笑怒罵，情節緊貼民生大小事，這套針砭時弊的廣播劇究竟是如何煉成的？</p><p>1997年加入，現任監製的馮志豐神情老定道：「我又唔覺喎，反而近呢十幾年議題多，火花仲多。可能係受英國文化影響，以前興鬧得直接刻薄，而家鍾意抽水，兜個轉夭你一嘢，你又冇得反抗。」如你出場時我先貼『不准吐痰』海報，你走我又收起，擺明夭你啦，使乜鬧呢。不過，近年的聽眾更愛「畀反應」。早前梁天琦入獄，其中一位編劇以屈原作比喻，結果收到一堆投訴話比喻失當粗口乜乜乜，佢哋一啲都冇驚過，「呢幾年『殺無赦』、粗口信收到隨手丟落垃圾桶！不過近年的聽眾兩極化了好多，民生節目想反映不同人的想法好正常，你聽聽也好，現在是聽都不能聽到，想抹殺你。」</p><p>番書仔自薦做編劇　「雙非」始創人</p><p>80後編劇邱思陶，八年前自澳洲回流投稿自薦，面試過關後監製馮志豐問他：「等唔等養家？」「唔等。好在。」「咁得啦。」就踩入長壽廣播劇寫足八年，但這八年，他過得挺快樂的。唔熟香港政治，特別唔熟。「香啲官會咁講嘢……。」急起直追，一日內會睇左、中、右八份報紙、舊報紙，連澳門報都刨埋，每星期寫兩份稿嘔心瀝血。未有「雙非」一詞的年代，每次都要講「父母皆非香港居民嘅嬰兒」，好煩。拉開櫃桶，看到雙飛x藥水，即用在劇裏，「唔知關唔關我事，不過幾日後，就聽到行家用『雙非』呢個詞。」也創造過不少有趣時刻。或者，阿錦講得啱，「點解十八樓C座由始至終可以這麼長壽，因為我們做好久了，大家一聽周老闆、三姑的聲音，就知道角色性格背景，一直緊貼時事發展，輕鬆親切，為市民講不平事，已成為經典。」</p><p>記者：陳慧敏<br>攝影：伍慶泉、鄧鴻欣、鄭明川<br>（部份圖片由受訪者提供）</p></body></html>