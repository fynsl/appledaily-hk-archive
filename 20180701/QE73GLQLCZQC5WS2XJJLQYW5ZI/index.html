<html><header><meta charset="utf-8"><title>葉翠翠誕9磅細仔再入產房緊張顫抖</title></header><body><h1>葉翠翠誕9磅細仔<br>再入產房緊張顫抖</h1><p>現年36歲的葉翠翠，15年嫁拍拖十個月、建築公司副董事周曉東（Raymond）成為幸福人妻。<br><br>去年4月，翠翠一索得男，為老公誕下7磅半「小王子」周津羲（Jake），今年1月再度宣佈有喜，預產期在六月。<br><br>昨晚9點半，翠翠喺社交網貼咗幾張一家四口嘅相，宣佈「小小王子」已經出世，重9磅。<br><br>翠翠留言：「感謝大家的愛護，小小王子來到我們的家庭了！9磅，非常健康！生產過程順利，聽到小小王子的嘩嘩哭聲真的好感動。入到產房非常緊張，一直抖震，好緊張，一心想住小王子和小小王子，時間好快便過去。現在可以好好休息了。」<br><br>《蘋果》聯絡啱啱生完嘅翠翠，問佢再生囝囝係咪好開心？佢話：「好開心呀，無諗到BB有9磅重，有帶埋小王子去醫院，一做完手術上到房就見到佢喇！」<br><br>今次都係開刀生嘅翠翠話，今次生B過程好緊張，佢話：「醫生都好好，叫我唔駛咁緊張，老公都有喺身邊陪住我。今次緊張過第一胎，因為第一胎早咗出世，都嚟唔切緊張，又唔知會發生乜事，今次就知道晒發生乜事，所以會緊張，同埋易忟憎啲。」<br><br>哥哥見到細佬有乜反應？佢話：「佢見到小小王子喊，佢又喊，佢應唔知做乜。之前無同佢講，因為佢應未明白。」<br><br>會唔會再追囡囡？翠翠話真係未諗，因為湊一個陀一個都辛苦，如湊住兩個應頂唔順。</p></body></html>