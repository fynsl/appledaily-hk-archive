<html><header><meta charset="utf-8"><title>郭鶴年女兒：一步步由港做起</title></header><body><h1>郭鶴年女兒：一步步由港做起</h1><p>父親郭鶴年是「亞洲糖王」、「大馬首富」，郭燕光改變不了事實，由小到大只能博盡證明自己，會考9科拎8A、在史丹福讀書以首2%最佳成績畢業，千辛萬苦，只換來別人一句──「你都係靠Daddy箒」。她創業開二手時裝網店Guiltless，是否另一場證明？她卻說「唔可以成世人都淨係證明，只要做好自己，自然『水落石出』。」<br>畢業後在家族公司做了一年多，郭燕光毅然辭職創立Guiltless，「唔係特登prove（證明）自己，係見到market（市場）有呢個需求」惟讀書容易創業難，「燒錢」三年仍未回本。「個goal（目標）諗到太大，當初係想做一個online store（網店），目標係global customers（全球顧客），一開始諗住，總之DHL去到嘅地方都會做。」<br>幡然醒悟想頭太大，最後選擇一步步由香港做起，另聘時裝公關，專攻本土市場；主要賣經典款，少賣每季新裝。現時85%收入來自香港，另外來自東南亞、美國等地。<br>又過一年，發現期間限定店（Pop-Up Store）賺頭更大，一年兩次，每次月逾，收入竟佔全年一半，「哈，希望每年都有1至2次Pop-Up Store，但就唔會開permanent store（實體店）」「要Maintain ourselves' identity as online store（維持網店的定位），只做香港、只做permanent store有個limit（限度），香港係small city（小城市）。」</p><p>慘遇「爆格」影響士氣</p><p>去年收入按年升了10倍，年底卻被「爆格」損失了7位數字，「偷咗15個袋，最大影響係team morale（團隊士氣）」。而最大難關仍是港人消費習慣，不是所有人習慣網購。<br>「之後會開放showroom（展覽室）畀VIP喇，現時我哋facebook likes都升咗一倍，而且退貨率得5%」，但講到賺錢，她心中計一計數後說，Guiltless要賺錢，還要多3至8年。</p></body></html>