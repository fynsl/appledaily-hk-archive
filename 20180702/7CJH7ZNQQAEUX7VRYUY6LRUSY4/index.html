<html><header><meta charset="utf-8"><title>木村女強勢入行後藤久美子激罕亮相撐囡囡</title></header><body><h1>木村女強勢入行<br>後藤久美子激罕亮相撐囡囡</h1><p>曾獲封日本國民美少女嘅後藤久美子，廿年前為一級方程式車手阿里斯（Jean Alesi）嫁往法國定居，先後誕下兩子一女，其寶貝女Elena早前已宣佈加入藝能界，與媽咪曾經效力力嘅Oscar事務所簽約，立志做個模特兒。<br><br>Elena精通六國語言，在倫敦電影學校畢業後返日本發展，不過Elena在數月來都冇乜起色，加上木村拓哉同工藤靜香細女光希（Koki）強勢出道，令個子不高嘅Elena立即被比下去。<br><br>愛女深切嘅後藤久美子為替囡囡造勢，最近都難得出山助愛女一臂之力，日前罕有地陪Elena以母女檔姿態出席品牌Bvlgari嘅Dinner &amp; Party，阿囡更在Instagram拍下媽咪靚樣及上載合照，引起不少網民討論及讚好。</p></body></html>