<html><header><meta charset="utf-8"><title>【舌尖人物】海鮮買手菁姐　休漁期6大海魚推介</title></header><body><h1>【舌尖人物】海鮮買手菁姐　休漁期6大海魚推介</h1><p>【舌尖人物】<br>何雅菁（菁姐）做買手十多年，是灣仔鵝頸橋街市無人不識東興海鮮的老闆娘，每日早上7時便到魚市場入貨，主攻本地海魚，又是東興海鮮檔事頭婆，睇住三個舖位廿個夥計。「這行業好好玩，每一日都好像買股票，不知道是否賺錢，這一行好刺激。」十多年由一舖變三舖，部份海鮮批發到灣仔一帶餐廳，但她不肯透露營業額。現在至8月是大陸休漁期，卻是本地海魚供應的黃金時間。「休漁期最主要是不能落網拖，最大影響是蝦蟹和拖網來的蝦，所以休漁期是靚魚較多，因為可以手釣。」看看她推介的本地六大海魚。</p><p>牛屎鱲</p><p>豬唇樣子好易認。魚質肥香，鱲魚之中不會太實肉，滑身。每両$10，休漁期後每両$9。</p><p>赤鱲</p><p>又名紅鱲，肉甜較結實，用來做刺身或者蒸來食都好甜。每両$11，休漁期後每両$9。</p><p>海金古</p><p>肉質甘香，較肥美，菁姐最愛之一，但不定期供應。每両$11，休漁期後每両<br>$10。</p><p>海青斑</p><p>一般在街市買到幾十元一條的青斑，是人工養殖，但海青斑是真正海魚，肉質靚，抵食。每両$12，休漁期後$11。</p><p>石釘</p><p>肉嫩，媲美海紅斑。每両$18，休漁期後每両$15。</p><p>黃釘</p><p>肉甜較爽。每両$12，休漁期後每両$11。</p><p>註：海鮮價格浮動，僅作參考<br><br>記者：何嘉茵<br>攝影：伍慶泉、張志孟、鄧鴻欣</p></body></html>