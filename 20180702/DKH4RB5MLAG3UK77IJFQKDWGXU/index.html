<html><header><meta charset="utf-8"><title>受勳開心獲認同羅家英請阿姐睇波慶祝</title></header><body><h1>受勳開心獲認同<br>羅家英請阿姐睇波慶祝</h1><p>特首林鄭月娥敲定的首份授勳名單，昨日政府公佈演藝界的羅家英、惠英紅和名人陳細潔同獲銅紫荊星章，安德尊獲榮譽勳章，足球評述員何靜江獲行政長官社區服務獎狀。家英哥前日與太太汪明荃（阿姐）完成「汪明荃50周年演唱會」廣州站，記者昨問到家英哥受勳心情時，他說：「梗係開心啦，得到社會認同我對粵劇界嘅貢獻同我做嘅嘢。」講到阿姐04年已獲頒銀紫荊星章，家英哥笑說：「係呀，跟住佢尾囉！」</p><p>「我畀機票錢」</p><p>稍後家英哥會與明星足球隊到俄羅斯睇世界盃決賽，阿姐亦會陪家英哥睇波，問到阿姐捧哪一隊冠軍？她說：「法國啦。」至於家英哥就謂：「好多隊都踢得好好，我就希望決賽嗰日係比利時對英格蘭。」今次是ViuTV請明星足球隊到俄羅斯睇決賽，及於決賽前在俄羅斯做《Good Night Show全民星戰》直播派對，但家屬機票就要個人自負，家英哥說：「阿姐張機票幾萬蚊，我畀錢請佢去㗎。」據悉當晚直播派對除譚詠麟、梁漢文、許志安、羅家英等二十多人外，曾志偉也會出席，亦是他首次以嘉賓身份在ViuTV節目亮相。</p><p>何靜江「開心」</p><p>陳細潔出任保良局董事會委員多年，對於受勳她昨表示開心，揚言會繼續服務社會。今年4月陳細潔卸任保良局主席，她表示已轉任顧問：「我哋一日係保良，一世都係保良，所以一直都會做落去。」至於74歲的何靜江講波講足44年，是現時唯一一位仍然講波的70年代足球評述員，對於獲嘉獎，何靜江昨說：「我何德何能吖！都係服務大眾箒。」可感到開心？他說：「梗係開心啦，有人認同吖嘛。」<br>採訪：魯吉、唐如</p></body></html>