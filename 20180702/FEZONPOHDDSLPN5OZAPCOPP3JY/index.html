<html><header><meta charset="utf-8"><title>東北案被告拒噤聲</title></header><body><h1>東北案被告拒噤聲</h1><p>【本報訊】13名新界東北案被告被律政司覆核刑期，去年8月被重判入獄13個月，至今年初成功保釋出獄，正等候上訴。東北案多名年輕抗爭者沒有因受過牢獄之苦而噤聲，昨日紛紛在7.1大遊行現身。<br>最年輕的東北案被告朱偉聰出獄後加入社民連，昨日在該黨7.1街站現身。朱指入獄經歷令他更體會自由的可貴，「喺監獄入面冇咗人生嘅自由，少咗一個表達意見嘅自由，趁𠵱家仲可以發聲，就一定要行出嚟，唔可以放棄」。朱指政權對於越加打壓及收緊港人集會遊行的權利，「有人話，可能第時唔會再有7.1，咁就更加要企出嚟」。</p><p>林朗彥：多人關注囚權
</p><p>學聯前常委梁曉暘則指，今年7.1選擇站出來，是要自我提醒繼續堅持，「要繼續去對抗強權，雖然𠵱家嘅情況會令人灰心，但唔可以放棄」。若未來政權繼續收緊集會自由的權利，「都仲有好多方法可以去抗爭，亦都要喺日常作出改變」。<br>香港眾志主席林朗彥則指，今年7.1很高興見到多了關注囚權議題及支援政治犯的街站，「過去都少見，咁都因為𠵱一年越嚟越多政治犯出現，𠵱啲街站都令市民了解更多監獄嘅情況」。他又指，近年政府不斷挑戰公民社會的底線，但他並不擔心日後7.1不能再集會遊行，「見到都有人話如果係咁寧願公民抗命」。<br>有「社運小辣椒」之稱的嚴敏華（圖）今年7.1擔任民陣義工，談到在牢獄經歷時，她指「係冇咗免於恐懼的自由，監獄入面好多無理嘅規條，捉唔捉你都係睇懲教人員嘅決定，好易就觸犯」。她不能接受港人選擇放棄應有自由和權利，「如果大家都願意行多一步，香港嘅民主道路先至可以繼續行到落去」。<br>支援暴動案被告等抗爭者的組織「星火同盟」於遊行沿途設街站，呼籲市民寫信及心意卡給予仍在獄中的政治犯，並少規模籌款。<br>為「星火」站台的青年新政梁頌恆指市民反應積極，「被囚嘅政治犯係為咗香港人而犧牲咗自由，我覺得應該要展示到最起碼嘅支持，令佢哋唔孤單」。<br>■記者李雨夢</p></body></html>