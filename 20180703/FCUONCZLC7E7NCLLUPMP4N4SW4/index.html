<html><header><meta charset="utf-8"><title>祖兒出道20周年操弗開騷</title></header><body><h1>祖兒出道20周年操弗開騷</h1><p>容祖兒前晚與李克勤、劉愷威、關菊英、吳業坤及王灝兒（JW）等到紅館出席慶回歸晚宴，祖兒表示早前去日本觀賞玉置浩二演唱會，日前才返港，她說：「每一個我哋呢代嘅人，都視玉置浩二為神級歌手，喺香港未睇過，所以就問公司攞咗幾日假飛去睇。」<br>明年是祖兒出道20周年，忙於籌備開騷的她，會否20周年開20場？祖兒擰頭說：「唔會啦，我上次開15場，體力一定要練吓，因為上次開騷都病。諗都唔敢諗20場，16場啦，16都代表我（6月16日為祖兒生日）。」最近有傳她豪花兩億買樓，她只說：「你下次見到我媽咪，等佢回應啦。」</p><p>劉愷威講囡囡</p><p>劉愷威跟關菊英合唱《講不出聲》，受訪時問劉愷威是否很久未試過在香港唱歌時，他說：「唱卡拉OK啦，紅館嘅話就係5月嗰陣同新五虎喺基仔演唱會上重聚，今次大會邀請我，知道係紅館梗係𧄌飯應啦。」提到他日前在《跨界歌王3》，講起囡囡小糯米時落淚，他解畫：「唔係喊晒嘅，因為每個父母一講起自己啲小朋友，加上嗰個節目好煽情，所以係開心感動。」會否讓女兒看？他說：「佢仲細，不過我都有畀佢睇我唱歌嘅片，佢都鍾意唱歌跳舞嘅。」會否培育小糯米唱歌的興趣，他表示要順其自然，又說：「唱歌佢好鍾意唱，跳舞真係唔知佢喺邊度遺傳。」<br>同場帶傷上陣的李克勤，完騷後要人扶落台，其助手透露克勤前晚落車時拉傷腰，觸發舊患，患處無論坐或起身都好痛，但克勤因為早已答應演出，所以顧不得也上台表演。<br>採訪：馬建華<br>攝影：仇志德</p></body></html>