<html><header><meta charset="utf-8"><title>獨家專訪：鷹君羅啟瑞爆：成員間互相背叛</title></header><body><h1>獨家專訪：<br>鷹君羅啟瑞爆：成員間互相背叛</h1><p>小時候，年長十二歲的哥哥，抱着在旁瞌睡的羅啟瑞到床上睡覺。另一位哥哥在耍詠春，他興奮地拍手讚「好嘢」。五位哥哥的衣服一個傳一個，彷彿將溫暖傳至最年幼、最受呵護的弟弟，但法庭對陣後，這份愛頓成敗絮。<br>記者：周家誠　區嘉儀</p><p>鷹君（041）爭產案經14日在高等法院審訊後，本月終於迎來中場休息，年尾續審。孻仔羅啟瑞經多日審訊，終可以回回氣，檢討打官司以來的得與失。最大感觸，是鷹君成員間的分裂，已走向不能回首的盡頭。「三姐羅慧琦本來好支持我，但開審前突然聯絡不上，最後我哋互相WhatsApp的內容，卻成為呈堂證供！」</p><p>重新理解「兄弟情」</p><p>發現了這位變節者，羅啟瑞亦重新理解「兄弟情」：「以前佢哋傳啲衫畀我，我以為係佢哋慘，冇衫着，係好錫我嘅。𠵱家睇返，其實係佢哋咁先可以買新衫。」<br>鷹君案成為傳媒焦點，經一輪審訊，羅啟瑞這天看來消瘦不少，「你以為我辛苦瘦咗，但我冇瘦過！信不信由你，我唔覺得壓力好大，唯一擔心係媽媽。錢對佢嚟講冇意義，地位對佢嚟講冇意義，佢成世人淨係要一樣嘢（兒女孝順）。」<br>時間回到1960年代。「羅伯」羅鷹石積極發展鷹君事業，妻子杜莉君主理家庭，照料兒女上學放學，噓寒問暖。當時兄弟情亦濃，三哥羅嘉瑞用功讀書，羅啟瑞在旁看着他做功課，看得睏睡着了，哥哥抱弟弟回床上。四哥羅康瑞年幼時熱愛功夫，尤其是詠春，表演與一眾兄弟看時，啟瑞像粉絲般在旁拍手叫「好嘢好嘢」。羅啟瑞不止一次提到當年好仰慕一眾哥哥，「我係盲目嘅，𠵱家睇返就愚蠢。」<br>羅家出名節儉，即使羅伯生意有成，家訓不改，六兄弟衣服一個傳一個，但羅啟瑞沒有怨言，「我唔覺係舊，總之佢哋唔要就包在我身上，我只會諗，你畀件衫我着真係慘。」後來才發覺原來是兄長衣服不合身，「我細個蠢嘛，點知原來係你唔啱着箒，我以為係你畀我，所以我先咁崇拜你箒，美麗嘅誤會，但錯有錯着啦。」<br>羅啟瑞80年代在美國哥倫比亞大學畢業後，回鷹君幫手，懂事後開始有自己意見，與三哥屢有爭吵，不過細佬多數容讓大佬，「意見不合咪不合囉，大家折衷之嘛，我咪讓你多啲囉，你做8、我做2，再唔係我做1都得添。」今天同陣營的二哥羅旭瑞當年夥外人狙擊家業，1984年至1990年離家出走，當年「撐爸爸」的羅啟瑞亦有與他爭吵，六年沒有聯絡，「不過𠵱家證明咗，為阿媽都可以行埋一齊。」<br>今次兄弟炒大鑊的觸發點，是2015年羅嘉瑞要求大仔羅俊謙入鷹君董事局，遭家族成員反對，羅嘉瑞威脅炒家族董事，引起羅老太一方要求家族信託人匯豐增持鷹君抗衡，惟指令失效，法庭上兵戎相見，家庭分裂成兩陣營，兄弟情誼頓時消失。<br>「絕對係好大遺憾，但我代入爸爸身份，𠵱個家庭如果只係門面上維繫得住，轉頭即刻散到七零八落，呢個係咪佢哋想？爸爸見到呢個子孫，會唔會覺得仔大仔世界，你鍾意想點就點？由你去做？由你去作惡、吸毒、偷呃拐騙都去做？唔得，一定要講清楚，咁樣係錯。鬥你唔贏，你贏咗係另一件事，doesn't matter，但啱嘅一定要講出嚟，如果呢啲暪天過海話啱嘅，係咪世世代代跟佢哋學習係啱呢？」<br>羅啟瑞願意接受和解，但條件是對方不能提出條件，「所有財產都係媽媽嘅，講條件似乎好難講得過去」，惟不評論對方是否曾經接觸他。他又呼籲理論上無衝突、應中立的羅康瑞應幫手調停，「康瑞你應該同我一齊啦，但點解會企喺𠵱個位置，真係要你（記者）查出嚟。」羅康瑞曾經在庭外表示為正義撐場，羅啟瑞不解，「為正義咪幫阿媽囉，有咩不正義呢？」<br>羅老太狀告匯豐官司牽涉證人數目眾多，有法律界人士估最快2020年才有結果，羅啟瑞稱已燒錢數千萬元，但尚未過億，「唔好嚇我住啊」，不過一旦輸官司，「咪上訴囉，爭取到底，冇得折衷，唔會同賊折衷。」羅啟瑞發言人其後澄清，沒有說過他們或任何人是賊，那是一個比喻。</p></body></html>