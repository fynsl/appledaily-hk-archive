<html><header><meta charset="utf-8"><title>【WhatsApp更新】群組管理員可做一言堂　成員只准睇、冇得講</title></header><body><h1>【WhatsApp更新】群組管理員可做一言堂　成員只准睇、冇得講</h1><p>WhatsApp最新推出新功能，群組可設定為只供群組管理員發送訊息，避免群組成員太多吹水post洗板，搵post更加方便。</p><p>常識題：「除咗孖潤垃圾會主席，仲有邊個有權隨便唔俾人發言？」答案係人人都得，不過當然唔係喺垃圾會，而係喺WhatsApp入面。WhatsApp啱啱有更新，推岀了新功能，俾群組管理員有「絕對權力」，淨係俾管理員自己喺群組中發言，其他成員就只可以睇，冇得回覆，想回就只可以只能私下回覆管理員。想用「絕對權力」好容易，只要在「群組設定」中，選「群組設定」，就可以揀「僅限管理員」可以傳送訊息，亦可選「僅限管理員」可以改群組名、圖示和描述，真係「好大嘅官威！」<br></p><p>新功能當然有佢嘅好處，就係可以避免人人都發言，太多訊息令人miss咗重要資訊，或者要追post。更重要係，你唔鍾意冇得發言咩，大可以隨時另組新group，唔似得現實中垃圾會咁，人地DQ你就得，你想DQ主席？唔好傻喇！<br><br>另外，更新亦增加了通知朋友更改號碼的功能，只要在「設定」選「帳號」再選「變更號碼」，就可以選擇通知哪些人你已經變更電話號碼。<br><br>記者：韓繼聰、司徒港燊<br><br>即Like全新飲食專頁【籽想好食】： https://www.facebook.com/food.appleseed/ <br></p></body></html>