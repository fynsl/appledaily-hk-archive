<html><header><meta charset="utf-8"><title>琦琦帶囡囡到巴黎睇時裝騷14歲Ella喜與偶像合照</title></header><body><h1>琦琦帶囡囡到巴黎睇時裝騷<br>14歲Ella喜與偶像合照</h1><p>名模琦琦係法國時間7月2日，帶埋囡囡任晴佳( Ella ）到巴黎出席著名法國品牌Dior2018秋冬季時裝騷，除咗琦琦兩母女，仲有好多女星出席，包括Kate Bosworth、Zoey Deutch 、Sofia Boutella、Annabelle Wallis、Emma Roberts、Araya Alberta Hargate等，而大陸女星景甜、 珠寶設計師萬寶寶、香港名媛張翡玶，而名模Karlie Kloss 、Natalia Vodianova, Daria Strokous及名媛Olivia Palermo亦有出席時裝騷。<br><br>14歲嘅Ella首次獲邀請到巴黎睇高級訂造服時裝騷，佢話真係好開心，騷後佢好興奮咁話：「我好鍾意騷入面嘅模特兒，成個系列都非常漂亮、特別喜歡祼色嘅禮服。喺騷入面仲碰到自己嘅的偶像名模Karlie Kloss，真係好開心呀！」而琦琦就話：「非常喜歡Dior嘅2018秋冬高級訂製系列，尤其外套及斗篷，很高貴同好靚，今次第一次帶埋Ella 出席，係因為佢她一直對時裝感興趣，想成為時裝設計師，而佢亦一直好想想陪我出席巴黎時裝騷，今次兌現了兩年前嘅承諾。」14歲嘅Ella，身高已達170cm，同媽媽合照時，琦琦都只係高個女唔係好多，真係後生可畏，相信Ella好快就會高過媽媽喇！<br><br>而琦琦亦喺ig貼出Ella同偶像Karlie Kloss合照，留言話：「不愛拍照的女兒在看到她喜歡的超模karliekloss還是绽放出最燦爛的笑容。」</p></body></html>