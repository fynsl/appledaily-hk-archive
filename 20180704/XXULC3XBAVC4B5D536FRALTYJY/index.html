<html><header><meta charset="utf-8"><title>【五大乜乜乜3】反搞大肚同盟　破解通宵睇波後遺症實測</title></header><body><h1>【五大乜乜乜3】反搞大肚同盟　破解通宵睇波後遺症實測</h1><p>【5-hour Energy呈獻：五大乜乜乜】世界盃賽事進行得如火如荼，未到決賽，各輪分組賽果已經爆出幾個充滿「驚」喜嘅震撼彈！公司成班同事都講波，你又點會唔睇埋一份？結果搞到個個捱眼瞓，集體出現通宵睇波後遺症！咁點算好呢？<br><br>眼見同事們症狀嚇人：夜晚喪食零食搞大咗個肚…腩、勁熱氣爆到成面暗瘡、捱出對熊貓眼、皮膚乾到龜裂，仲要做嘢無精神，腦便秘好頭痕，動主播表妹同由由睇唔過眼，決定針對各類通宵睇波後遺症症狀，進行五大破解招數實測！<br><br>五招急救大法包括：反搞大肚運動、古法刮痧清熱氣、「化」走熊貓眼、「屎」面膜補濕、腦筋急轉彎通便秘。究竟同事們嘅睇波後遺症，能唔能夠搶救得返呢？即刻去片啦！</p><p>唔好錯過第一集：<br>【5-hour Energy呈獻：五大乜乜乜1】陪睇波女友 實測男友捱眼瞓：冰鎮屁股<br> https://hk.feature.appledaily.com/worldcup2018/news/articles/1_58322003 <br><br>第二集：<br>【五大乜乜乜2】睇波扮工室 補眠要靠芝士、按摩器<br> https://hk.feature.appledaily.com/worldcup2018/video/articles/1_58360332 <br></p></body></html>