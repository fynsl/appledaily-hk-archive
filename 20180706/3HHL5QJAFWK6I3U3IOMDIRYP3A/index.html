<html><header><meta charset="utf-8"><title>新手父親略清減黎明共享珍惜家人金句</title></header><body><h1>新手父親略清減<br>黎明共享珍惜家人金句</h1><p>黎明的助手女友Wing Chan自從今年4月為他誕女後，近月來絕迹公開場合。昨日，清減了的他心情靚爆出席「香港年金」活動。作為宣傳大使的他，更化老妝拍攝宣傳片及唱主題曲《下半場》。</p><p>幫子女儲錢發呆</p><p>大會昨日即場播出宣傳短片，片中黎明化了老妝與其他老人家吹水玩遊戲，其間有婆婆問他︰「你好似四大天王？……黎明。」叔叔更即說︰「一樣咁靚仔。」而貴為「金句王」的黎明，亦趁機大派金句：「退休就係使錢的遊戲！」閒談間，公公婆婆坦言不會靠子女供養，更要幫他們儲錢，令剛剛榮升父親的黎明呆了一呆，若有所思。<br>談到為下一代儲錢，黎明亦有感而發︰「我喺年金公司開會時講過，其實做人仔女嘅可以買畀爸爸媽媽，因為做父母好辛苦，儲錢畀仔女供樓上車，但過咗一段時間啲錢唔夠！」</p><p>對全家福感陌生</p><p>現場佈景板以黎明宣傳片的全家福作主題，司儀車淑梅問他見到全家福有甚麼感覺？黎明說︰「好陌生，其實個個都唔識，瞬間就坐埋一齊話影張相。我嘅全家福影像，係我小時候嘅視覺觀察，因為我自小父母離異，自己眼中，我只係望人哋嘅全家福，我個人好講感覺，全家人坐埋一齊，中秋節、20度，坐喺磚頭屋入面食嘢，呢個場景已經好溫馨，影嗰張相嘅背後有40個人喺度，好難幻想。」<br>當問到是否享受一家人相處？黎明又出金句：「與其享受，不如自己去尋找同珍惜。」黎明臨走前，聽到車淑梅恭喜他，亦笑住多謝對方，可見他對小生命的降臨，也難掩喜悅。<br>採訪、攝影：盧妹</p></body></html>