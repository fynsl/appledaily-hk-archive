<html><header><meta charset="utf-8"><title>【馮仁昭四圍超】王敏德提早為大女慶生</title></header><body><h1>【馮仁昭四圍超】王敏德提早為大女慶生</h1><p>王敏德設計限量版iPhone X向直升機師致敬，噚日佢喺尖沙嘴擔任機師接載賓客維港上空飛，問到王敏德太太馬詩慧會唔會覺得丈夫好有型，佢笑住話：「制服誘惑？我唔玩呢啲，今日我似殺手多啲。」現場更為大女王曼喜（中）預早慶祝生日，佢話唔使爹哋送貴手機做禮物，至於會唔會約女友慶祝，王曼喜就細細聲講話自己冇女友。<br>撰文：馮仁昭</p></body></html>