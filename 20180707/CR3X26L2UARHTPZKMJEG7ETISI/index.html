<html><header><meta charset="utf-8"><title>劉心悠貼露底照找數馬明：露底？未睇㖭</title></header><body><h1>劉心悠貼露底照找數<br>馬明：露底？未睇㖭</h1><p>合拍劇《宮心計2深宮計》好快就播完，前晚大台喺將軍澳舉行慶功宴，一班演員馬國明、劉心悠、蕭正楠、陳煒、謝雪心、羅霖等人都有出席。馬國明話佢本來開緊第二個劇，只係趁食飯時間出嚟，佢同心悠一齊接受傳媒訪問。<br><br>劇中多位演員之前分別應承大家，話收視破30億時會晒床照、泳衣、BB裸照咁，心穎BB日前已經「找數」，貼咗張性感泳裝照，而蕭正楠都有貼裸照，不過只係將自己細個嘅相，Key去一副健碩Body度。馬國明前晚話：「我一定會找數，自己唔會呃，堅係童年裸照，冇做過任何手腳！」<br><br>至於心悠都話自己找咗數，仲話張相係人生最低胸一張，身邊馬國明即刻搭嘴：「咁再高啲（收視）就要再低啲喎！」心悠就反駁話心穎已經貼咗相，唔再重複，點知馬國明咬住佢唔放：「咁佢post同你post又唔同！」之後心悠話：「係人生最低同最短，露底喎！」馬國明即刻好大反應，兼好抵死咁話：「露底？未睇 㖭 ！」</p></body></html>