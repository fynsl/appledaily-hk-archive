<html><header><meta charset="utf-8"><title>裕美偕男友甜蜜搭地鐵</title></header><body><h1>裕美偕男友甜蜜搭地鐵</h1><p>【爆相爆片】裕美與前夫林恩浩離婚後，去年10月承認戀上外籍男Alex。讀者李小姐透過「爆相爆片」分享她日前晚上8時許，在港鐵遇上裕美和男友。李小姐表示：「嗰晚8點幾，喺港島綫見到佢哋，裕美踢拖着得好樸素，途中兩人不時有講有笑，裕美喺手機睇到好笑嘢就同男友分享，裕美仲好快咁錫咗男友一下，佢哋笑得甜蜜幸福。」<br>裕美接受《蘋果》訪問時甜笑回應：「一直都係咁，冇乜特別嘛，錫一啖啫，原來我錫佢咁主動，哈哈！」問到可有結婚計劃時，裕美坦言：「仲要時間相處吓，自己有好多經歷，順其自然。」目前是否同居？裕美說：「冇一齊住會好啲，佢又會探吓我，大家專注做嘢，佢又衝刺緊，自己嚟緊會拍煮嘢食。」<br>採訪：浩騫</p></body></html>