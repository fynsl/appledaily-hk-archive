<html><header><meta charset="utf-8"><title>中山美穗接新劇做女主角私竇飲7粒鐘蒲天光</title></header><body><h1>中山美穗接新劇做女主角<br>私竇飲7粒鐘蒲天光</h1><p>日本影后中山美穗入行已經30多年，14歲出道嘅佢當年成為當紅偶像，15歲加入埋樂壇成為多棲紅人，33年後嘅今日，美穗已經係個失婚媽咪，前夫同囝囝長居法國，回復單身嘅美穗兩年前已返抵日本發展，影視作品一套接一套，仲落實演出10月播出嘅富士電視台新劇，飾演一個人妻角色，丈夫係個銀行職員，更在女兒嘅未婚夫身上發現昔日男友嘅影子，又係個好考演技嘅角色。<br><br>呢套新劇將於暑假期間開鏡，早前美穗就相約好友到西麻布夜蒲，見佢同另外兩名女性於晚上10時許到一間會員制嘅卡拉OK酒吧，有指美穗係呢間私竇嘅熟客，幫襯都有年輕酒保陪玩，結果玩到天濛光，約大清早5點後先離開，夠晒盡興。</p></body></html>