<html><header><meta charset="utf-8"><title>【女朋友視角】陳家樂筍盤復牌了暖男餵女食雪糕敷mask</title></header><body><h1>【女朋友視角】陳家樂筍盤復牌了<br>暖男餵女食雪糕敷mask</h1><p>「爺爺」陳家樂暖男形象入屋，情傷過後回復單身，以搶手筍盤姿態回「市場」，工作量頗多，前日就去咗旺角朗豪坊出席護膚品牌Origins x i CREMERiA活動，擔任一日店長，仲同湯怡飾演情侶為對方搽mask，試食竹炭蜜糖雪糕，相當sweet。(新聞連結：  https://bit.ly/2NwInFZ  )</p><p>原來，陳家樂之前已經幫呢個品牌拍咗條短片，仲大玩「女友視角」，喺片中，佢繼續暖男上身，飾演Charcoal一角，對女友Honey相當體貼，一時關心女友皮膚dry，即話要沖蜜糖水；一時知道女友唔開心，即帶佢食甜品、餵雪糕，又幫手抹嘴仔。最後，陳家樂更同女友Honey互敷竹炭蜜糖mask，恨死唔少女仔，真係歎一句，這些機會不是屬於我的。</p></body></html>