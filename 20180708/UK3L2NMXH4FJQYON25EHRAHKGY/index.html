<html><header><meta charset="utf-8"><title>【App Store十周年】500個apps爆升200萬　每日5億人使用</title></header><body><h1>【App Store十周年】500個apps爆升200萬　每日5億人使用</h1><p>而家唔少人得閒都會去App Store download影相apps、遊戲、實用apps等等，原來到2018年7月月10日，係App Store推出10周年！在10年前，即係2008年7月10日，App Store首推時只有500個apps，時至今日已經有大約200萬個apps在App Store中，升幅驚人，而App Store的每日瀏覽人數更有成 5 億！Apps量那麼多，除了反映用的人越來越多，也反映寫apps的巨大商機。WhatsApp、Line、微訊等通訊apps，基本上已是iPhone必備apps之一（點都有一個吧！）；美圖更是由出apps變到出埋自己手機。除此之外，遊戲apps成績亦相當強勢，好似到而家仲有唔少50後迷戀的《Candy Crush》，玩足5年賺到笑；《Pokemon Go》更讓全球人瘋狂；記者曾經都狂玩過的《Temple Run》原來至今下載次數已超過 10 億次！還有近期熱爆的《PBUG MOBILE》等等，早已令iPhone變成有大量遊戲的手提遊戲機，使 iOS 成為世界上最受歡迎的遊戲平台。</p><p>另外，還有近年隨Apple Watch而大增的健康相關apps，現時已有超過500個醫生和醫療研究人員，用ResearchKit 和 CareKit來進行臨床研究，當中涉及達 300 萬位參加者，加上近期大推的AR，亦讓apps有教育上大展拳腳，相信能令學習有趣得多。</p><p>講真App Store出現的確令手機功能得到無限延伸，好處相當多，不過同時亦讓更多人沉迷在手機之中，行路都唔望媖條路，甚至有人「手機成癮」，冇咗部機唔得。所以幾時都話，一個銀仔有兩面，apps讓人方便，但唔識正確地使用，就一樣會出事，大家都都要有啲自制力好啲。</p><p>記者：韓繼聰<br><br>即Like全新飲食專頁【籽想好食】： https://www.facebook.com/food.appleseed/ </p></body></html>