<html><header><meta charset="utf-8"><title>指港人戀殖撐英　愛國派挑機無期　陶傑諷刺中英戰冇呢一日</title></header><body><h1>指港人戀殖撐英　愛國派挑機無期　<br>陶傑諷刺中英戰冇呢一日</h1><p>【2018世界盃】<br>【本報訊】今屆世界盃進入最後階段，英格蘭不但克服「十二碼魔咒」戰勝哥倫比亞打入八強，更擊敗瑞典殺入四強，是28年來首次。97後香港雖不是英國屬土，但不少港人仍對英格蘭有一份情意結。其中執教港足數十年的黃興桂至今仍保存英格蘭足球藏品，更形容英國實為香港足球推手，造就港人熱愛英格蘭隊。才子陶傑則講明擁護英格蘭隊，更不諱言當中不乏戀殖心理。他笑稱將來若中英對決，香港定會爆發罵戰，但他相信：「未來100年都應該冇呢一日㗎喇！」<br>記者：周詠雯　何家朗　羅繼盛</p><p>英格蘭將於香港時間周四凌晨2時迎戰克羅地亞，力爭1966年後再奪世界盃。才子陶傑笑言，英格蘭今年「咁好命打到入去（四強）」，仍會擁護英格蘭，「喺未來20年，我諗呢個都唔會變」。他指港人至今仍有某種戀殖心理，而且有差不多兩代人也是看英超，故支持較為熟悉的國家及球隊亦不足為奇。<br>陶傑補充，過去20年香港政府乏善足陳，本土足球表現亦待進步。當港人看世界盃感到孤獨時，戀殖情意結便投射至英女皇、英國留下的法治、末代港督彭定康等，「咁佢都冇得撐香港喇，惟有去撐英格蘭」。他又大膽假設：「如果出現英格蘭對中國隊，我諗會有兩大幫人喺香港街頭罵戰……可惜未來100年都應該冇呢一日㗎喇！」</p><p>黃興桂：英國人為港帶來足球</p><p>而執教香港球隊數十年的黃興桂，至今仍保存英格蘭足球藏品，包括1966年英格蘭奪冠球衣，包括靴斯當年入波和門神哥頓賓士所穿的款式。黃承認，對英格蘭有情意結。而英國人數十年前將足球帶入香港，亦是港人愛英格蘭的原因。黃興桂稱「當年英文報紙報英格蘭波」，又有英軍球隊；至70年代，香港開始辦職業聯賽，不少英國球員如「大水牛」華德（Walter Gerrard）及外號「耶穌」的居里（Derek Currie）亦來港任東方、精工及流浪等球會的外援球員。黃形容「香港足球最興盛嘅時期，啲外援都係來自英國」，令港人對英國足球更有親切感。<br>香港人捧英格蘭更是「天時地利人和」。黃興桂憶述，當年傳媒引入英超是「地氈式轉播」，一星期有四日播放英超賽事，加上播波時間理想，如每星期六均有球賽在本港時間約晚上十時上演，「好適合食完飯睇」，體育節目便成為市民娛樂，英格蘭足球對港人來說就更為貼身。<br>雖然近年其他國家職業聯賽開始為人熟悉，但黃興桂指，港人在其他國家聯賽僅着眼於兩三隊著名球隊，但英超多個球會均受球迷歡迎，「只要英格蘭久唔久入吓決賽、電視播吓，情意結係唔會終結」。陶傑則認為，雖然新一代年輕人未歷經殖民時期，但可從互聯網了解英國殖民歷史，「睇到維多利亞公園有個女皇像，就知道冇咗英國就冇今日嘅香港」，所以斷層暫時亦不會出現。</p></body></html>