<html><header><meta charset="utf-8"><title>孫耀威鬧爆講大話借衫去飲馬天佑耍冧「會親自道歉」</title></header><body><h1>孫耀威鬧爆講大話借衫去飲<br>馬天佑耍冧「會親自道歉」</h1><p>孫耀威（Eric）前年與友人投資近千萬，在尖沙嘴開設高檔禮服訂製專門店，昨日他在社交網嬲爆貼文：「剛剛發現一位所謂藝人來我店借西裝，說是去"CHANNEL"活動，原來只是去馬來西亞參加朋友婚禮！其實你不用講大話啦。告訴我們真實用途就可以了！這樣不是更顯得你的低手嗎？我送畀你都得啦馬先生！」雖然Eric未有開名，但明顯矛頭直指剛與好友吳千語去馬來西亞，參加當地億萬富商陳志遠大女陳雪玲婚禮的馬天佑。</p><p>「唔想益佢」</p><p>Eric貼文後，不少好友留言「猜猜馬是誰？」有人指一定不是馬浚偉，因他沒時間去飲，又有人估是馬國明，就連謝安琪都留言：「Channel V？」鄧健泓和老婆石詠莉就一唱一和，鄧健泓寫道：「I never lie to u. I am good.」石詠莉則回應說：「乖！」但Eric堅持不開名，還留言：「我不在page post已經仁至義盡，不想有新聞，益埋佢！」<br>昨日《蘋果》聯絡Eric了解，問到是否鬧馬天佑及將來會否再借服裝予對方？Eric表示：「唔回應。」而原本在fb的帖文亦消失不見，未知他是否取消公開，還是刪帖。</p><p>「同事做錯」</p><p>被指講大話借衫的馬天佑回應《蘋果》時，自動對號入座，承認是Eric口中的「馬先生」。他解釋：「我啱啱由馬來西亞返香港，已經即時向同事了解，證實咗的確有件咁嘅事。」他再謂：「我之前真係唔知道，我喺公司試嘅時候，冇問清楚西裝係如何借返嚟，就攞咗出trip。不過點講都好，咁樣做係好唔啱，我喺呢度衷心同Eric道歉，亦都已經同同事講咗，唔可以再有同樣嘅事發生，今次件事真係好對唔住，我會再親自同Eric道歉。」<br>採訪：小米</p></body></html>