<html><header><meta charset="utf-8"><title>魚樂無窮：回購孖寶要睇實 - 唐牛</title></header><body><h1>魚樂無窮：回購孖寶要睇實 - 唐牛</h1><p>貿易戰落實開打，反成為恒指連升兩日的催化劑，變成壞消息掃貨，人民幣企穩以及A股急彈，也為港股帶來定心丸。<br>當然，反彈唔代表轉勢，呢一浪反彈去到幾遠，好可能營造新一輪炒上落的區間頂部，下面當然睇幾次都唔穿嘅28000點。<br>領展（823）業績後再出手回購，上周五回購平均價73.4543元，為歷來最高，受消息刺激，股價亦順利再破頂，究竟呢浪可以行到幾遠？好視乎回購價搶到幾高，但有一樣嘢要留意，就係領展最新每股NAV 83元，現價依然有一定折讓，回購活動似乎仲有大把水位。<br>經常回購的還有嘉利國際（1050），集團最新宣佈業績，持續經營業務增長15%至2.2億元，受惠廠房合併、自動化應用深化，五金塑膠及電子代工業績經營溢利持續向好；房地產業務方面，與大股東共同發展的嘉輝豪庭第三期住宅項目，第一批單位預售已去貨逾200個單位，反應極佳，自家經營的第四、五期項目，可建樓面面積為第三期的兩倍，一句講晒，未來業績有晒保證。還要留意，嘉利房地產項目正正落在大灣區，連國策都食埋，最新仍有逾7厘股息，你明點解公司不停回購啦？<br><br>唐牛<br> http://fb.com/tongcow88 <br>本欄逢周二、四刊出</p></body></html>