<html><header><meta charset="utf-8"><title>【動畫】葵涌女落小巴斑馬線前遭貨Van撞飛</title></header><body><h1>【動畫】葵涌女落小巴<br>斑馬線前遭貨Van撞飛</h1><p>【本報訊】葵涌華瑤路麗瑤邨樂瑤樓對開，昨日凌晨零時許，一名姓施46歲女子，在專線小巴落車後，棄10米外的斑馬線不過，即從車尾走出橫過馬路，一輛客貨車落斜駛至，司機煞掣不及，將女子撞倒拋飛至10米外，傷者頭部重傷，由救護員送院治理，現時情況嚴重。現場遺下一灘鮮血，姓張35歲司機涉嫌危險駕駛導致他人嚴重受傷被補，已獲准保釋候查，須於下月上旬向警方報到。<br><br>《蘋果》下午重返現場，路面上仍遺下血迹，並發現多數街坊都在斑馬線過路，黃女士住麗瑤邨5年，指這裏過路相當危險，「呢度得斑馬線，冇燈，啲車係咁衝過嚟，有啲都會讓，但車好快，要小心啲，最好有紅綠燈。」她指見過有乘客落小巴後，「急得滯就咁過馬路，但唔係好多人係咁，我自己就見到冇車先過。」<br><br>不過，何女士就表示，很多乘客一落小巴便過馬路，尤其是公公婆婆，「但我從來唔會咁過（馬路）。」她指現場很多車落斜好快，「車衝落嚟好快，好多時都唔停㗎，係人讓車，將班馬線轉咗紅綠燈係有需要的，最好顯示埋過路時間。」</p></body></html>