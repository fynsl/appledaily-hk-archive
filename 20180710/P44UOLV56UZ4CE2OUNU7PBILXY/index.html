<html><header><meta charset="utf-8"><title>假如小偷家族是港產 - 陳也</title></header><body><h1>假如小偷家族是港產 - 陳也</h1><p>林鄭第一時間彈起，借「小偷」過橋：「嗱，反對填海的人睇吓，兩個小朋友的居住環境幾咁差，我一定要幫佢地發聲！」<br>教育局正副局長尾隨林鄭，統一口徑發言：「兩個小朋友冇得返學，被剝奪了解祖國，認識祖國強大的機遇，令人遺憾。」<br>渾房局陳局長被問起，扮懵表示：「我唔知咩，我都係睇電影先知有人咁慘……以我的智慧，處理唔到。」<br>警隊一哥自動扑咪：「大家睇吓警務人員幾咁友善，盡忠職守保障兒童權益。這套戲還了警隊公道，黑警呢兩個字，唔使recap，丟去堆填區！」<br>689點會放過機會，即刻在fb發表偉論：「個賊阿爸教別人的子女犯法偷嘢，如果他有子女，會教自己的子女偷嘢嗎？」<br>西環王公公粵語回應：「兩個小朋友去新x園協會，李家少爺實幫佢地，個會大把錢，送兩個去大灣區學習交流一樣得。」<br>民x聯睇中這家人，趕緊部署一屋柒姓，蛇齋餅糭：「阿婆與其他三個大人，請享用福袋，坐我地專車，投我地愛國愛黨紅底一票！」</p></body></html>