<html><header><meta charset="utf-8"><title>完全唔踩brake！呢個馬房出盡力　谷草最後一擊</title></header><body><h1>完全唔踩brake！呢個馬房出盡力　谷草最後一擊</h1><p>告東尼馬房在周日（8日）沙田賽事，憑「巴基之友」再添一W，季尾時段攻勢並冇放緩，在最後兩次賽事，仍順吼實此倉口動向。<br><br>今晨（9日）早課，旗下「多項領先」、「華美之寶」及「友情人」等，一眾周三（11日）谷中夜賽參戰馬，分批安排在內圈踱步備戰，仍見練馬師告東尼踩單車全程護送出入，態度嚴肅，睇嚟又有料到。<br><br>列陣第五場三班1800米的「多項領先」，上次因不良於行退下火線，但之後復課操練無間，反映腳患已受控，日前與廐侶「華美之友」一同彈泥地細閘，做足準備工夫，今次配何澤堯增程跑1800米，應更合發揮，有機會取得季內第二W。</p></body></html>