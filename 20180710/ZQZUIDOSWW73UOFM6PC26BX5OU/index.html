<html><header><meta charset="utf-8"><title>【終極夜戰】全場只此一家　米高轉風車行大運？</title></header><body><h1>【終極夜戰】全場只此一家　米高轉風車行大運？</h1><p>禮拜三（11日）舉行今季最後一次谷草賽事，並採用A跑道，睇番上季谷草煞科戰亦係用A欄。<br><br>當晚除「快馬奔馳」擺前帶到外，其餘頭馬全部在早段留居中後位置，末段在外欄憑後勁衝贏對手，其中「盛勢東方」、「綽綽有餘」及「紅星」更加彎位沿外叠推進，故此不宜過份側重內叠前置馬。<br><br>今戰列陣馬中，頭場鄭俊偉（洋名米高）馬房的「荷蘭風車」是全場唯一贏過谷A欄一哩之參戰馬，憑較佳場地性能，有力替廐主贏馬補中兼追數趕畢業。<br><br>另外，第七場麥菲文旗下「好吉利」兩戰谷A欄全勝，反而在其他移欄未贏過，後追馬重返強項，強配潘頓信得過。</p></body></html>