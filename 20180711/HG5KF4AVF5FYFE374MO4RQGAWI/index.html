<html><header><meta charset="utf-8"><title>梁洛施晒Sammi合照：兩位大美女來了</title></header><body><h1>梁洛施晒Sammi合照：兩位大美女來了</h1><p>30歲嘅梁洛施(Isabella)上月就宣佈同Angelababy經理人Kim合作，但Kim就好口密未透露會安排乜嘢工作俾Isabella，消息公開後，連鄭秀文（Sammi）都為Isabella打氣：「新開始。掂！勁！正！」原來兩人私下交情甚篤，09年Isabella為李澤楷誕下大仔長治，翌年產後首度現身，就係到紅館欣賞Sammi尾場演唱會。<br><br>呢對靚女密友，終於合體喇，Isabella昨日喺ig貼咗同Sammi嘅合照，佢留言話：「早！兩位大美女來了~哈哈」，而Sammi就鬼馬咁回應話：「你肯定是。不過，我....肯定不是。」Sammi又真係太謙喇，雖然佢大過Isabella16年，但睇落歲月似乎冇喺佢哋臉上留下痕跡，兩個依然好靚好索呢！但佢哋呢張難得嘅合照，唔知係咪將有合作呢！</p></body></html>