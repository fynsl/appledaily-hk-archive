<html><header><meta charset="utf-8"><title>【蘋果基金】37歲主婦患末期癌　望天給多一點時間</title></header><body><h1>【蘋果基金】37歲主婦患末期癌　望天給多一點時間</h1><p>【本報訊】無煙、無酒、無夜生活的37歲宣媽，與很多普通家庭主婦一樣；上午做兼職幫補家計，下午接仔放學，料理家務，生活簡單而充實。3年前，因為頸椎痛楚難忍，初時以為肌肉疲勞或落枕扭傷；於是睇跌打，捽藥酒，食止痛藥，但情況依舊；她再到醫院檢查；醫生竟說：「係肺癌第四期！」；她憶述「聽到係癌症，我成個人都懵哂，個頭腦都一片空白，覺得個天都冧咗。」<br><br>「嗰陣時，個人感覺好灰暗，成日都諗唔開；但諗到阿爸阿媽咁老、年紀咁大，又返唔到去探佢哋，又擺唔低個仔，個仔咁細，如果佢大個啲都可放心啲。」宣媽心裡很明白，這是不治之症，她不奢望可以治癒，只是希望能將生命延長幾年；「我個仔先10歲，想睇住個仔大個啲，希望佢讀緊中學個陣時我仲係度。」<br><br>自從2015年5月確診肺癌第四期，為求生存多幾年，宣媽先後接受過電療，普通標靶藥物治療及四次化療，但效果均欠理想，癌細胞數目仍然升高未受控制。在惡症的折磨下，宣媽的體重由130磅急降至現時90磅，如同皮包骨。「行步路都氣喘如牛，體虛無力。」她努力接受治療，為的是希望可以康復一家三口去台灣旅行。<br><br>「剛開始時同佢(仔)講，呢個病無得醫；佢都好驚，成日攬住我喺度喊；同佢一齊瞓覺，佢會半夜起身，摸下我個鼻哥，睇我仲有冇唞氣，我覺得佢好敏感。」眼眶盈淚的宣媽說：「同佢解釋過，同佢講過好多次，佢先慢慢接受。」<br><br>患癌前，宣媽與丈夫、兒子及80多歲的家公、家婆同住沙頭角的村屋；由於經常半夜劇痛呻吟，為免影響家人，她搬到寓宧附近的80呎劏房獨居。「我唔係怕死，係擔心死唔去，拖住喺度好辛苦，好痛又走唔到。」<br><br>今年初，做完第四次化療仍然無效，醫生提議使用自費的新標靶藥，但因無力支付藥費而暫停一切治療。「先生做裝修，上有老下有嫩，邊有積蓄。」宣媽曾經兼職做過清潔、蜜糖包裝工等；她稱：「最後嗰份工係去沙頭角警署，幫警察洗衫、燙衫；半日兼職，大概每月有5000蚊，由上午8點到中午12點。」<br><br>今年6月6日，蘋果日報慈善基金得悉宣媽情況後，為宣媽支付了第一期新標靶藥。「新的標靶藥食咗之後去覆診，醫生講有啲效，肺部照片睇落清晰了，冇之前咁花；行路可以行遠啲，沒有那麼喘氣，不像之前咁行兩步就喘氣。」<br><br>「宣媽」現無力負擔自費標靶藥費，請支持她。「蘋果日報慈善基金」關顧主任正關注她的情況。<br><br>「宣媽」暖流之友編號：「C4511」<br>「蘋果日報慈善基金」聯絡方法：<br>電話：29908688<br>傳真：23076307<br>電郵：charity@adfund.org.hk<br>WhatsApp：98627828<br>網址： https://hk-charity.nextmedia.com <br>facebook專頁： http://www.fb.com/adfundhk <br>YouTube頻道： http://www.youtube.com/adfundhk <br> <br>「蘋果日報慈善基金」捐款方法：<br>– 以PPS或信用卡作網上捐款： http://bit.ly/applecharity <br>– 銀行存款：<br> 滙豐銀行：580-198836-001<br> 恒生銀行：368-006565-001<br> 中國銀行：012-898-00067655<br> 東亞銀行（往來戶口）：015-514-68-01678-5<br>– 現金捐款（OK便利店）<br>– 填妥捐款表格透過VISA、MasterCard或AE信用卡捐款<br>– 港九新界10間大家樂分店之捐款箱<br>– 灣仔「壹．蘋果店」之捐款箱<br> <br>如讀者市民捐款至醫療專戶，請於入數紙／支票背面寫上S0003專戶編號，然後電郵／傳真／WhatsApp訊息／郵寄予本基金。<br> <br>如捐款至指定暖流之友（受惠個案），請於入數紙／支票背面寫上其暖流之友編號，然後電郵／傳真／WhatsApp訊息／郵寄予本基金。<br> <br>「蘋果日報慈善基金」於一九九五年成立，乃根據《稅務條例》第88條獲豁免繳稅的慈善機構。基金除接受市民捐款外，亦接收《蘋果日報》捐出的1%盈利作為善款，以幫助有需要的人士和資助有意義的社會及教育活動。基金一切行政費用均由《蘋果日報》支付，善款的一分一毫，將全數用於暖流之友所需。「蘋果日報慈善基金」務求按照善長意願，把善款轉交指定暖流之友。然而個別暖流之友可能因長期離港及搬遷等情況以致失去聯絡，甚或暖流之友已經逝世或拒收捐款，有關善款將撥入基金作其他慈善用途。</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C4511">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C4511">捐款記錄</a></div></p></body></html>