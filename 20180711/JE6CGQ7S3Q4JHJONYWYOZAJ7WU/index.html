<html><header><meta charset="utf-8"><title>【一分鐘粵語】踢波水皮點解叫渣波 「渣」原來關隻雀事</title></header><body><h1>【一分鐘粵語】踢波水皮點解叫渣波 「渣」原來關隻雀事</h1><p>世事難料，世界盃嚟到尾聲，幾多你以為係威係勢的強隊，今年突然食咗X咁，屎波，渣咗好多。咦？諗諗吓，點解我哋會用「渣」嚟形容佢哋呢？原來「渣」這字，源自香港以前鬥雀賭博。用來投注的小鳥分三級，一是畫眉、二是豬屎渣即鵲鴝、三是鵪鶉。豬屎渣叫起來喳喳聲，愛在垃圾堆、荒地水邊或農地出現，在香港的公園常見其蹤影，好粗生，好普遍。</p><p>豬屎渣打架不外乎為爭地盤，只要把兩隻豬屎渣放在一起，縱使隔着鳥籠牠們都會拍翼起腳叫囂互鬥。兩豬屎渣互鬥，贏了的叫「一渣」；輸了的叫「二渣」。即使大家都係「渣」，但勝出的豬屎渣主人，會鬆毛鬆翼地笑輸家的主人：「渣！」漸漸地，這隻鳥的「渣」，就變成弱者與輸家的代名詞。</p><p>資料來源：《老餅潮語II》蘇萬興<br><br>記者：陳慧敏<br><br>即Like全新飲食專頁【籽想好食】： https://www.facebook.com/food.appleseed/ <br></p></body></html>