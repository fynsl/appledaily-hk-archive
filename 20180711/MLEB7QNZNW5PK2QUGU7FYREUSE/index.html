<html><header><meta charset="utf-8"><title>中環在線：撈小米賺到笑　朱太豪捐18萬元名錶 - 李華華</title></header><body><h1>中環在線：<br>撈小米賺到笑　<br>朱太豪捐18萬元名錶 - 李華華</h1><p>小米（1810）股價噚日報復式反彈，若果投資者首日低位撈貨，噚日沽出都賺唔少，但要賺呢份錢，就要好似金利豐（1031）行政總裁朱李月華出名眼光夠準。</p><p>低位入貨以示支持</p><p>華噚日係香港股票分析師協會嘅晚宴活動見到朱太，佢就話，噚日見小米表現麻麻，所以喺低位入咗啲，以示支持吓，話晒係香港首隻同股不同權新股，估唔到「今日升咁多」，所以今早17個幾沽貨，問到賺幾多，佢笑笑口話「唔係賺好多箒」。朱太賺到錢，噚晚晚宴活動時聽聞好豪爽仲捐咗隻接近18萬元的名錶畀協會搞拍賣㖭。<br>同場公布廿間《上市公司年度大獎》，表揚出色的上市公司，獎項評審準則包括：投資者關係、透明度及營運等。名單中包括、前稱威利，已改名的茂宸（273）、今年股價跌三成的佳兆業（1638）及安領（8410）。港股分析師協會就話，「獲獎公司全部由股票分析師嚴格評選，在業界極具公信力。」</p><p>李華華<br><br>mailto:LiWaWa@AppleDaily.com</p></body></html>