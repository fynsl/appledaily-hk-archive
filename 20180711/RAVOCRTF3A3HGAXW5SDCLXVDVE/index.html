<html><header><meta charset="utf-8"><title>【免費show】免費睇YouTube FanFest　同YouTuber近距離接觸</title></header><body><h1>【免費show】免費睇YouTube FanFest　同YouTuber近距離接觸</h1><p>你仲有睇電視？真係有？咁即係你已經係老餅一族！事關唔少後生仔女早就完全唔睇電視，而係睇YouTube！</p><p>再問下你，識唔識以下人仕：屎萊姆、笑波子、Mira's Garden、Matt Steffanina、聖結石Saint、Ms. Yeah辦公室小野、譚杏藍（小花）？如果你識一半，可能仲有得救，但一個都唔識？Sorry，你已經可以做化石，後生個世界已經冇你容身之所。不過又唔駛灰心嘅，因為YouTube FanFest香港站將於 8月3日（星期五）舉行，仲要係免費！後生嘅當然要去同YouTuber近距離接觸，唔識嘅亦可襯機會同後生嘅拉番近啲距離。</p><p>今年的YouTube FanFest香港站是第二屆，已經由酒店移師到九龍灣國際展貿中心舉行，可見真係越嚟越多人以YouTube作主要娛樂。而今年的出場陣容亦相當強勁，除上面提到的國際及本地知名 YouTuber外，更有MC Jin、RubberBand、JW，有舞台表演，更會有近距離互動。想去的話可以在7月10日下午 5 時起，去YouTube FanFest專頁（ https://www.youtubefanfest.com/）登記攞飛，當然喇，各個有份表演的YouTuber都應該會送下飛，fans們記得留意，老餅們都可以快手登記，又或者即時follow番幾個YouTuber，睇下有冇得免費睇下呢個後生仔Show囉。 <br><br>記者：韓繼聰<br><br>即Like全新飲食專頁【籽想好食】： https://www.facebook.com/food.appleseed/ <br></p></body></html>