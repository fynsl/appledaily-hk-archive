<html><header><meta charset="utf-8"><title>同阿嬌分隔兩地老公賴弘國晒chock爆型相</title></header><body><h1>同阿嬌分隔兩地<br>老公賴弘國晒chock爆型相</h1><p>鍾欣潼(阿嬌)今年5月25日就喺美國同台灣「醫界王陽明」之稱嘅賴弘國，舉行婚前派對，之後佢哋就喺美國、日本同台灣預支蜜月，最後賴弘國就送阿嬌返香港，當時阿嬌就重申，話佢哋仲未簽紙，婚禮會喺今年12月先舉行。<br><br>雖然阿嬌話仲未正式做賴太太，但係大家都已認定佢賴太太嘅身份。婚前派對舉行之後，佢哋又要暫時分開，各自各工作，唔係賴生係咪要向太太派定心丸呢，佢星期二就喺IG貼咗兩張相，相中賴弘國着住套西裝，好型咁同兩位男醫生影造型照，估計佢係為其任職嘅醫學美容診所拍攝宣傳照，做吓生招牌咁。而好多阿嬌嘅粉絲睇到呢位「姐夫」嘅型仔相，都大家佢好型，而阿嬌見到老公仔咁努力工作，相信佢都可以放心。</p></body></html>