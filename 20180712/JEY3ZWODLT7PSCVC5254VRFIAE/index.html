<html><header><meta charset="utf-8"><title>陳法拉為入荷李活瘋狂試鏡</title></header><body><h1>陳法拉為入荷李活瘋狂試鏡</h1><p>陳法拉、馬天佑與Jessica C.昨日在沙田出席Maison Christian Dior香薰專門店活動。陳法拉透露在美國不停試鏡，希望打入荷李活巿場：「已經做咗十幾二十次試鏡，試鏡試到頭暈，同時又要傾合約，亞裔演員機會係較少，遇挫敗要習慣，自己好享受過程。」</p><p>馬天佑早前被孫耀威指他講大話，借衫並非出席品牌宣傳活動，而是出席飲宴，馬天佑笑指身上的衣服是自己的，對於有否獲老孫原諒，他避談說：「唔講，一開始我同同事溝通有誤會，自己都有錯，着之前冇了解過，係唔可以再犯嘅錯誤，亦唔想再衍生咁多嘢被人講，下次會小心啲。」同場的JC極速收身，她表示生第二胎比第一胎更順利和容易，問到大女有否妒忌弟弟？她說：「有少少妒忌，我抱起弟弟，家姐會抱起公仔說自己都有個BB。」<br>採訪：張俊銘<br>攝影：陳慧安</p></body></html>