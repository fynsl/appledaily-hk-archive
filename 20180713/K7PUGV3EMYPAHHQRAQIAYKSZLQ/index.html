<html><header><meta charset="utf-8"><title>中環在線：花旗一姐就職　嘉賓粒粒皆星 - 李華華</title></header><body><h1>中環在線：花旗一姐就職　嘉賓粒粒皆星 - 李華華</h1><p>女性撐起半邊天，銀行界亦越來越多「一姐」。花旗香港在港成立116年，亦迎來首位香港及澳門區女行長伍燕儀（Angel），伊人5月已經就任，花旗前晚喺金鐘一酒店舉行新行長就職酒會，逾300位嘉賓出席，粒粒皆星。<br><br>唔少花旗大孖沙客戶，好似新地（016）主席郭炳聯、合和實業（054）主席胡應湘同九倉（004）主席吳天海等，畀面撐場，仲有花旗「舊生會」成員──紅籌之父梁伯韜、八達通張耀堂等亦齊齊聚首。<br><br>適逢全城熱捧世界盃，心繫英格蘭隊既Angel，喺就職禮致辭，都以踢波比喻團隊合作，話唔係淨靠一人入波，要防守、助攻配合才會出色。<br><br>近期羅家爭產案審訊中場休息，難得主角之一、鷹君（041）主席兼董事總經理羅嘉瑞，前晚都都現身酒會。咁又係，花旗一直是鷹君主要往來銀行，集團發展的中環花園道Citibank Plaza，花旗就係最大租戶，因此取得物業命名權。<br><br>李華華</p></body></html>