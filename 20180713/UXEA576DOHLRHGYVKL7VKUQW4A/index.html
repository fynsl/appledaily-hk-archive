<html><header><meta charset="utf-8"><title>水客殺入金魚街30萬掃水晶蝦　6,000元買七彩神仙</title></header><body><h1>水客殺入金魚街<br>30萬掃水晶蝦　6,000元買七彩神仙</h1><p>【本報訊】內地人富起來，追求珊瑚和觀賞魚的質素也提高，《蘋果》直擊發現不少內地人將觀賞魚和龜帶返內地，有人更被深圳海關截獲。有本港水族店指，近年不少內地人專攻貴價魚，曾有內地豪客購買一袋10多隻、價值達30多萬元的日本水晶蝦，也有代購定期來買珊瑚再聘水貨客帶往內地，更有豪客買巨型烏龜後以中港車運返內地。<br>記者：郭美華　張  軍　黃學潤</p><p>假日旺角金魚街人來人往，不少是內地人，貴州蔡小姐首次來港，在金魚街揀選一袋30元的五條小金魚，計劃將魚放入背囊後過關，但得知違法後就說不會犯法。記者日前直擊一名內地人拿着兩個載有大批金魚的膠袋，過關後急步往交貨；亦有一名老翁遭內地海關在背囊搜出龜和金魚。<br>本港不少水族店指，近年不少內地人來專攻貴價魚，再用自己方法帶回內地。水之園負責人Jackie表示，近年內地人有財力玩貴價魚，最受熱捧的包括巴西野生七彩神仙，售價由數百元至6,000元不等，「全世界得巴西有，係野生捕捉，要喺罕季水位低先捉到，非常珍貴，而且佢顏色變化大，體形夠圓潤，越養越靚，最好玩係可以繁殖，一次可繁殖30、40條」。</p><p>身份象徵　內地客追捧</p><p>他又指，另一款深受內地人熱捧的是日本血統的水晶蝦，體形可小至數十毫米，「似錦鯉魚，寓意好，受內地人歡迎」。水晶蝦價格由200元至逾萬元不等，三厘米蝦可售逾萬元，「試過有內地人買一小袋有10幾隻蝦已經要30幾萬元，自己帶過關，聽過有人用快艇走私」。<br>珊瑚也受內地人追捧，魚家水族工程負責人Yany指，內地本身也有珊瑚，包括海南島和越南珊瑚，但顏色單一且易甩色，故內地人鍾情品種多的印尼珊瑚，如深水寶石花、千手、豬腰、皮革等，外形各有特色且易養，由200至700元不等。她指不時有代購來掃貨，「佢哋一次過買大量，買之前會影相畀客人睇，客人啱嘅話先畀錢」。<br>盾臂龜、瓦達伯拉象龜也是身份的象徵，有店主指：「五年前起佢哋蜂擁嚟買龜，越大隻越鍾意，因為屋企夠大有花園。」其中四、五呎長的亞達伯拉象龜售價達10萬元，據他所知不少內地人會用中港車將龜運往內地。</p></body></html>