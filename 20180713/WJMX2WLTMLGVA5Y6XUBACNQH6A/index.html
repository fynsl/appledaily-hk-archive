<html><header><meta charset="utf-8"><title>員工唯一任務：榨爆客人嘅倉</title></header><body><h1>員工唯一任務：榨爆客人嘅倉</h1><p>【本報訊】「將客人嘅本金榨乾榨淨，讓公司獲取最大利潤」，捲入倫敦金騙案的灝天金融一名員工向《蘋果》大爆公司「美人計」手法時，透露「榨爆客人嘅倉」是員工唯一任務，而獲聘的年輕男女，首日返工第一件事是安裝多個社交軟件搵客投資倫敦金，每交易一次，可獲1,200元佣金。<br>在灝天金融集團負責投資的John目前被放假，「公司叫我哋暫時唔使返工，等指示！」他更直言：「我都唔知會唔會被警察拉，𠵱家都唔敢返公司！」他又透露，為已簽署授權書的客戶操盤買賣倫敦金並不違法，警方今次高調拉人，有同事懷疑有人將客戶資產非法轉移至私人戶口。</p><p>向美女買相做頭像
</p><p>John又說，獲公司聘請的都是𡃁仔𡃁妹，貪他們急功近利，且毋須學歷、經朋友介紹便可加入，「佢哋返工，第一件事就係安裝不同手機交友app，包括WeChat、遇見、陌陌等，然後換上靚女頭像，有啲係男扮女，借用公司靚女同事嘅相，然後搵人傾偈搵目標。」亦有美女賣相給公司，每張相單價百多元，若要見客則收費數萬元。<br>John笑言公司每個同事都是「高層」，「一入去已經係副經理，對上依次係經理、高級經理、副總裁、高級副總裁，最大係總裁」。而且每一Team的架構都一樣，「所以公司好多乜乜總裁」。據他所知，近年不少客戶均是內地人，游說他們將錢帶來香港後授權投資顧問代為操盤，每買賣一手，他們可賺1,200元佣金。「如果𠱁得掂個客再投資，我哋會榨爆佢個倉」。公司更推出獎勵計劃吸引客人，如投資額達66萬元，一個月交易740次可獲贈iPhone X。<br>■記者郭美華</p></body></html>