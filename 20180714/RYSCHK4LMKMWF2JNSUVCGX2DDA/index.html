<html><header><meta charset="utf-8"><title>Jupas揀唔揀BBA？專家力撐有前景</title></header><body><h1>Jupas揀唔揀BBA？專家力撐有前景</h1><p>八大聯招選科最後修改將於周六下午6時截止，應屆日校考生約四成人考獲「33222」最低大學門檻成績，平均1.6人爭1個八大學位。提到揀科，工商管理（BBA）相關科目一直都是熱門搶手科，不少考生對香港金融業滿懷憧憬，想像入讀工商管理後，可以成為下一個「金融才俊，於金融圈叱吒風雲！<br><br>「值得讀！點會唔值得讀？」於金融界打混多年，當年畢業於香港中文大學工商管理學院，主修企業管理，副修財務學之「沈大師」表示，做股票分析，始終讀BBA有優勢，「千萬唔好覺得我哋請人唔一定係商科，就覺得讀BBA冇用。」<br><br>瑞萬通博執行董事及香港上市產品銷售部主管翁世權異口同聲指，「BBA當然係值得讀！」他解釋，大學時所學理論，絕非一時三刻可融會貫通。<br><br>不過，若然想加入金融業，即使今次考入商科失敗的同學亦毋須灰心。事實上，投身金融及銀行業不一定要主修商科亦可以入行兼考牌。翁世權指，金融圈對數學，及工程系的專才也有很大需求，「在衍生工具的交易部門內，反而商科唔係最多，好多係讀數學、工程，一啲好數字嘅學科。」他又指，想於金融界捱出頭，最重要不是課程知識，「人際關係、溝通技巧在商科裡面永遠同樣重要。」<br><br>不少人期望讀商科、入金融業，就可以發達致富一條龍！不過沈大師提醒「如果齋從打工嘅角度，係冇得發達！好多畢業生入行，希望可以發達，但失敗嘅例子多不勝數；真正成功可能係1-2%。」至於翁世權亦指，行業具挑戰性，不過如果「你真係做得好，都有個合理回報。」<br><br>安俊人力資源顧問有限公司董事總經理周綺萍表示，不少學生以為主修金融，就可以在投資銀行當見習生，一畢業便月薪四萬，但這些個案每年只有少數。「點解人做投行，我做投行，點解我人工有咁大落差？通常能夠攞到依啲職位，有咁嘅人工，都係得三兩個。」她解釋，這些學生通常是成績非常優異，或者「有家底」。她舉例指，畢業生進入投資銀行，可能負責分析工作，月薪約1.5萬至兩萬元。<br><br>講到選科建議，翁世權認為學生選科要放遠目光，不應抱大太壓力，「好多時候太大壓力你就好容易做錯決定，唔止揀科，所有嘢都係，炒股票都係，如果你好有壓力去搵錢，你好容易做錯投資決定，平常心面對啦。」</p></body></html>