<html><header><meta charset="utf-8"><title>尹光x警察二創《少理阿爸》...我睇咗啲咩呀？ </title></header><body><h1>尹光x警察二創<br>《少理阿爸》...我睇咗啲咩呀？ </h1><p>「全家Drive Drive Drive，小心揸車就唔會Die；爸爸Go Go Go，呀少理距離就咪出街！」有「廟街歌王」之稱嘅尹光，化身成交通警現身「香港警察」facebook，二次創作佢嘅名曲《少理阿爸》，又唱又跳宣傳道路安全。<br><br>MV一開始尹光就以佢嘅經典背心配爆炸頭造型現身教仔：「阿仔呀，你無Benz揸，我唔怪你呀。你唔好成日High化學野，Hing到神神化化咁。」八方見尹光之後又化身的士司機、交通警等等，非常之咁投入。<br><br>講到明二次創作，呢首《少理距離就咪出街》都保留咗唔少《少理阿爸》嘅精髓，望望以下呢段Rap嘅節錄，相信各位都會好似聽到聲一樣：<br><br>「你老豆我廿零歲就喺馬路做司機，個師傅教我千祈唔好做一條茂利。嗱，超速一定要避免，非法賽車就唔好試，咁出去揸車自然唔會唔三唔四。好多阿伯唔多覺，一過馬路就四圍撲，跨、跑、跳、捐，好容易整到自己傷。阿Sir同佢擰擰頭，唔想佢咁快就早抖，佢明白道路安全跟住我係咁拍曬手。」<br><br>MV連結：  https://bit.ly/2JiqYxB </p></body></html>