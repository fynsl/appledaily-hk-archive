<html><header><meta charset="utf-8"><title>【唔跟就笨？】兩隻同類馬贏晒！姚本輝搏殺手法大披露</title></header><body><h1>【唔跟就笨？】兩隻同類馬贏晒！<br>姚本輝搏殺手法大披露</h1><p>近三次賽事，原來均有跑完隔一周匆匆再出的馬交出好表現。而今戰(15日)亦有五駒剛於上周日出賽，其中「新界之星」上仗以不俗後勁追得接近，咁快又跑必有決心，值得重視。<br><br>第三場四班1800米草地賽，姚本輝馬房的「新界之星」近三仗雖然未能上名，不過俱情有可原，大前仗慢步速下在馬群內受困被帶向後方，直路取位亦欠順。前仗則沿途被頂在外叠望空競跑。<br><br>至於上仗在上周日角逐1600米，該役前段步速唔快，大利前置，結果由守前四位入直路之馬匹包辦前四名，後追馬非常不利，而「新界之星」沿途處於包尾位置，雖然尾兩段均造出全場最快締速，不過仍後追不及輸兩身位跑第五，其實難度甚高。<br><br>翻查紀錄，姚本輝今季另外兩匹輸三身位以內，然後隔一周匆出之「平天下」及「鞍歌」均成功贏馬，「新界之星」咁快又跑，以馬房手法看，必定趁勇再搏。</p></body></html>