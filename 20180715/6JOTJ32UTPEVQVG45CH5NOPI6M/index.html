<html><header><meta charset="utf-8"><title>花絮：騎士格仔兵請假睇決賽</title></header><body><h1>花絮：騎士格仔兵請假睇決賽</h1><p>支持祖國梗係緊要過打波。NBA球隊騎士嘅克羅地亞中鋒施錫（Ante Zizic、圖），日前向球會告假，暫時唔打夏季聯賽，同家人飛去俄羅斯睇世盃決賽。騎士方面都樂意放人，畀呢位克羅地亞人見證祖國球隊歷史性一刻。</p></body></html>