<html><header><meta charset="utf-8"><title>【展覽Jam畫】40歲加菲貓×聾貓鬥賤嘴《加菲貓》作者：佢哋做到朋友</title></header><body><h1>【展覽Jam畫】40歲加菲貓×聾貓鬥賤嘴《加菲貓》作者：佢哋做到朋友</h1><p>加菲貓和聾貓，兩隻「肥嘢」除了同樣肥嘟嘟外，更相似的應是一把唔識收的賤嘴，兩隻嘢相遇應該擦出唔少火花。唔講唔知，加菲貓原來已經賤嘴了40年，今次來香港大事慶祝，找來聾貓助慶，聯乘開展覽兼推出限量figures之餘，兩位作者小克和Jim Davis當然也要來一個世紀交流，即席揮毫jam幅靚畫。</p><p>小克說：「我9歲已開始睇加菲貓，少字易睇之餘，當然就是愛牠的抵死賤嘴，雖然創作聾貓時沒有從加菲訩靈感，但後來回想卻發現聾貓，跟本就是從我細個睇落加菲貓的潛意識轉生出來，所以今次可以聯乘展覽，甚至跟Jim Davis見面，都可說是完成夢想。」至今依然畫得出加菲，賤嘴故事不停，Jim雖然年過70，但依舊可愛幽默，問他聾貓是否應該減肥，佢就話：「聾貓如果減肥，應該都係同加菲一樣，永遠都係『聽日先開始』，都係同我哋一樣！哈哈！」而他亦表示相當喜歡聾貓，因為聾貓跟加菲性格太相似，一樣好玩。不過兩隻賤嘴肥嘢見面，會唔會鬥嘴鬥不停，做唔到朋友呢？「我覺得可以做friend嘅，只要聾貓唔好攪加菲啲闊條麵。」Jim說。「我都覺得可以，不過要啲時間適應時差，話晒一隻住香港，一隻住美國。」小克說。</p><p>而今次的聯乘展覽進駐多個地方，展覽大多以大型裝飾為主，加菲和聾貓齊齊巨大化，除自拍機和小型互動遊戲，更有不少加菲原稿和畫作欣賞。另外，當然亦少不了推出限量聯乘精品和公仔，其中更有50隻是超限量的小克和Jim的簽名版。<br><br>記者：韓繼聰<br>攝影：伍永健<br><br>即Like全新飲食專頁【籽想好食】： https://www.facebook.com/food.appleseed/ </p></body></html>