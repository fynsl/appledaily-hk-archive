<html><header><meta charset="utf-8"><title>【贏開就贏？】94年亞姐冠軍愛駒有極唔尋常舉動！</title></header><body><h1>【贏開就贏？】94年亞姐冠軍愛駒<br>有極唔尋常舉動！</h1><p>馬季收爐在即，騎師們在晨課都有點hea，這天(14日)一眾華洋大師傅中，更只得一人有露面操馬，就是畢業不久的黃皓楠。<br><br>皓楠仔替94年亞姐冠軍李妮名下、徐雨石馬房的「洪荒駿駒」在泥地大圈快跳一段400米，而此駒將列陣煞科日(15日)第二場五班1200米草地賽。<br><br>「洪荒駿駒」加課快跳，絕對不尋常，皆因此馬近日出跳次數不少，其實早已操夠，仍加操快跳顯示爭勝決心甚大。「洪荒駿駒」亦是煞科日各場所有戰馬中，唯一一匹於賽前一天加課快跳力谷狀態之馬，可謂有晒搏殺手影。<br><br>5歲的「洪荒駿駒」上仗跑1400米，在皓楠仔胯下排14檔，仍大勝兩馬位開齋，表現大有進步，今次改跑1200米，對手級數更低，在五班只負117磅，抽到2檔好位，連捷機會在眼前，難怪皓楠仔咁神心，今早係要親自操多一課才安樂了。</p></body></html>