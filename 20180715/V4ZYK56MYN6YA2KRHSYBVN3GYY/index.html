<html><header><meta charset="utf-8"><title>【電競筆電】15吋OMEN玩幼邊框　另有平價綠燈Pavilion選擇</title></header><body><h1>【電競筆電】15吋OMEN玩幼邊框　另有平價綠燈Pavilion選擇</h1><p>一部電競筆電除了要有RGB鍵盤狂閃外，高硬件規格都是必要的一環，但除此之外還有無特別賣點？HP剛更新了OMEN by HP電競筆電15吋及17吋型號，兩個尺寸機種都配備144Hz的IPS防眩光專業電競級顯示屏，實睇畫面唔閃認真流暢。其中15吋型號更用上幼邊框設計，左右邊框及上邊框分別比上一代縮小65%及32%，打機時觀感會更加好。另外15吋型號亦升級了散熱系統，散熱風扇更穩定亦更有效率。15吋型號是否好過17吋型號？17吋型號除了畫面較大外，連接介面亦齊全好多，想點揀就睇大家怎樣取捨。</p><p>不過兩款OMEN by HP電競定價都過萬，想經濟少少玩電競筆電，HP亦新推Pavilion Gaming 15電競筆電，都一樣有144Hz專業電競級顯示屏，亦配第八代Intel Core處理器及獨立顯示卡，不過機上只有綠色背光鍵盤，唔似一般電競鍵盤可以任校背光燈顏色，外觀無咁型。</p><p>OMEN by HP $10,999起（15吋）、$13,999起（17吋）<br>Pavilion Gaming 15 $8,999起<br><br>記者、攝影：布偉倫<br><br>即Like全新飲食專頁【籽想好食】： https://www.facebook.com/food.appleseed/ </p></body></html>