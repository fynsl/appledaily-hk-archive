<html><header><meta charset="utf-8"><title>八十後投機客：RSI新譯 - 灝昇</title></header><body><h1>八十後投機客：RSI新譯 - 灝昇</h1><p>講起RSI，相信唔少朋友會即刻諗起超買超賣，其次就係背馳用法。如果初接觸技術分析，在使用這些方法上很容易跌入陷阱，皆因這些方法在理論上容易找到「看似」有成效的結果，隨便找一張圖便會見到股價低於30便反彈，高於70便見頂，不過在實際操作上如果一見到30便買，70便賣隨時可以輸身家，因為連RSI指標的作者Wilder其實都沒有說過RSI（14）到達30便是一個出手點。<br><br>Wilder在《New Concepts in Technical Trading System》原文中所提及，一開始設立RSI時的解讀："Tops and Bottoms are indicated when the Index goes above 70 or below 30. The Index will usually top out or bottom out before the actual market top or bottom, giving an indication that a reversal or at least a significant reaction is imminent." 中文意思是：「當RSI指標高於70時或低於30時，頂部和底部通常會反映出來。RSI指標一般比市場更早見頂／見底，給予一個趨勢反轉，或至少是一個調整浪的指標」。<br><br>當中對RSI的解讀是頂/底會係70/30出現，但無講過RSI到70/30就係一個頂/底，呢兩句係完全唔同意思，原句的意思係頂/底同70/30係correlation（相關性），但部份後人就錯誤解讀70/30同頂/底係causation（因果關係），但事實上correlation does not imply causation。<br><br>反而作者係《New Concepts in Technical Trading System》書中強調"Failure Swings above 70 or below 30 are very strong indications of a market reversal"，而且指出Failure Swing Point出現時便是RSI的行動點。而Failure Swing指的是當RSI跌穿30之後反彈，再出現另一個RSI底，而該底比RSI低於30時的底為高，便是一個Failure Swing，而當RSI拗腰向上，高於第一次反彈時的高位時，便是Failure Swing Point，即是可以入場的行動點。<br><br>以最近恒指為例，於6月27日RSI（14）出現27.03，低於30，翌日開始反彈，至6月29日出現37.54的高位，然後股份再次下跌，至7月5日做出另一RSI（14）低位30.98，比6月27日的RSI底27.03為高，到了7月9日，恒指RSI（14）到達39.72，比6月29日的37.54為高，對Wilder的Failure Swing而言，這便是一個行動點，代表一個反轉即將來臨。<br><br>歷史而言，恒指出現Failure Swing之後5日都可以叫止左跌勢，雖然未見得大幅反彈，但至少普遍嚟講唔會再大跌，除左2010年2月2日個次，不過個次之後10日同20日都好快上返嚟。同時見到10日、20日之後都一樣，只有少數幾次會跌穿返行動點4%以上，而其餘日子雖然止跌，但未見得會好快大升，所以我自己會保守啲，心態上會確認見左短底，唔會開淡倉住，但會等恒指有機會接近行動點樓下4%，亦即大約27750左右才逐步加好倉，增加安全性，始終在恒指身上出現Failure Swing的5日、10日、20日之後的回報平均只有0.56%，-0.19%及0.44%，可以說是見底，不過又未至於急於追貨，所以操作上還是等鐘擺去到再極端一點才出手吧。<br><br>所以話其實RSI睇落好老餅，但都有唔少嘢可以玩，睇落好易上手，但又難精，而Wilder所講的不同方法在不同股份身上亦可以有不同效果，而咁啱最近有本關於RSI叫《RSI勝算攻略》的書會係書展推出，作者好似叫做「八十後投機客」，朋友們可以多多捧場。<br><br>灝昇</p></body></html>