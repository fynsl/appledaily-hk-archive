<html><header><meta charset="utf-8"><title>歇斯底里拍新劇嗌到聲沙</title></header><body><h1>歇斯底里拍新劇嗌到聲沙</h1><p>陸駿光首度拍攝ViuTV劇集《Plan B》，飾演「閻羅」的殺手角色，他坦言是從演以來最歇斯底里的角色︰「呢套劇扭曲嘅情節好漫畫化，閻羅係個殺人唔眨眼嘅好人，拍攝時情緒起伏好大。最激係殺陳啟泰嗰場，由早拍到晚，嗌到聲沙，喊到眼淚乾，全身能量都耗盡，好攰好over。至於我最滿意，係講我殺死女朋友後，發覺原來係社團設局試探我，我即時崩潰咗，嗰場好深刻、好痛。」</p><p>至於今次拍劇最難忘的，陸駿光表示是與駱振偉的掌摑場面︰「嗰場我要連打佢四巴，因為拍前我哋傾好堅打，拍嗰陣又嚟咗四個take，足足打咗成十幾巴，佢畀我摑出真火，我哋之後睇番都覺得好正。」<br>採訪︰祖李</p></body></html>