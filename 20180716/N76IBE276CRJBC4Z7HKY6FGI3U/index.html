<html><header><meta charset="utf-8"><title>【一周必看】綾瀨遙為劇情四天極速增磅</title></header><body><h1>【一周必看】<br>綾瀨遙為劇情四天極速增磅</h1><p>日本女星綾瀨遙夥拍竹野內豐、佐藤健合演TBS新劇《繼母與女兒的藍調》將於日前開播，身為女主角嘅綾瀨遙近日頻頻亮相宣傳，近日更上同台清談節目受訪，暢談出道至今嘅演藝生涯點滴，佢仲透露，2004年拍攝日劇《在世界中心呼喚愛》時，曾應劇情需要極速減磅及增肥，當時佢靠不斷狂食，在四日內增肥逾15磅，連主持人都O晒嘴。<br><br>33歲嘅綾瀨遙以前係肥妹仔一名，上位後主演日劇版《在世界中心呼喚愛》，飾演罹患血癌嘅高中女生廣瀨亞紀，為配合劇情，佢先靠節食減15磅，又剃光頭演出，後來突然被告知要拍攝生病前嘅回想戲，竟然在四天內以一天食六餐嘅方式快速增肥，果然成功恢復到原本體重。<br><br>綾瀨遙回想剛剛冒起時嘅心境表示：「我當時是以拍完這部劇就可以引退回故鄉廣島的心態來演出，全心地投入演繹，終於獲得大家的肯定。」出道17年，綾瀨遙坦言過了25歲後常被父母催婚，笑說：「他們原本希望我能在26歲以前結婚，最近比較少問我了，但我還是覺得對他們很過意不去，也從沒去預想過將來結婚生子的事。</p></body></html>