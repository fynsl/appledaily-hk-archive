<html><header><meta charset="utf-8"><title>元老榮休　蛇王林惹結業誤會</title></header><body><h1>元老榮休　蛇王林惹結業誤會</h1><p>【本報訊】以售賣活蛇和蛇羹馳名的上環百年老店「蛇王林」早前誤傳結業，實為在蛇舖工作逾70年、現已89歲高齡的「大內總管」麥大江昨榮休。麥最後一天上班，既幫忙收拾舖面，記數落單，又接電話解釋「結業」傳聞，最後的半日工作依然忙碌。<br>麥大江早在四年前已有意退休，口頭通知後獲老闆挽留。但麥見自己年紀不小，一個多月前終補交辭職信作實。他笑言，老闆總不希望他退休，「我都同事頭講，有幾個做咗50幾年夥計，比我仲精，工作仲好過我，放心放畀佢哋做。」<br></p><p>憶老闆贈蛇湯治哮喘
</p><p>麥早在18歲時已隨父親在「蛇王林」打工。麥憶述，當時第一代老闆羅大林見他患哮喘，建議他在蛇舖工作兼飲蛇湯補身。他形容多代老闆都視員工如親人，最後哮喘根治了，他亦一直留店工作，見證高峯期有三間店舖，共三、四十名員工，到現在留守總店，僅五六個夥計守業。他慨嘆，「蛇王」行業幾乎式微，「年輕人嫌污糟邋遢，做看更都咁上下待遇，仲有邊個做？」<br>自他退休消息傳出後，不少街坊都有到蛇舖探望，亦有致電問候。他最不捨得在店內外幾十年來的感情，「都無法子，呢個年紀係要退休，唔捨得都要」。最開心便是家人，「老伴話我成世喺舖頭，拖個手仔都冇機會。我話退休就有啦」。<br>其徒弟、政府御用蛇王之一何卓興指跟隨麥50多年，對師傅退休感到不捨，但笑言已盡得真傳。老街坊葉先生則稱不時會聽麥先生分享如何捉蛇，但對麥榮休可遊山玩水感高興。<br>■記者羅繼盛</p></body></html>