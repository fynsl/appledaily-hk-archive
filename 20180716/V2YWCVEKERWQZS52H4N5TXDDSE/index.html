<html><header><meta charset="utf-8"><title>汪明荃跟Viu睇世盃勁興奮阿Sa聖巴素打卡　霆鋒亂入</title></header><body><h1>汪明荃跟Viu睇世盃勁興奮<br>阿Sa聖巴素打卡　霆鋒亂入</h1><p>俄羅斯世界盃昨晚閉幕，吸引不少藝人球迷飛到當地感受氣氛，尤其四強賽事，球場內外都星光熠熠，除了ViuTV邀請明星足球隊到俄國睇決賽，英皇老闆楊受成也與兒子楊正龍、愛將容祖兒、謝霆鋒和蔡卓妍（Sa）湊熱鬧。</p><p>日前克羅地亞對英格蘭四強賽事，譚詠麟（阿倫）先貼出在俄羅斯遇見謝霆鋒照片，昨日阿Sa和祖兒在著名地標聖巴素大教堂外擺甫士打卡時，卻指被霆鋒亂入，Sa留tag澄清「真係咁啱撞到。」而祖兒在Ig貼出合照後留言：「喺香港都未必咁齊人。」跟祖兒一度傳出分手的師兄劉浩龍，日前也隨明星足球隊到俄羅斯睇波，未知兩人可會在俄羅斯相會。<br>今屆世界盃ViuTV搶贏收視，更力邀曾志偉臨時「過檔」，以明星足球隊嘉賓身份現身講波，無綫icon「汪阿姐」汪明荃也夫唱婦隨，跟老公羅家英往看總決賽。有指ViuTV只贊助明星足球隊，家屬要自費。雖然出發當日，阿姐以「保命三招」不接受訪問、不貼宣傳貼紙、避與banner合照，減低激嬲方丈可能性，不過抵達俄羅斯，阿姐心情雀躍，興奮集郵，並將旅遊相片放上微博，見到她除了跟團睇波外，亦與羅家英等四圍遊覽。</p><p>五月天入決賽歌單</p><p>FIFA前日宣佈，將揀台灣天團五月天的《倔強》，在決賽前播出，這首歌成功篩走S.H.E的《Super Star》、王力宏的《龍的傳人》和內地歌手朴樹的《平凡之路》。<br>撰文：楊定</p></body></html>