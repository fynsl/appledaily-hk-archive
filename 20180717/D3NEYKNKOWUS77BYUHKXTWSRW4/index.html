<html><header><meta charset="utf-8"><title>【群星睇波】阿旦自薦幫C朗生B</title></header><body><h1>【群星睇波】阿旦自薦幫C朗生B</h1><p>鄧洢玲（阿旦 右）與「牛雜妹」李美棋前晚參加世界盃派對，阿旦下星期去日本為傳媒工作，到時有機會見到C朗，她興奮地說：「好期待，可以集郵，我有好多問題想問佢，知佢搵代母生B，想問佢會唔會搵中國女性生，我想自薦。」</p><p>鄧建明同阿仔舉重</p><p>鄧建明前晚在銅鑼灣出席世界盃活動，他雖然一直有睇世界盃，但並非跟兒子一起看：「阿仔𠵱家16歲，對足球冇乜興趣，反而𠵱家我哋一齊玩舉重，因為我一年前有脂肪肝，上個月再去驗身已經冇事。」</p><p>吳嘉熙有男友相伴</p><p>Super Girls前晚在亞博出席睇波派對，成員吳嘉熙（右一）自稱鍾意睇波，問到是否要陪男友睇波？她說：「男友陪我睇多啲，由細到大經媽咪影響好鍾意睇波，尤其係英格蘭，之前睇到英格蘭輸波都激動到喊。」</p><p>劉敬雯揀靚仔支持</p><p>劉敬雯（奶茶 右二）與馬天佑前晚現身將軍澳出席世界盃活動並獻唱新歌，奶茶說自己最喜歡葡萄牙的C朗：「我好簡單，靚仔就支持，世界盃對香港人真係好重要，完咗都驚冇話題，好開心可以唱新歌撐法國隊。」</p></body></html>