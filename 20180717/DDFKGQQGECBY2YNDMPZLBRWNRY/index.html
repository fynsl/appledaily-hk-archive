<html><header><meta charset="utf-8"><title>【世界盃落幕】無波睇煩躁抑鬱影響生活　你可能有世界盃後遺症</title></header><body><h1>【世界盃落幕】無波睇煩躁抑鬱影響生活　你可能有世界盃後遺症</h1><p>2018世界盃圓滿結束，球迷們夜晚再無得追波睇，有無坐唔安食唔落呢？思健心理諮詢中心註冊臨床心理學家趙思雅解釋，出現此類情況的球迷就似放完長假，出現名為「Post Tournament Depression」的後遺症。此後遺症並非抑鬱症，極其量只能稱作適應障礙（Adjustment disorder），即經歷過壓力，或者生活習慣突然轉變而出現適應困難，繼而出現煩躁不安、抑鬱焦慮情緒。</p><p>「世界盃後遺症」通常出現在非常沉迷觀看世界盃賽事的人士身上，一旦所有賽事完結、夜晚不能再睇波，他們就會出現斷癮迹象（withdrawal symptoms），就像吸毒者突然無毒可吸，變得不安、心情煩躁、情緒低落、覺得上班上學沒有意義、變得懶散和沒有動力。這些徵狀不會很嚴重，所以不能視為抑鬱症。</p><p>出現這些情緒的人，一般一兩星期就會回復正常，但若繼續沉迷，例如不斷重溫世界盃報導、片段，甚至在世界盃期間賭波輸波，都會令意志更消沉，影響日常生活或工作表現。在世界盃完結後盡快重整生活時間表，重回正常軌道，約波友踢波睇波食飯，都比自己一個瘋狂重溫賽事片段或新聞好。如果低落情緒持續出現超過兩星期，甚至越陷越深，例如長時間無法上班，甚至無緣無故痛哭，又影響胃口和睡眠質素，就可能出現真正抑鬱症狀，有需要尋求專業協助。<br><br>記者：李煒汯<br>攝影：黃奕聰、黃智琳<br><br>即Like全新飲食專頁【籽想好食】： https://www.facebook.com/food.appleseed/ <br></p></body></html>