<html><header><meta charset="utf-8"><title>$300神器細細嚿單板電腦開拓創意小宇宙</title></header><body><h1>$300神器細細嚿<br>單板電腦開拓創意小宇宙</h1><p>近年大熱STEM(編按︰指科學（Science）、技術（Technology）、工程（Engineering）及數學（Mathematics）四個學科)，固然好多STEM玩具，好似越貴越好咁，但其實STEM的精神旨在發掘，再貴的框框都不及㡬百蚊乜都玩得的神器，講的就是源自英國的小型電腦，Raspberry Pi。<br><br>文：盤古目<br><br>Raspberry Pi樹莓派始於為大眾提供低成本學習電腦，入場費港幣不過三百多，以最基本硬件配合最開放軟件，可以做到的只限於想像。<br><br>硬件上，手掌咁大的底板，經已是一部完整的電腦，其實就如一部Android機，但佢走桌面路線，USB、HDMI、藍牙、WiFi齊全，最靈魂是小電腦有通用電子出入插口，可以直接連接及控制不同外置硬件，下至磨打、LED燈組，上至不同伸延功能組件，造就不同大小方案。<br><br>軟件上，以Linux作業系統運行，免費，開放，擁抱廣大開發社群，近年連Google同Amazon亦將智能助理開放予樹莓派社群，令樹莓派進入AI的開發領域，做到語音操作，臉部檢測等智能操作。最基本8GB儲存SD card或USB手指就足夠安裝操作系統運行。<br><br>上網search一search，隨手可以搵到不同大小方案。<br><br>大灣區應用科<br><br>1. 媒體中心<br>只要將樹莓駁電視，加藍牙keyboard同mouse，連外置Harddisk，再連WiFi上網，就可上網睇戲玩BT。<br> https://www.howtogeek.com/142044/how-to-turn-a-raspberry-pi-into-an-always-on-bittorrent-box/ <br><br>2. 懷舊打機盒<br>雖然樹莓絕對不是壯觀3D game材料，但基本遊戲是夠玩的，連小朋友至愛無聊game Minecraft都出派版，不止玩得，仲可以用樹莓開發新天地。好多舊式機盒包括雅達利、超任、世家、等都有軟件模擬器，令玩家舊game重溫，玩法不限於駁電視，用藍牙手制，外國玩家甚至將機盒原形重新，化身手提Game Boy、PSP。<br> https://superpiboy.wordpress.com <br><br>世界發明案<br><br>1. 青瓜分類機<br>日本以Raspberry加Google的AI為收成好的青瓜拍照，以不同大小、顔色、紋理分類定價，省減農民工作。<br> https://cloud.google.com/blog/big-data/2016/08/how-a-japanese-cucumber-farmer-is-using-deep-learning-and-tensorflow <br><br>2. 微笑摩天輪<br>連接小相機及Lego摩天輪。只要認到笑臉，摩天輪就開始轉動。<br> https://www.hackster.io/Spivey/how-we-built-our-facial-recognition-ferris-wheel-deae59 <br><br>有關樹莓小發明的資料多不勝數，上網抄考之餘，都諗諗有乜搞作，説不定香港會有儍瓜分類器、微笑測謊機之類的偉大發明；食神話齋，只要有心，人人都係食神；套用在近年流行的STEM教育，只要有心，乜都可以係STEM神器，話之你過萬買部超靚手機至勁電腦，最後都只淪為打卡上網工具的話，呢個世界就唔會有任何革命。</p></body></html>