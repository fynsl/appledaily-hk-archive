<html><header><meta charset="utf-8"><title>趣趣地：C朗報到祖記做體測</title></header><body><h1>趣趣地：C朗報到祖記做體測</h1><p>葡萄牙球星基斯坦奴朗拿度（C朗）落實以8,800萬歐元轉會費，由西甲皇家馬德里轉投意甲祖雲達斯，佢周日已同家人飛抵都靈，周一喺祖記主場J-Medical中心接受體測。C朗到場前已有一大班球迷等佢，佢亦都有求必應「盡簽盡影」，頗為親民！另外，自C朗加盟消息傳出後，祖記已售出多達520,000件佢嘅7號波衫。</p></body></html>