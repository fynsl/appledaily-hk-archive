<html><header><meta charset="utf-8"><title>祖兒睇波瞓覺　霆鋒偷拍</title></header><body><h1>祖兒睇波瞓覺　霆鋒偷拍</h1><p>世界盃決賽門票一票難求，不過容祖兒、蔡卓妍（阿Sa）及謝霆鋒有幸撲到飛可以到俄羅斯現場睇決賽。霆鋒更上載一條短片到社交網，不過並不是他直播球場，而是拍低了祖兒於球場貴賓房餐廳一張梳化睡覺，然後鏡頭一轉見到霆鋒，他無奈地用普通話對鏡頭說：「當然世界盃也不是每個人都喜歡的啦！」<br>祖兒就即時於fb留言反擊：「我只係同所有球員同一時間稍稍休息一下子而已。」還hashtag「#冤枉」。當賽事尚有廿分鐘的時候，祖兒更聯同好姊妹阿Sa開live，講到克羅地亞入第二球時，她們一同取笑法國守門員，齊叫：「Unbelievable！」祖兒擺明有心力證自己堅有睇波。</p><p>猷啟帶未婚妻入場</p><p>賭王何鴻燊三房公子何猷啟亦有入場睇決賽，他於Ig大晒跟國產未婚妻Gigi在開賽前的面貼面合照，見到左邊面畫上克羅地亞國旗，而Gigi右邊面就畫上法國國旗。賽後猷啟留言恭喜法國隊奪冠，並為克羅地亞輸波而傷感，又表示看了一場最好的決賽。猷啟在俄羅斯亦有四圍去，他較早前亦放了一條與外籍女子跳舞的視頻，他留言笑說自己似擅長跳舞的賭王：「我到底在做甚麼？#老爸上身」<br>撰文：沈麗珠</p></body></html>