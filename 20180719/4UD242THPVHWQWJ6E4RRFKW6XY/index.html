<html><header><meta charset="utf-8"><title>吳浩康「哥哥」中風突離世舊愛鍾舒漫留言安慰</title></header><body><h1>吳浩康「哥哥」中風突離世<br>舊愛鍾舒漫留言安慰</h1><p>35歲嘅吳浩康（Deep）入行15年，因為唱功好，加上出道時被指聲線似陳奕迅，短短時間已冒起，惜頻有負面新聞加上緋聞多多，事業直插谷底，幸唱片公司未有放棄他，去年還給予他踏上舞台，舉行個人演唱會機會，令他有重新出發的機會，Deep亦不時在社交網留言，表示要向紅館出發，正能量滿滿。<br><br>然而，Deep前晚忽然在ig留下「當我擁有好多機會嘅時候，偏偏失去咗你！」又加tag寫「#哥哥 #再見了 #沙煲兄弟#我愛你 #忙碌令我忘卻痛楚」其舊愛鍾舒漫亦有留言回應他：「佢要你快樂啊！！！」<br><br>《蘋果》昨日聯絡Deep，問他發生什麼事？Deep就透露哥哥突然中風，10日前離世！Deep補充謂：「其實佢係我表哥，佢媽媽係我爸爸個妹，但我哋兩家人溝通得好緊密，尤其我同哥哥，基本上同我親阿哥係冇分別，呢個世界上，除咗我阿爸，最重要男人就係呢個哥哥，佢好錫我，我同佢感情好好。」<br><br>Deep續說：「好突然，佢大我兩、三年，佢81年，走得好突然，佢喺國內做緊培訓，昏迷就冇醒過，10日前走咗。佢係一個盡責好爸爸，有5個小朋友，好彩佢一向係一個有準備嘅人，有買保險，所以屋企經濟唔係問題，但小朋友成長好重要，我希望可以為小朋友帶嚟一啲色彩，因為小朋友有時需要嘅唔只係錢，會睇下有乜嘢係哥哥走咗，要完成埋佢，呢part係依家屋企最重要嘅嘢！」」<br><br>除咗舊愛鍾舒漫留言安慰，Deep唔少朋友都有留言為佢打氣，不過就未見早前宣佈與他分手、復合又分手的另一舊愛李昭南，相反李昭南就更新其ig，貼出一張戴上拳套的相。</p></body></html>