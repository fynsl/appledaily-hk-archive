<html><header><meta charset="utf-8"><title>【Fender耳機】新系列PureSonic　親民價唔使一千</title></header><body><h1>【Fender耳機】新系列PureSonic　親民價唔使一千</h1><p>Fender耳機深得唔少歌星樂手們採用，不過耳機定價確實唔平，好似之前兩款CM耳機「TEN 5」及「THIRTEEN 6」身價都過萬。好在Fender終於都推出平民化的新系列PureSonic，無論是無線版本PureSonic Premium Wireless及有線版PureSonic Wired，開價都只是$980及$780，唔過千就玩到Fender又確實唔錯。</p><p>這兩款平版Fender耳機賣相都幾見得人，外形設計都似Pro系列耳機，不過機身會比較細，但當中已內置比同級耳機為大的9.25mm動圈單元，再配合專屬原裝耳膠，隔音效果可達到22dB。無線版還有IPX4防水規格，落雨都唔怕，而且好在三鍵式線控跟獨立電池放在兩邊可以平衡重量，戴時亦比較舒服。無線版只有金屬灰一種顏色選擇，至於有線版PureSonic Wired則有黑色及珍珠白色兩款。<br><br>記者：布偉倫<br><br>即Like全新飲食專頁【籽想好食】： https://www.facebook.com/food.appleseed/ </p></body></html>