<html><header><meta charset="utf-8"><title>XPower尿袋爆炸　燒着床褥灼傷人</title></header><body><h1>XPower尿袋爆炸　燒着床褥灼傷人</h1><p>【本報訊】屯門一名青年昨凌晨替俗稱「尿袋」的外置充電器充電，其間聽到充電器突然發出「咇」一聲，繼而爆炸變成火球，更跌在床褥上。事主慌忙用棉被蓋着尿袋把火撲熄，但手指及臉部被火灼傷，事後被送院治理。<br>記者：謝志輝<br><br>現場是屯門富泰邨愛泰樓一單位，25歲姓吳事主叫「阿龍」，他在醫院經敷治後向《蘋果》展示右拇指的傷勢，可見傷口紅腫，而他的左臉下方亦被輕微灼傷。他猶有餘悸，形容：「真喺好驚，𠵱家一睇到插蘇電掣，就諗起爆炸畫面！」</p><p>公司聯絡事主承擔賠償</p><p>昨凌晨零時許，阿龍將牌子為XPower的充電器放在床頭櫃充電，他講述經過：「當時我瞓緊覺，充電器好似平時咁充電，之前毫無異樣，瞓瞓吓，聽到咇一聲超高頻大約3至5秒，擘大眼見到好多火光喺我上面，我就知道着火。我唔理咁多，即刻用棉被冚熄啲火，冚咗成兩、三分鐘，勁大煙。被單、床褥都燒爛，床褥有好大個窿！」當時他爸爸在隔籬房，事發後阿龍被燒傷，報警求助。<br>阿龍指涉事充電器僅買了一年，剛過保養期，「上一部充電器都用XPower，覺得OK先再買」，未料會發生爆炸起火。他強調所用配件包括充電線及USB等，全部原廠，「信係大牌子安全啲，點知發覺都係同啲雜牌差唔多，𠵱家都唔知點」。<br>XPower為本港新興品牌，2014年創立，主要生產充電器、充電座、傳輸線及外置充電電池，曾奪得香港新星品牌（2016年）獎。XPower供應商回應事件表示，涉事同型號的尿袋2015年開始生產，是中國製造的香港品牌，前年停產，至今已售賣超過1萬件。此類事件屬首次發生，公司感到震驚，但相信是個別事件，會嚴正跟進及檢討。事後公司已聯絡事主了解，並與對方商討賠償安排。阿龍其後向記者表示，已聯絡XPower，XPower稱會向他作醫療賠償，及實報實銷賠償設置新家具的費用，還有因傷而不能上班的損失，都會按比例賠款。他又形容今次幸好不是把充電器放在褲袋，而事發時家中有人，否則不堪設想。</p></body></html>