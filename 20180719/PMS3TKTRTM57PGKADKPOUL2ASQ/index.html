<html><header><meta charset="utf-8"><title>【新iPhone】新iPhone玩全屏三款尺寸？　前屏幕玻璃相片外洩</title></header><body><h1>【新iPhone】新iPhone玩全屏三款尺寸？　前屏幕玻璃相片外洩</h1><p>Benjamin Geskin於Twitter貼出一張懷疑是新iPhone的前屏幕玻璃相片，分別為5.8吋、6.1吋和6.5吋，全部都是全屏幕設計，亦同樣有「M字額」Face ID位置。<br><br>每年9月都係新iPhone推出的日子，雖然基本上全年都有大大小小的所謂爆料，但越近9月料越多亦越堅！好似呢幾日，之前經常爆料的Benjamin Geskin就喺Twitter post出聲稱係3款新iPhone的前屏幕玻璃相片，而3塊玻璃分別為5.8吋、6.1吋和6.5吋，全部都係全屏幕設計，亦同樣有「M字額」Face ID位置。如果這些照片屬實，那麼就表示將會有兩款全新尺寸iPhone面世。而從相片可見，6.1吋一款邊框比另外兩款稍微粗了一點，所以亦有傳，6.1吋新iPhone將用上LCD，跟另外2款用OLED的不同。</p><p>其實記者覺得呢個傳聞都有一定可信性，雖然市場一直有說iPhone X銷量不似預期般好，但在全世界品牌都積極推廣全屏幕手機時，新iPhone相信亦只會向同一方向走，iPhone 8這類舊設計相信只會逐漸淡化，又或退居成中價款式（新iPhone SE？）。當然喇，這些都完全只屬傳聞，貼相的Benjamin Geskin之前都有爆iPhone SE2消息，但結果等了又等，都完全未見到身影，而越近9月，相信就會有越多更堅的爆料，大家繼續留意下喇。<br><br>記者：韓繼聰<br><br>即Like全新飲食專頁【籽想好食】： https://www.facebook.com/food.appleseed/ </p></body></html>