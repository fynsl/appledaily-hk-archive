<html><header><meta charset="utf-8"><title>【遺愛人間】被馬拋下踢中頭部亡前見習騎師莫振華捐出器官</title></header><body><h1>【遺愛人間】被馬拋下踢中頭部亡<br>前見習騎師莫振華捐出器官</h1><p>行船跑馬三分險！眾所周知騎師係高危行業，騎喺馬背上風險不小，日常負責替馬匹操練嘅騎馬人，亦周不時都會受傷發生意外。昨早（17日）沙田馬場便發生一宗令人難過的事件。<br><br>雖然馬季剛歇暑，跑道封閉，但馬匹仍會保持運動量，亦會拉出馬房範圍內騎踱。昨晨約6時左右，方嘉柏馬房的騎馬人（俗稱助手）莫振華策騎6歲二班馬「越影」在馬房地堂踱步，不慎被馬匹拋下，遭馬匹壓着及被踢中頭部腦出血，據知當時莫振華口、鼻有噴血，傷勢嚴重昏迷，須立即送到沙田威爾斯醫院搶救，發現腦部有瘀血積聚，莫振華曾經醒過，在深切治療部一直情況危殆；至今日晚上（18日）馬會發出聲明，指莫振華已於今日下午逝世。<br><br>現年39歲的莫振華是1996至1997年度第16屆見習騎師，父親莫錦倫曾是資深馬房工作人員，他跟隨前練馬師王登平學藝，策騎成績一般，不久退居幕後。同屆見習騎師簡慧榆及鄭昌達，先後在1999年及2000年，因陣上策「漢廷之寶」及「如我所願」墮馬意外身故。至於另一位同屆見習生余健雄，現時則在澳門策騎。<br><br>莫振華年前結婚並育有兩子，大仔五歲，細仔三歲；莫振華離世後，器官將會捐贈，幫助有需要的人。</p></body></html>