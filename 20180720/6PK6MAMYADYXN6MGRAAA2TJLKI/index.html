<html><header><meta charset="utf-8"><title>異動空間：自製籃球防守陣 - 魏力</title></header><body><h1>異動空間：自製籃球防守陣 - 魏力</h1><p>美國加快縮表、中美貿易戰、人仔急貶、金融去槓桿，呢四件事搞到今年個市無啖好食，做短線左右連環摑，過夜又驚中「twitter降」；想個市劈落去浴火重生，佢偏來個溫水煮蛙，手痕者死。<br>魏力叫人減貨、揸現金已經個幾月，要做相信已經做咗，但觀乎近日pm撈貨者眾，似乎都係「無貨瞓唔着」，唯有膽粗粗整個「籃球全天候防守陣」畀大家，身痕就買吧！<br>控球後衛：中石化（386）。中石化在手現金1,600億人仔，有息負債唔夠300億，現金牛派息高，預測息率7.4厘。業務上中下游一條龍，盈利平穩增長。<br>得分後衛：香港寬頻（1310）。企業光纖寬頻及雲業務市佔率續升，家居寬頻ARPU增長可觀；預測息率4.5厘，每年派息增長2成以上，吸引！<br>小前鋒：香港電訊（6823）。預測息率6.3厘。增長動力來自企業雲及保安服務，也是未來5G服務的受惠者。<br>大前鋒：港燈（2638）。預測息率4.9厘。雖然准許回報率降至8%，但未來可繼續擴大資本開支來增加盈利，明年初起加電費6.8%，為股價催化劑。<br>中鋒：領展（823）。霸股權！3.7厘息，鎮守中路，fit晒！<br>筆者為證監會持牌人，未持有上述股份權益<br><br>魏力<br> http://fb.com/2012jason <br>本欄逢周一、五刊出</p></body></html>