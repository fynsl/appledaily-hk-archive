<html><header><meta charset="utf-8"><title>【政府年金】慈母Angela買年金「仔女畀少五千幾對佢哋幫助大」</title></header><body><h1>【政府年金】慈母Angela買年金<br>「仔女畀少五千幾對佢哋幫助大」</h1><p>近日政府不斷宣傳「自製長糧」，鼓勵長者退休後為生活打算，推出年金計劃，但政策甫推出即被指杯水車薪，難以作為日後生活的主要開支，又是否屬實？<br><br>剛合符年齡認購政府年金的黃婉華(Angela)，本身子女已成家立室，並有一定的積蓄，正考慮購入政府年金。她向記者透露，都有考慮由銀行推出的年金計劃：「私人公司都不斷推類似產品，但風險始終都係高，對於我嚟講，年金計劃都算係一個德政。」<br><br>根據Angela每月預算開支(見表)，她表示，現時水電煤及住屋開支來自子女家用，而醫療即使靠醫療券及保險，每月最少要200元，其他開支即使「慳到盡」，每月仍要約近萬元支出。<br><br>以Angela的例子，由於她擁有一定資產，基本上與普通長者生活津貼無緣，若她全額100萬購入年金，每月提取5,300元年金計，夠每月開支一半左右，等到70歲可收取1,345元生果金，每月就合共有6,645元。<br><br>根據年金計劃，女性至少要約15年零8個月才能「回本」，比男性長1年多。她就認為：「都無話對女性唔公平嘅，哈哈，最緊要係唔需要我去諗投資情況係點。」而且計劃由政府包底，「見過之前雷曼咁多公公婆婆坐晒喺街(請願)，（政府年金）已經係好好嘅選擇。」<br><br>Angela坦言「而家100萬喺香港其實唔算係咩錢」，以現時樓價難以做首期，仔女亦已「上車」，「當然仔女有(置業)需要緊係幫佢哋先，但調番轉，我第日同啲仔女一個月少攞五千幾，如果將啲錢用番喺佢哋仔女身上，幫助會好大。」<br><br>「我自問唔係一個好叻計數嘅人，有好多方式賺更加多錢，但我無嘅時候，呢個係一個比較穩陣嘅做法。」Angela表示，知道不能依靠政府年金作生活開支，只能視作補貼：「唔好當佢係福利，當係政府幫你儲錢。」<br><br>她指惟一考慮的因素，就是怕年金利率跟通脹不掛鈎：「而家就話五千幾，但十年後五千幾都唔當係乜。」有指該計劃是「鬥長命」，「(回報)可以去到105%，唔好咁貪心，我哋求咩？穩陣係我哋而家惟一嘅諗法。」她笑著說。<br><br>記者：梁延宇</p></body></html>