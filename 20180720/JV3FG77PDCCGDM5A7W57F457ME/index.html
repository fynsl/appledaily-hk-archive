<html><header><meta charset="utf-8"><title>荔枝易上火　羅漢果水中和熱性</title></header><body><h1>荔枝易上火　羅漢果水中和熱性</h1><p>【本報訊】夏天不少時令水果，如榴槤、荔枝及龍眼等，都屬熱性食物，多吃容易令人上火。註冊中醫師劉秀華表示，夏天間中都會有病人，因食太多荔枝、榴槤，加上睡眠不足，導致頻頻喉嚨痛或爆瘡求診，建議市民要控制食量，進食期間也可配合寒涼食材作中和。萬一食到上火，可焗1杯羅漢果水飲用，有清熱潤燥功效。<br>劉稱，臨床上青少年及壯年人因體質偏熱，最容易因吃太多熱性水果出事。</p><p>建議每日最多吃10粒</p><p>要避免食到上火，關鍵在於飲食平衡，建議進食榴槤、荔枝期間，可同時吃寒涼食物，抵銷有關水果的熱性，例如吃榴槤時，又吃山竹，食荔枝時，又吃西瓜等。荔枝清甜多汁，容易令人越食越多，建議每日最多吃10粒，可同時配合飲用1杯西瓜汁，或吃1碗西瓜，抵銷荔枝的熱性。<br>一旦食到有上火表現，如喉嚨痛，可焗1杯羅漢果水飲用，有助清熱潤燥。羅漢果比較溫和，大部份人都適合。劉提醒如本身已有燥熱表現，例如喉嚨痛、爆瘡及大便硬等，最好暫時忍口，避免吃太多熱性水果。<br>■記者梁麗兒</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>