<html><header><meta charset="utf-8"><title>美職聯攻略：華盛頓開「大」唔「蘭」 - 吾中</title></header><body><h1>美職聯攻略：華盛頓開「大」唔「蘭」 - 吾中</h1><p>美職周六上演東岸首尾大戰，東岸榜首的阿特蘭大聯迎戰包尾的華盛頓聯隊（圖）。雖然阿特蘭大牌面上佔優，但球隊近況一般，反而華盛頓有朗尼加盟下士氣大振，此消彼長下，今役勝負難料；既然兩隊都攻力不俗，不如取[3/3.5]入球「大」。（球賽編號：星期六24；無綫myTV Super302台明日3:30am直播）<br>阿特蘭大聯雖然在2014年才成立，並於上季才加盟美職，不過今季表現卻令人眼前一亮，目前在東岸以21戰得41分居首，亦在總榜領導群雄，在周六的聯賽迎戰東岸包尾的華盛頓聯隊，理應「實食冇黐牙」。不過，阿特蘭大近八場聯賽只得三勝三和兩負，今役又有後衞基格加沙及中場達寧頓拿比因傷缺陣，未必穩勝。幸好阿特蘭大保持強勁攻力，在近11場聯賽都有入球，射手祖斯夫馬天尼斯近四場入五球，入球絕對有保證。</p><p>華盛頓聯隊剛有曾效力曼聯的前英格蘭國腳朗尼加盟。雖然朗尼在上仗迎溫哥華白帽時首次亮相美職只是後備上陣，但全隊明顯表現更醒神，最終更以3:1勝出，終止球隊連續七場不勝。今役料朗尼會首次擔正，在隊友如保羅阿利奧拿等支援下，不難取得入球。畢竟，華盛頓踢法主動，球隊連續12場有入球，相信今役亦不例外。<br>文：吾中</p></body></html>