<html><header><meta charset="utf-8"><title>兩女接棒　「佢哋鍾意上市就上」</title></header><body><h1>兩女接棒　「佢哋鍾意上市就上」</h1><p>【退居幕後】<br>近年不少餐飲集團上市，作為本港涼茶老字號的海天堂，鬍鬚佬稱「要上市一早上咗啦！」因為上市諸多掣肘，不似目前「做決定，聽日就可以實行」，所以以往沒有這個打算。</p><p>姊妹各有所長
</p><p>不過，他指近年公司已陸續交女兒接棒，且改變初衷，「𠵱家呢……我又點諗呢，我覺得，如果兩個女係可以跟得上，畀佢哋繼續去囉！假如佢哋唔鍾意，畀公眾囉，上市囉！」<br>鬍鬚佬育有兩名女兒吳苑清及吳苑冰，他坦言5年前已想到交棒的問題，大女讀商科，公司業務上較多建議，細女讀中醫，在品質方面把關，各有長處。由誰揸弗？他回應：「兩個共管囉！但言之尚早。大女𠵱家喺公司幫手，細女好少，因為佢自己係中醫，喺內地深造，又鍾意開診所。」<br>他不諱言，多年前已有人打海天堂的上市算盤，但計劃沒有打響。目前態度已變，「做咗咁耐，人始終要閒落嚟，我個女鍾意，等佢哋商量決定，要上就上，唔上就自己繼續做。做人最緊要開心，做啲嘢係對得人，無悔，咁就得啦。我行開一頭半個月，公司冇問題，已經做到工夫。」</p></body></html>