<html><header><meta charset="utf-8"><title>【有味文】有興趣參與港版同一屋簷下周柏豪噴香水最緊要「輕」</title></header><body><h1>【有味文】有興趣參與港版同一屋簷下<br>周柏豪噴香水最緊要「輕」</h1><p>【特約報道】<br>早前蕭定一公司宣布已買入日劇《同一屋簷下》版權，會翻拍港版，並傳出由張智霖和周柏豪分別飾演大哥和二哥這個黃金組合。周柏豪出席CHANEL香水活動時就坦言公司有聯絡過，但未落實任何細節。不過柏豪對此劇亦相當有興趣，笑言細個睇劇時不太明白內容，純粹覺得歌曲好聽、間屋好靚，大哥給人很溫暖而又成熟的感覺。<br><br>原來柏豪在家中也是排行第二，細個時為了令自己感覺更成熟和穩重，喜歡噴一些會讓人聯想到西裝，散發男人味的香水。而隨着人生閱歷增加，柏豪對香水的選擇亦變得有所不同，現在他就喜歡一些味道較輕的香水，「有啲香水噴落去會覺得成個人好沉重，特別係夏天我鍾意啲味比較清新，畀到我一種好似置身大自然，聞到唔會好有壓迫感，會令人放鬆嘅味道，又可以畀身邊人一個好舒服嘅感覺。」 <br><br>柏豪近期忙住巡唱同拍戲，想去旅行減減壓的時間也擠不出來。「試過出trip工作去法國幾日就當係一個旅行，要特登放一個長假真係好難。」坦言很喜歡巴黎，每次去都很享受！「巴黎係一個好靚嘅城市，保育城市做得好好，到處都充滿文化色彩；其實同揀香水一樣，要突出自己嘅氣質，最重要係舒服。」<br></p></body></html>