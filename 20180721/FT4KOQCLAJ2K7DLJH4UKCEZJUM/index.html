<html><header><meta charset="utf-8"><title>教練雙語授課　拖慢進度</title></header><body><h1>教練雙語授課　<br>拖慢進度</h1><p>【本報訊】由康文署舉辦、獲公帑資助的廉價水上活動課程近期被「強國人」攻陷。市民林先生自今年3月起6次成功參加有關活動，每次均發現同場有操普通話人士參與，更堅持以普通話與其他人溝通，課程進度亦因此被拖慢。<br></p><p>旅客堅持以普通話提問
</p><p>市民林先生表示，教練正常以廣東話授課，該批操普通話人士卻直接以普通話向其他學員或教練提問，「本地人大多數識講普通話，基於禮貌都會用返普通話答，最後變咗教練用完廣東話講解，又要用普通話講多次，不斷轉channel，拖慢課程進度」。<br>康文署轄下有5個水上活動中心定期舉辦有關課程，名額非常有限，「每次同朋友報名都要漁翁撒網，早一個月申請晒5個中心嘅班，再睇吓邊個可以同朋友一齊抽中，真係好難，尤其星期六、日嘅班」。<br>林又指，現時要到各泳灘的店舖租借獨木舟、滑板等設備，單單一小時便要逾百元，還未計聘請專業教練等費用，「估計每舉辦一班，政府都要補貼唔少錢，如果連本地人都未必抽到籤，點解非本地人都可以申請？好唔公平」。<br>■記者梁御和</p></body></html>