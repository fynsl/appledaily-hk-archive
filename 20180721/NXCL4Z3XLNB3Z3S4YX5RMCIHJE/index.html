<html><header><meta charset="utf-8"><title>𡃁模Diva認與大劉罵戰：個阿叔話我整容怪物</title></header><body><h1>𡃁模Diva認與大劉罵戰：個阿叔話我整容怪物</h1><p>當事人Diva昨日以短訊回覆本報，重述事發經過，她重申完全沒撞到大劉的兒子：「嗰日喺希慎有fans認得叫我影相，又叫我加佢fb。加完之後，我攞住部電話行上電梯。跟住有個阿叔係度鬧我，話我做乜攞住個電話『做乜喺度攞住部電話、喺度望電話』，仲要語氣極度惡劣。」Diva反問攞電話跟對方有何關係時，該位「阿叔」說：「點解唔關我事呀，你撞到我個仔……」Diva強調跟前面的小男孩（仲學）有兩至三呎距離，但對方越鬧越過份。她說開頭並不認得對方是誰，還叫他不要勞氣，直至見到甘比叫「爸爸唔好嘈」，才知道是大劉。</p><p>Diva表示言談間有人大叫不要亂鬧人、積口福，他聽完後更嬲，她說：「就算佢係有錢人都要講，我都冇撞到佢個仔，為啲冇發生嘅嘢而鬧我。我唔會因為佢係大劉而畀面佢囉，如果真係撞到你個仔，我一定會say sorry，咁但係冇吖嘛。見你靚女啲，就話你整容怪物，你講完我唔鍾意，呢句傷害到我，咁去驗囉，我講到如果我冇整容，你賠錢畀我呀。」對於今日67歲生日的大劉，Diva祝他「身體健康」，又提議他返自己的商場The One逛街。<br>大劉昨晚接受本報獨家電話訪問，他澄清道：「我開頭唔係鬧佢，係好好聲氣嘅。我話『姐姐，你左手拎電話、右手篤手機，唔睇路，好危險，好易發生意外撞親人。』」他主要是擔心對方會令仔女有危險，兩人因而發生爭執。</p><p>「我當時嬲得滯」</p><p>至於罵對方為「整容怪物」，大劉直認不諱：「我當時嬲得滯，我睇佢個樣都唔止整容一次啦！網上傳聞話佢做過舞女、生過仔，我唔知真定假，唔關我事，但我絕對相信佢整容係真嘅，我用肉眼睇，估佢整容整咗N咁多次！」<br>大劉受訪時又承認怒從心起，而說出過份的說話，至於Diva受訪時說：「佢仲嬲，仲話搵人打我。」大劉解釋說：「當時大家鬧緊交，一時之氣，梗係亂噏，邊得閒打佢？盞益咗佢！」又稱：「我𠵱家咁肉緊，係因為呢啲電梯意外成日發生，係真係會死人，所以我先會話佢！」<br>採訪：鍾國仁、嵐山、陳杰</p></body></html>