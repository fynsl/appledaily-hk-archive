<html><header><meta charset="utf-8"><title>【書展】陶傑$900掃盡好書！才子帶你入場揀</title></header><body><h1>【書展】陶傑$900掃盡好書！<br>才子帶你入場揀</h1><p>一年一度書展現正舉行，面對成千上萬款書籍，總是心思思不知如何選購？《蘋果》請來才子陶傑，用900元為大家推介多本好書，由粵語到英文再到法語、由文學到歷史到管理，應有盡有！陶傑遇見好書當前，更自掏腰包「加碼」買書！雖然最終超出預算，但一眾書迷入場購書時，亦可參考。<br><br>陶傑明言，書只分兩種，「好睇同唔好睇」，就如「廁紙有兩種，一種就係包到頭，一種係包唔到頭」，「我自己買書就係用呢種原則」。<br><br>如何判別一本書是好書？陶傑認為最重要是「multi-function」，例如一本書可以同時了解中國歷史、繪畫及中國文學等，「一本書可以達到三個目的」。他又認為書籍百多元一本，「唔係淨係娛樂，睇咗之後要有嘢袋走。」<br><br>對於不少人認為近年書展猶如散貨場，甚至出現書籍「斷斤秤」的現象，陶傑認為「呢啲係中國人社會嗰種……你做生意還做生意，仲要將文化咁樣去踐踏，我覺得係對唔住一個社會同埋一個民族嘅文化良心囉！你都唔鍾意睇書，斷斤秤返去透火呀？」如果有一天，陶傑的書籍也「斷斤秤」，又有何感受？陶指「咁都無辦法㗎，呢個世界市場大勢，係現實，係要必須接受。」<br><br>（陶傑買書時，部份書籍有優惠，報道內標示的價格為原價）<br>陶傑買下12本好書<br>1. 香港粵語大詞典（天地圖書有限公司，$198）<br>2. 故宮的紙墨餘香，祝勇（CUP媒體，$128）<br>3. 故宮的古物之美，祝勇（CUP媒體，$128）<br>4. 瑞士不一樣：顛覆你對最強小國的想像， 瑰娜（陳雅惠）（瑞士駐香港領事館，$88）<br>5. Les Adieux à la reine，Chantal Thomas（非賣品）<br>6. 伊斯蘭的悲劇，山內昌之（讀書共和國，$107）<br>7. 完美的獨裁：二十一世紀的中國， 斯坦．林根（讀書共和國，$133）<br>8. 偉大的貪婪：金融強權華爾街崛起的大歷史， 約翰‧戈登（讀書共和國，$166）<br>9. The First World War Galleries（大眾，$90）<br>10. Good People: The Only Leadership Decision That Really Matters，Anthony Tjan（大眾，$145）<br>11. The FourThe Hidden DNA of Amazon, Apple, Facebook, and Google ，Scott Galloway（大眾，$196）<br>12. The Hitler Conspiracies: Secrets and Lies Behind the Rise and Fall of the Nazi Party，David Welch（大眾，$70）<br><br>撰文：周詠雯<br>攝影：何家達，周智堅</p></body></html>