<html><header><meta charset="utf-8"><title>【PUBG食雞大賽】陳柏宇上台1打50撐電競　食雞世界賽開打獎金過百萬</title></header><body><h1>【PUBG食雞大賽】陳柏宇上台1打50撐電競　食雞世界賽開打獎金過百萬</h1><p>食雞《PUBG》世界邀請賽會是8月電競音樂節主打，獎金高達15萬美元（約118萬港元），近日選拔賽就在鑽石山荷里活廣場正式展開，歌手陳柏宇亦有到場示範食雞1打50。</p><p>1打50當然是gimmick，就算規則限定其他人不能用槍，被50個着底衫褲的敵人徒手圍毆，Jason捱到1分鐘左右就gameover。出名鍾意打機的Jason直言撐電競：「大家對職業嘅睇法開放咗，唔會話打機就係無用。興趣一向都可以成為職業，既然依家年輕人係鍾意打機，同打機有關嘅嘢，電競或者創作遊戲自然可以是職業。」</p><p>Jason年初就宣佈升呢做準爸爸，如果第時小朋友話要做電競選手，佢好爽快講句「可以」，但都立刻補返啲條件：「基本要讀好書，冇咁多人生經驗嗰時好易做錯決定，讀書可以令人裝備更多skill set去應對各種可能性，希望小朋友第時接觸多啲唔同嘅嘢，先決定自己條路點走。」<br><br>講返今次食雞比賽，「香港《絕地求生》世界邀請賽」將會於8月的香港電競節舉行，到時有14隊國際隊及2隊香港隊伍參加，獎金高達15萬美元。而目前就在鑽石山荷里活廣場的「Team Up」電競活動中進行選拔賽，選出2隊香港代表。其實選拔賽已經有20萬獎金池，今時今日，電競真係唔惹少。趕不及參戰的話，到場亦可睇比賽，更有懷舊經典遊戲區可試玩尚未正式發售的復古遊戲機Neo Geo Mini，此外亦有《PUBG》主題拍照區及VR遊戲體驗館，電競選手以外嘅causal玩家都可以親臨現場感受這份電競狂熱。<br><br>「工銀亞洲Team Up 2018電競狂熱」<br>日期：即日 至 7月22日<br>地點：鑽石山荷里活廣場1樓明星廣場<br><br>記者：司徒港燊<br>攝影：蕭志南<br><br>即Like全新飲食專頁【籽想好食】： https://www.facebook.com/food.appleseed/ </p></body></html>