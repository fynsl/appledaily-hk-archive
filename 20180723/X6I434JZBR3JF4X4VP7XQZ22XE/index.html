<html><header><meta charset="utf-8"><title>逾千萬搭建港鐵站「掃毒」華仔：15年冇搭過</title></header><body><h1>逾千萬搭建港鐵站「掃毒」<br>華仔：15年冇搭過</h1><p>由劉德華監製兼聯同古天樂、苗僑偉（三哥）、應采兒、周秀娜和衛詩雅等主演的電影《掃毒2天地對決》總製作費約2.2億港元，其中，耗5個多月時間、斥資過千萬於啟德郵輪碼頭搭建1:1中環港鐵站，眾演員昨日在搭建的港鐵站做宣傳。電影公司更安排警車載着「毒犯」華仔及古仔到場，他們用掃把掃去地上道具「毒品」。</p><p>古仔造型保神秘</p><p>華仔和古仔在片中扮壞人兼好兄弟，將在「港鐵站」有撞車場面。談到二人在片中造型，古仔說：「保持啲神秘感，總之就長頭髮、有鬚同埋身體有缺陷。」華仔則透露會在電影初段紮髻：「好似古裝咁，返到屋企俾爸爸問我係咪拍古裝，我仲駁髮駁咗4日。」<br>華仔和古仔到底有多久未坐過港鐵？古仔說：「入行後冇坐過，10幾、20年，拍戲都冇去過，要借都好難。」</p><p>三哥唔怕被集郵</p><p>華仔說：「我起碼15年冇搭過，有時趕時間過海都會搭去中環，我都想搵個機會再搭吓。」三哥提議華仔帶囡囡向蕙搭港鐵，華仔立即扮惡說：「你多事！」三哥表示有搭港鐵，還不會戴口罩：「集郵咪集囉，人哋畀面先同你集箒。」早前有小行星以華仔及古仔命名，原來華仔看新聞才知道：「其實呢啲星星多過人類，係人都可以有自己粒星星。」</p><p>娜姐在片中扮演華仔舊愛：「我都好突然，因為戲中有個10幾歲嘅仔，佢同我咁高。」另外，應采兒在戲中也是扮毒犯，但跟古仔和華仔沒有感情戲，應采兒要開工沒時間陪囝囝Jasper放暑假？應采兒謂會跟老公陳小春及囝囝返內地拍真人騷《爸爸去哪兒》第6季，她負責接送：「呢個係佢嘅暑期班，佢學到好多嘢。」提到應采兒是鄧麗欣及台灣歌手邱勝翊（王子）的媒人，她笑言：「單身男女，我叫大家出嚟食飯啫，我又唔係媽媽生，佢哋有乜事都唔關我事㗎。」<br>採訪：盧妹<br>攝影：陳俊強</p></body></html>