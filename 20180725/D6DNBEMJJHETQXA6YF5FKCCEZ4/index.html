<html><header><meta charset="utf-8"><title>爆相爆片：記者扮買家　想睇「實物」被拒</title></header><body><h1>爆相爆片：記者扮買家　想睇「實物」被拒</h1><p>小記上去有關嘅專頁望過，發現「賣狐狸」帖文已經刪除，於是透過短訊向該名賣家查詢。</p><p>「狐狸邊有出世紙㗎」</p><p>該名女賣家回覆話，狐狸仲未賣，但已減價至$3,400，仲話可以安排客貨車送貨，送貨時只需要畀錢司機就可以，賣家喺唔會現身，小記要求睇到實物再決定，但佢就話「敏感嘢唔可以出嚟睇」，明顯知道咁做係犯法。<br>小記扮無知咁問賣家，隻狐狸有冇出世紙，獲回覆「狐狸邊有出世紙㗎」，再話有啲擔心狐狸難養同埋怕有病，女賣家就提醒，狐狸嘅排泄物比貓狗臭，要有心理準備，言談間透露，其實隻狐狸係佢朋友養嘅，「狐狸好難搵到本地繁殖，我估佢都係喺大陸帶返嚟」，仲話隻狐狸已經同屋內嘅狗狗同住咗幾個月，「如果有病都死晒啦」。小記懷疑佢朋友除咗無牌出售動物，仲要非法入口赤狐，已經至少觸犯咗兩條法例。</p></body></html>