<html><header><meta charset="utf-8"><title>職場慧眼：短工寫唔寫入履歷？ - 張慧敏</title></header><body><h1>職場慧眼：短工寫唔寫入履歷？ - 張慧敏</h1><p>「你好Son姐，我想問下如果我最近一份工只做三個月，應唔應該寫落resume？呢份工唔係temp或contract，係份長工。我仲想問吓，香港請人，一般係咪只有兩個禮拜training？都未上手學識點做？我講嘅係admin工，謝謝！」<br><br>應不應該寫落resume的重點，不在這是一份臨時合約或是長工，是這份工作經驗對你要找的下一份工作有沒有幫助。很多人捉錯用神，以為無論如何怎樣講，解釋都是掩飾，做了很短時間就決定走，在未來僱主眼中都是錯。其實識得用，錯其實好好用。覺今是而昨非，沒有當日的種種錯，何來今日的種種對？<br><br>簡單來說，之前的一份工作無論是任何原因走，決定寫落resume就不要企圖蒙混過關自圓其說，要講得出原由，帶出為甚麼對這份新工作有興趣的原因。如果決定不寫，在面試被問及這幾個月空檔的時候，就不要心虛慌失失，講多錯多，簡單說一直做part-time或者freelance就得，甚至是去了幾個旅行洗滌心靈一樣得。今時不同往日，工作與工作之間有幾個月空檔期很平常。不像以前，求職者如果不是一份工接一份工，或者未找到新工就辭職的話，肯定被新舊僱主問到口啞啞，被認定是缺乏責任奮鬥事業心。<br><br>至於training，除非專業或者有特殊需要的工作，否則即使初出茅廬大學生的第一份新工，一日半日orientation會有，個個都是邊學邊撞板邊摸索邊做，願意花兩個星期做入職training的公司，經已很少見。<br><br>又要想當年，以前新人舊人總有一頭半個月的交接期，可以好好交代handover，如今走得急，請人又難請，分分鐘幾個月空窗期，即使經驗老到的老手新人上班，都要花一段時間才可以上手。職場行走，最緊要識變通執生。<br><br>張慧敏</p></body></html>