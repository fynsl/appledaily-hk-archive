<html><header><meta charset="utf-8"><title>【馮仁昭四圍超】58歲李子雄添俊B　定居北京</title></header><body><h1>【馮仁昭四圍超】58歲李子雄添俊B　定居北京</h1><p>憑經典港產片《英雄本色》飾演奸仔上位嘅李子雄雖然已經58歲，不過依然有心有力，近日39歲嫩妻王雅琦為佢生咗個仔，兩人結婚7年有喜，認真值得高興。</p><p>志偉踢爆</p><p>本來都係諗住低調做老竇嘅李子雄，早前同曾志偉等明星足球隊成員錄影ViuTV世界盃節目時，志偉講到興奮突然一手將子雄拉到鏡頭前，然後志偉爆料話：「恭喜子雄啱啱生咗個BB，個幾月大。」在場人士紛紛恭喜子雄，被殺過措手不及嘅子雄惟有講多謝，默認生B。<br>噚日馮仁昭聯絡李子雄恭喜佢，佢以短訊回覆：「多謝關心！囝囝很健康，寶寶已落戶北京，感受開心囉，要繼續努力賺奶粉錢。」問到BB叫乜嘢名，子雄就話：「英文名叫Kyle，小名糖豆，現在10磅了。樣子太醜了，不好意思公開。」其實糖豆鬼咁得意，係子雄謙箒，有圖為證！<br>其實，李子雄有兩段婚姻，首任妻子係歌手方曉虹，兩人育有23歲兒子。10年李子雄排期再婚，迎娶內地藝人王雅琦。王雅琦係回族人，有「回族第一美女」之稱，演過《還珠格格》，曾經同扮演「皇阿瑪」嘅張鐵林傳緋聞。<br>撰文：馮仁昭</p></body></html>