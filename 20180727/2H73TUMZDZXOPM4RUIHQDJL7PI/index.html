<html><header><meta charset="utf-8"><title>阿Sa嫌阿嬌旅行麻煩</title></header><body><h1>阿Sa嫌阿嬌旅行麻煩</h1><p>蔡卓妍（阿Sa）和林海峰昨日在九龍塘又一城出席Samsonite EVOA行李箱宣傳活動，兩人大談心目中的「最佳旅行腳」，阿Sa坦言會選容祖兒而非鍾欣潼（阿嬌），她笑說：「阿嬌比較麻煩，佢唔係太曬得太陽，但我就鍾意陽光與海灘多啲，所以揀祖兒，因為祖兒乜嘢都話好。」有家室的林海峰坦言最好的旅行腳當然是家人：「我啲題目係好乏味㗎喇，係啦，一團四個人，但係隨住時間同年紀越來越大，一團人出到去，大家都係分開行，佢哋（女兒）有佢哋行囉。」</p><p>林海峰對女寬鬆</p><p>林海峰提到有時與太太彭羚出埠過二人世界，並指女兒會和男仔去旅行，問他會否scan個男仔？他說：「機場會scan㗎啦，唔使我，我政策好寬鬆，自由出入境。」那麼彭羚對女兒的男友會否看緊一點？他不滿地說︰「仲問我？」之後他轉移問阿Sa，問Sa媽會不會對她跟男友外遊看得緊？阿Sa有點尷尬地說︰「以前細個就睇得緊啲，𠵱家都好寬鬆。」 <br>採訪：曹家誠<br>攝影：陳俊強</p></body></html>