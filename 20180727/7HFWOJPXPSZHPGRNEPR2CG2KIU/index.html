<html><header><meta charset="utf-8"><title>馬天佑繼續搵孫耀威借衫</title></header><body><h1>馬天佑繼續搵孫耀威借衫</h1><p>馬天佑、仁濟主席嚴玉麟女兒嚴紀雯、大馬富商陳志遠女兒陳雪鈴及龐景峰等昨日在中環出席一點擊網購平台記者會，馬天佑任網站平台代言人，表示不時收到品牌的贈品，都會放上Ig分享。對於有報道國際級巨星放一個post，報酬有數百萬，他說：「我都有留意，好似C朗都有幾百萬，上星期喺日本本來有機會見到佢，可惜撞咗佢拍緊一個真人騷。」<br>馬天佑早前因為借西裝事件跟孫耀威有誤會，後者早前公開表示原諒馬天佑。被問到有否跟孫耀威聯絡時，馬天佑說：「冇聯絡，不過有適合嘅場合、適合嘅嘢都會叫佢支持。冇尷尬，件事都發生咗，自己都有錯，溝通上要更加進步，唔會再畀呢樣嘢再發生，係低等錯誤。」</p><p>嚴紀雯明年6月嫁</p><p>投資者之一的嚴紀雯表示何超盈因身體不適，所以缺席，她說：「超盈入股係撐好朋友，𠵱家我安排緊婚禮，都可以兼顧到生意。」她透露婚禮定於明年6月14及15日舉行。<br>採訪：羅慧敏<br>攝影：陳俊強</p></body></html>