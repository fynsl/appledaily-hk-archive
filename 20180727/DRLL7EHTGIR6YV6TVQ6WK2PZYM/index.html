<html><header><meta charset="utf-8"><title>【馮仁昭四圍超】湯怡自爆谷M流鼻血</title></header><body><h1>【馮仁昭四圍超】湯怡自爆谷M流鼻血</h1><p>湯怡噚日喺灣仔出席女性衞生用品活動，佢自爆第一次嚟M嘅尷尬事：「嗰時讀緊中學，後面個同學同我講條裙污糟咗，我仲以為係原子筆迹嗰啲，好彩嗰時興着好大件冷衫，惟有拉長件冷衫遮住。」佢仲話試過半年冇嚟，谷到流鼻血，最後要睇中醫調理。問到𠵱家嚟M嘅時候，會唔會向洪卓立發脾氣，佢笑笑口話：「脾氣呢啲間唔中都有嘅。」<br>撰文：馮仁昭</p></body></html>