<html><header><meta charset="utf-8"><title>【網民hot talk】新鈔寓意祭亡魂？抽水預埋清潔龍阿德</title></header><body><h1>【網民hot talk】新鈔寓意祭亡魂？<br>抽水預埋清潔龍阿德</h1><p>中銀香港5款新鈔設計，連日遭市民鬧爆。$500紙幣上的地質公園石崖，被嘲如末日海嘯陸沉，亦有指貌似墳場；$100鈔票上的粵劇女角，有人認為貌似陰司紙頭像；$1,000新鈔上的人腦，滿佈電腦傳輸訊號，被指暗嘲港人「冇腦」。中銀進一步解釋，$1,000紙幣上一支支的垂直圖案，原來是財經圖表上的陰陽燭。知名博客葉一知前日隨即在facebook發帖，笑言終於明白中銀5款新鈔要「承傳慎終追遠的文化」。<br><br>他在配圖解釋，認為$100新鈔上血紅色的的粵劇女角，象徵著名粵劇戲寶《帝女花》最後一場〈香夭〉的悲劇降臨；$50紙幣上暗綠色的蝴蝶，代表死者「化蝶」；$500鈔票上的暗啡色石崖，因貌似墳場，故代表生者「哭墳」；$20紙幣上「靈堂藍」色調的茶壺，代表生者「墳前奉茶」；$1,000新鈔上的陰陽燭和「運算中」的頭腦，代表生者「點燭思親」。<br><br>至於由食環署負責的「清潔龍阿德」facebook專頁，前晚亦以「全新紅衫魚」為題，上載惡搞圖「抽水」；將新鈔上的粵劇女角，換成清潔龍，並在帖文稱：「如果100蚊紙入面唱粵劇嘅係我，唔知會唔會提醒到大家日日清潔呢？」更在hashtag問「#我靚唔靚」。<br><br>今次設計原來有諮詢過八和會館主席汪明荃及羅家英等粵劇界人士，汪明荃受訪時表示，好難得粵劇可以「入到銀紙」，「其實佢哋都好用心機，喺演藝學院搵人做演員，由家英哥指導甫士，影咗相後再照住畫」。她不認為似陰司紙，「三間銀行唔同設計，一個係《帝女花》，一個係花旦，一個係才子佳人」。中銀香港的一款就是花旦。</p></body></html>