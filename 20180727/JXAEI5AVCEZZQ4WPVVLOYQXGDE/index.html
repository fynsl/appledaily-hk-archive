<html><header><meta charset="utf-8"><title>被指背妻有103個性伴清水健開腔反擊</title></header><body><h1>被指背妻有103個性伴<br>清水健開腔反擊</h1><p>38歲AV界天王清水健最近新聞多多，自從佢同Blogger兼作家伊藤春香（Hachu）公開戀情，又承認上月於當地區役所辦理「事實婚」登記手續後，唔少是非繼而傳出，網上有人爆料指清水健私生活亂七八糟，更公開疑似清水健嘅偷食罪證，被指至少103個性伴侶嘅清水健對消息感到憤怒，近日決定採取法律行動以保清白。<br><br>對於日前一名網民喺Twitter公開跟清水健嘅LINE對話，截圖中嘅清水健回應女事主及承認偷食，仲指佢同伊藤春香交往同時，又跟103名性伴持續發生關係，當中更有一名未成年少女，經引起網民熱烈討論後，清水健終於打破沉默，大前日在Twitter發文指出，雖然社交網容許匿名性，但希望大家要對發言負起責任，今次決定針對損害名譽、侵害私生活而提出控訴。</p></body></html>