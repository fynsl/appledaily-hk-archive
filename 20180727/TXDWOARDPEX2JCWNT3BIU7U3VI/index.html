<html><header><meta charset="utf-8"><title>爆相爆片：馬騮開Poolside Party半山屋苑變水上樂園 </title></header><body><h1>爆相爆片：馬騮開Poolside Party<br>半山屋苑變水上樂園 </h1><p>啱啱嘅星期一係大暑，連日天氣熱到飛起，馬騮山一班大大細細嘅馬騮家族都頂唔順，要游水消暑降溫，佢哋都好識嘆，揀咗沙田火炭半山區私人屋苑嘅室外泳池做佢嘅澡堂。洪小姐噚日朝早約7點就見到10幾隻馬騮喺泳池玩，好似水上樂園咁。</p><p>醫生︰應消毒才重開給住客</p><p>猴王揀中嘅屋苑係豐景花園，有一大一細室外泳池，十幾隻馬騮有啲跳入大池，有幾隻就喺BB池浸水，有啲喺池邊走嚟走去，爬上爬落，洪小姐話已經見怪不怪。<br>之但係馬騮游完，之後住客又去游，有冇問題㗎？小記問過家庭醫生，醫生都擔心馬騮會帶菌落池，話晒通山走，又摷垃圾搵食，亦有可能喺泳池「解決」，菌種可以好多㗎！<br>醫生舉例，常見嘅大腸桿菌、腸球菌咁，人類一旦感染到會導致肚屙甚至急性腸胃炎；其他病菌仲有金黃葡萄球菌，會令傷口感染、含膿發炎。醫生建議屋苑要暫停開放泳池，換水同徹底消毒，抽驗水質冇問題先至重開畀住客用，咁會安全啲，最重要梗係阻止馬騮再踏足泳池啦。<br>豐景花園物管公司職員同小記講，泳池今季開咗個幾月，呢兩日先發現有馬騮闖入，已經吩咐救生員見到馬騮要趕佢哋走，同埋會喺池邊拉網防止馬騮再落水，亦都會進行消毒先畀住客游水。職員仲話，附近屋苑嘅私人泳池，早幾年就已經有馬騮游水嘅情況。</p><p>爆相爆片</p><p>#MeToo個個都要爆，但係唔一定要舉牌！只要你肯爆，無論好事、壞事、憤怒事，正嘢、衰嘢、古怪嘢，影低佢，《蘋果》幫你爆，更設爆相爆片大獎賞，除咗爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>