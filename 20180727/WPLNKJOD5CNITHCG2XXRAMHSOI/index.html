<html><header><meta charset="utf-8"><title>【馮仁昭四圍超】同林婷跟ViuTV靈探莫竣名撞邪</title></header><body><h1>【馮仁昭四圍超】同林婷跟ViuTV靈探<br>莫竣名撞邪</h1><p>主持ViuTV節目《入住請敲門2》嘅林婷同莫竣名日前喺銅鑼灣接受訪問，講到節目月中開播以嚟大受歡迎，而今季仲主打泰國同馬來西亞，林婷話：「第一季有啲似綜藝節目，係叫個女仔住吓酒店，睇吓會有乜嘢事發生，冇話偏向靈探節目，但係今季好靈探，去咗好多靈探點，做招靈，成件事豐富好多！」</p><p>對聲音敏感</p><p>不過莫竣名就覺得兩季模式差唔多：「係多咗一個人嘅經歷，睇吓我會唔會驚，今次去咗三個靈探點，有啲係恐怖過台灣，雖然鏡頭前好似冇乜嘢，但親身感受先覺得恐怖。始終去到靈探點，得支電筒，只睇到一個範圍，我自覺對聲音特別敏感。」佢話可能係心理作用：「返港病咗，當初都諗關唔關事，但最後覺得始終拍咗大半個月，可能攰得滯箒。」<br>講最驚險嗰次，林婷話：「就係去荒廢嘅學校拍，點知隔籬座有黑社會進行家法，嗰一刻好擔心人身安全，所以最想快啲走。」<br>撰文：馮仁昭<br>莫竣名 化妝：Scarlettymakeup<br>服裝提供：林婷 Beams @ ithk、莫竣名 theholymtm<br>場地提供：HMV Kafé</p></body></html>