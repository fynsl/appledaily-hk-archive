<html><header><meta charset="utf-8"><title>丁子高帶仔見識動漫節林泳淘Cosplay自娛</title></header><body><h1>丁子高帶仔見識動漫節<br>林泳淘Cosplay自娛</h1><p>書展剛完，緊接到「2018第二十屆香港動漫電玩節」在灣仔會展登場，財政司司長陳茂波昨日撐場做主禮嘉賓，丁子高也帶了囝囝Torres一同出席。<br>動漫大使Godlike Girls林泳淘和何依婷齊齊亮相，穿上露腰cosplay，林泳淘自爆一向喜歡玩cosplay，她透露有自備cosplay服裝，有意變身自娛：「之前未試過㗎，今次係第一次。」何依婷表示平日甚少看漫畫，原因竟是她不會看漫畫書的次序：「鍾意睇動畫同打機多啲，動畫我最鍾意睇以前嘅《百變小櫻》，如果要揀出街定打機，我寧願打機！」問到如果cosplay想扮哪個人物？何依婷衝口而出：「我想試吓扮天線得得B入面嘅太陽角色。」</p><p>林奕匡愛悟空</p><p>此外，林奕匡和J.Arie昨午現身動漫電玩節內的新城活動，林奕匡稱是龍珠迷，最愛悟空：「佢性格好、夠義氣、又可以保護身邊人，但就冇試過cosplay佢，因為我唔夠肌肉。」同場J.Arie染了一頭橙色頭髮，她謂以前亦有跟band友打機：「<br>𠵱家會一個人去機舖打機。」<br>採訪：曹家誠、羅慧敏<br>攝影：林賓尼</p></body></html>