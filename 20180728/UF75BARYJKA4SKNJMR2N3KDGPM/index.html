<html><header><meta charset="utf-8"><title>旺角殺街：首個菜街爆粗上報老師　林慧思：先例一開好多嘢可以滅絕晒</title></header><body><h1>旺角殺街：<br>首個菜街爆粗上報老師　<br>林慧思：先例一開好多嘢可以滅絕晒</h1><p>女教師林慧思5年前在西洋菜街，為法輪功抱打不平，命運自此改寫，5年來的每一日，建制打壓的陰霾從未遠去。終於，這個巾幗不讓鬚眉的女子決定退下火線，逐夢他鄉。曲終人散，林慧思和旺角行人專用區將一同告別港人。</p><p>「香港人唔識為爭取權利，犧牲短暫損失，好似佔中咁。」</p><p>在林慧思心目中，2005年是菜街的光輝歲月。雖然家在粉嶺，喜歡音樂和戲劇的她總不時特地來看看戲劇和魔術表演。後來，菜街從只有輕音樂和靜態表演，到湧現多隊搖滾樂，然後是乞丐、鏹水狂徒和大媽歌檔，讓林慧思覺得菜街彷彿變成第二條龍蛇混雜的砵蘭街。<br>至2013年7月14日中午，林慧思如常到菜街閒逛，因為不滿警方處理法輪功與香港青年關愛協會衝突的手法，毅然進入封鎖線與警方理論。直至今日，她仍無悔當初，依舊理直氣壯：「香港有宗教自由，一日未定法輪功係邪教，佢都有自由！警察擺明係選擇性執法！」擇善固執的她，自此與旺角的命運相連。<br>5年來，建制一直透過校方對林慧思施壓。校方不時勸她辭職，指有人投訴她，但她從來不知道那些人是誰。佔中時，校方又指不容許她做犯法的事，同事亦聯署簽名叫她離開學校。<br>後來，校方要求林慧思承認自己是中國人，她抵死不從，敢言的她更在facebook直播，跟公眾講述來龍去脈。校方立刻召見她，給她一封警告信。林慧思因不服校政，今年初終狠下決心辭職。現在的她偶然當當小組導師，與支持她的家長為伍，活得比之前自在。<br>林慧思覺得菜街與她一樣，活在政治陰霾下，不斷被打壓和剝削權利。「唔係個個都會打開電視，睇立法會議員論述；又如果我唔係議員，我有嘢想講，咁我喺邊度講？菜街以前一向有政治論壇，又有六四街頭劇，呢個係佢珍貴之處」。但曾代表自由、民主、人權的菜街，也成了建制的眼中釘，「大媽進駐之後，菜街變得神憎鬼厭。連Mr. Wally咁靜態嘅表演都俾警察拉過幾次，大媽收陀地卻冇人拉？根本就係縱容佢哋踩冧香港」。<br>林慧思與當日一樣仍甚有火氣，說起話來連珠炮發，只是眉宇間多了一份無奈。「我見到好多市民、連參與社運嗰堆都贊成殺街，真係激死，佢哋真係太憎大媽，憎到失去理智。政治團體又唔團結，因為佢哋驚逆民意，就唔敢郁。好多嘢你接受咗，政府行一步，你退一步。先例一開，好多嘢就可以滅絕晒。」她頓一頓，再說：「香港人唔識為爭取權利，犧牲短暫損失，好似佔中咁。坦白講，香港人係唔抵幫。」<br>林慧思已然對香港心灰意冷，「我留戀香港，因為香港曾經文明，但𠵱家搞到咩文明都冇，點解我哋仲要留喺度？」她現時正計劃移民，與倒數中的菜街一同對港人揮手告別。儘管心淡，林慧思仍希望菜街尚在倒數之時，香港人能多行一步，扭轉命運。「殺街前，政黨再密集式搞政治論壇，話畀大家知失去菜街嘅後果。同政府講：旺角唔得，咁你畀另一條街我，證明香港仲有言論自由。有得搞嘅。」</p></body></html>