<html><header><meta charset="utf-8"><title>動漫人物：大岡變小魔女擺甫士毛管戙但開心</title></header><body><h1>動漫人物：大岡變小魔女<br>擺甫士毛管戙但開心</h1><p>還記得去年那個「怒髮衝冠」的大岡嗎？假髮達兩層樓高頂上會展天花板，造型令人難忘，coser李浩鋒今年再挑戰自我，首次反串扮魔法少女。知名度上升，阿鋒或難逃怪獸言論攻擊，不過在動漫世界裏扮演不同角色帶來的快樂，遠超於旁人的異樣目光。<br>記者：袁楚雙<br><br>昨日下午，阿鋒與朋友殺入會展，一身粉紅美少女裝扮，由地下走上3樓cosplay專區，沿途吸引奇異目光。踏入場區，魔法少女一轉身、一眨眼立即「顛倒」眾生，「嘩我想嘔呀！」朋友戲言。阿鋒的嬌嗲姿勢引來不少拍照要求，每次擺完甫士卻連他自己也頂唔順，「我擺完毛管戙晒！」儘管如此，下一個人要求合照他依然有求必應。<br>去年大岡進入會展非常吸睛，成為動漫節一時佳話。阿鋒今年選了動漫《老子是魔法少女》主角「卯野咲」扮演，角色平時是普通女孩，抗敵時會突變肌肉型男，身穿粉紅裙、手執魔杖打妖怪。</p><p>拋開尷尬　呃like壯膽</p><p>向來扮男性及肌肉型角色的阿鋒憶述，最初有人建議他扮魔法少女，他發現角色「肌肉膊得嚟着裙嘅？」於是去看漫畫，被角色的男女「反差萌」惹笑，「一個女仔突然變咗男人，又會做女仔嘢，就會好矛盾好多笑料出嚟！」引起他今年cos魔法少女的興趣。<br>惟男女有別的心理界線始終難以逾越，「我出開男角，又要着裙，有少少尷尬、驚」，為了壯膽，他在facebook專頁出帖下賭注，若有1,000個讚好就扮魔法少女，網友反應熱烈，「好快就過1,500 like，算係叫做畀個理由自己，肯定啲去出（角色），冇咁怕」。<br>把魔杖橫放在肩膊上，阿鋒的Man爆身形差點掙爆粉紅色短裙，他指少女變身成男人打鬥，所以會集中擺男人硬朗的姿勢，但角色本有一顆女兒心，還是要揣摩女子嬌柔的神態。Cosplay着重角色的還原度，加上與「偽娘」相似，阿鋒言談間仍流露憂慮：「要我直接扮女仔唔係好適合，因為我身形太唔似女仔。」不過他認為角色半男半女不屬偽娘類別，而且新嘗試就像小朋友偷穿大人的高跟鞋，那份好奇心驅使他踏入cosplay的新領域，「咁啱有個角色係咁，我覺得好有可玩性，所以好想出（角色）」。<br>知名度在過去一年提升，阿鋒自言遇過不少haters（仇視者），「有啲人總會鬧吓你，我唔明點解一個興趣要搞到鬧人」。有云「haters gonna hate」，討厭你的人無論如何都會討厭你，與其在意，不如聚焦眼前，「當初（玩cosplay）純粹為好玩，好玩就得，開心（就去做），就係咁簡單！」</p></body></html>