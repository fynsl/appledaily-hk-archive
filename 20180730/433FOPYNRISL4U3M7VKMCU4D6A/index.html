<html><header><meta charset="utf-8"><title>話《奪命証人》好睇好想演偉仔開口搶飯碗</title></header><body><h1>話《奪命証人》好睇好想演<br>偉仔開口搶飯碗</h1><p>劉嘉玲、謝君豪及秦沛（Paul哥）前晚在灣仔演藝學院演出舞台劇《奪命証人》首場，獲不少圈中好友捧場，連向來低調的梁朝偉也主動提出要去捧太太嘉玲場。中場休息時，記者趁偉仔上洗手間，問他觀後感，他輕描談寫拋出一句：「好睇。」問到是否嘉玲做得最好時，偉仔即謂：「梗係啦！」隨後偉仔再入場繼續觀賞，到舞台劇結束後，獲全場觀眾歡呼拍掌，一眾演員及導演毛俊輝等一起上台向觀眾致謝。</p><p>旁白都得</p><p>嘉玲受訪時被問到偉仔為何低調入場，她說：「咁的確係唔關佢事，正如佢嘅電影慶功，我冇理由走出去做主角一樣。」不過暫代老公經理人的嘉玲表示，很高興偉仔喜歡這齣舞台劇，又爆偉仔也有興趣參演：「佢睇得好enjoy。佢話除咗我嘅角色之外，個個角色都好想演，佢可以試吓做旁白，又或者做謝君豪個角色。」站於嘉玲身邊的謝君豪聞言急問：「咁我做乜呀？咁我做旁白囉。」</p><p>加多兩場</p><p>三位主角即場宣佈再加開兩場，總共17場演出，嘉玲指演出前的準備工夫非常漫長，亦夠折磨：「但越高難度，我哋就越enjoy，咁樣先至好玩。」她同時盛讚對手謝君豪演技出色，Paul哥即搶着說：「一睇就知佢（謝君豪）個角色唔係好人啦！享盡艷福，同幾個女仔有對手戲。」謝君豪則笑言：「觀眾反應好好，令我哋喺台上都做得好起勁。」首度演出舞台劇的Paul哥自言完成後感到很疲累：「好唔好就係你哋話，坦白講我已經盡力做，最怕台下觀眾冇反應，結果好好，咁咪好囉。」<br>採訪、攝影：曹家誠</p></body></html>