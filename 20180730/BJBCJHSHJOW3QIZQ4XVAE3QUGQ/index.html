<html><header><meta charset="utf-8"><title>【國際● 那些人】愛爾蘭總統好親民　仲成日俾佢兩隻聖班納大狗搶鏡</title></header><body><h1>【國際● 那些人】<br>愛爾蘭總統好親民　仲成日俾佢兩隻聖班納大狗搶鏡</h1><p>近日中國問題疫苗威震全球，有機會成為毒奶粉後另一名留青史的中共政績……儍的嗎？上互聯網看一看吧，同志，在中國有「疫苗」，但不會有「問題」，更不會有「假」，不要攪屎棍好了吧。就在一個政權以為可以用傳統資訊封鎖方式控制媒體甚至互聯網，有聰明的網民就開始用新生代的「去中央化」技術－－區塊鏈（Blockchain）掙脫封鎖，將令假疫苗事件升溫的禁文《疫苗之王》，當作交易紀錄隱藏在以太幣（Ethereum）買賣中，除非以太幣這個現時近50億美元資產市值的經濟體崩潰，否則這段黑歷史將永留於世。<br><br>撰文：盤古目<br><br>呢個正正突出區塊鏈比現下我們這一代互聯網不同之處，中央vs去中央。<br><br>近年大家真係落手炒或行埋湊熱鬧的加密幣，其成功建基於區塊鏈（Blockchain）技術；比雲端更無常，因為雲端都有中央電腦伺服器，如Google、Amazon會有自己的數據中心幫大家儲資料；但區塊鏈就係人人都可以係伺服器，大家一齊保存同一份賬簿，好似委員會咁，有乜更新的話就大家一齊更新，如果有一千零一個委員，要等第一千零一個委員都更新埋至叫埋數，至可以再做下一個更新或交易；一入數後，一切交收紀錄一概不能刪除，不容修改，以保證資料完整。如此玩法好在冇莊家，除非有人真係勁到控制全數一千零一個委員；但在世界未至到統統要叫「中國泰國」、「中國厄瓜多爾」之前，要隻手遮天談何容易。<br><br>其實黑歷史上鏈已不是第一次，於4月一宗北京大學教授性侵女學生的事件，也有網民借此保存女生的申訴書，將黑歴史記在鏈上。<br><br>做出這些交易的人，有可能會被追緝、送監，但這篇訴說內地疫苗商無良手段的《疫苗之王》已刻在革命之鏈上，說不定真會革去專權的命。<br><br>中國會封鎖所有區塊鏈活動嗎？官方說禁，但如斯可愛的走資工具，比羅湖人肉運錢更無影無形，當然唔會全禁喇。</p></body></html>