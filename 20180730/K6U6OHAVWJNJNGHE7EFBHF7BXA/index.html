<html><header><meta charset="utf-8"><title>創辦人嘆政府興趣不大</title></header><body><h1>創辦人嘆政府興趣不大</h1><p>【本報訊】能夠吸引曾俊華入股，BVL創辦人張立申當然有深厚背景，他曾是俄羅斯保安軟件卡巴斯基（Kaspersky）亞太區董事總經理，為網絡安全界教父，手下團隊有俄羅斯人、塞爾維亞人、中國人等40人，他形容IP認證技術是香港之光，「香港冇咩代表性創作，我覺得好慚愧，Call Van平台都係獨角獸？我真係嚇到儍咗。」</p><p>「我真係見過楊局長」</p><p>張立申早年在澳洲工作，於中國任職卡巴斯基期間，高𥧌期時有2.8億人使用這項軟件，「賺到錢後就嚟香港開公司。」2014年他設立BVL初步研究IP認證，翌年在澳洲建立團隊，之後發覺只有香港才能讓這項技術壯大，最終又重返家鄉，「臨走時Tony Abbott（澳洲前總理）同我食飯，叫我唔好走，想我喺澳洲發展，但我係香港人。」<br>返到香港後，他曾經與政府會晤探討這項技術的可能性，但結果不太理想。被問到是否創科局局長楊偉雄時，他說：「我見過！我真係見過楊局長！佢話會研究吓囉，其實政府互相好多認證㗎嘛，都可以試吓。」是不是楊偉雄不明白技術本身？「唔敢判斷喎，佢政府咁高職位，應該明啩！」<br>事實上，張立申除科技業務，自己亦擁有醫療產業，香港擁有兩間診所、澳洲擁有私人醫院。<br>上周五傳媒茶敍尚有一個亮點，就是開飯前曾俊華如叮噹拿出法寶般，亮出一個「袖珍垃圾桶」，原來是一個筆刨，他讚好好用：「筆屑順理成章變成垃圾。」離開政府逾一年，這個垃圾桶有否令他想起某位官員？「我知你講邊個，但我唔會答你。」</p></body></html>