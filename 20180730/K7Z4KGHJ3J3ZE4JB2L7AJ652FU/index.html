<html><header><meta charset="utf-8"><title>中環在線：新都會過萬呎公園明日開放 - 李華華</title></header><body><h1>中環在線：<br>新都會過萬呎公園明日開放 - 李華華</h1><p>正值暑假，家長都忙於幫仔女放電！新地（016）葵芳新都會廣場超過一萬呎嘅歷奇公園嚟緊周二（31日）正式開放，呢個公園嘅亮點係由芬蘭嘅公司設計，擺咗座6.5米高遊樂設施，入面有條3.5米高滑梯，話係家陣香港商場戶外遊樂場最高滑梯，啱晒3至13歲嘅細路哥來放電。</p><p>公園與芬蘭設計公司合作
</p><p>商場食肆商店林立，戶外露天廣場超過四萬方呎，其中樓梯位係唔少街坊打躉hea吓嘅地方，去年底新地搞優化工程，除咗引入唔少新店，例如一田超市之外，商場好多配套都升級，喺商場露天廣場5樓嘅歷奇公園就係新增設施之一。<br>新地話，歷奇公園係同芬蘭頂尖遊樂設施設計公司合作，佢哋以愉快成長見稱，遊樂設施切合唔同年齡兒童，好似唔同高度及設計的滑梯，遊樂設施入面有座3.5米超高戶外遊樂場滑梯，肯定係兒童放電熱點。如果純粹商場戶外遊樂場計，係全港最高，拍得住康文署香港公園招牌長滑梯。睇番資料，香港公園滑梯高3米、長4米，約2年前先至重開。<br>另外，歷奇公園仲由英國引入最新設計嘅遊樂場健身運動設施，可以一邊健身、一邊手機充電。<br><br>李華華<br>mailto:LiWaWa@AppleDaily.com</p></body></html>