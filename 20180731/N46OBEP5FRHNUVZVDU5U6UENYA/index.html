<html><header><meta charset="utf-8"><title>亮說亮話：小注怡情與持盈保泰 - 湯文亮</title></header><body><h1>亮說亮話：小注怡情與持盈保泰 - 湯文亮</h1><p>在近幾年，無論朋友或記者問我投資策略，我都會答持盈保泰，但竟然有人話我沙塵白霍，如果不是搵到很多，就唔會話持盈保泰；如果認為樓市仲會高高高，就應該繼續gogogo；如果認為樓市會下跌，就應該沽盡手上物業，等樓市跌定後再入市，話唔定可以令到資產大幅度增長，這叫做博一博，單車變摩托。我話持盈保泰，唔買又唔賣，如果不是搵到夠，究竟代表甚麼。<br>老實說，我發夢也想不到，持盈保泰是沙塵白霍的意思，老友黃國英就說得對，生意做大了就要持盈保泰，再投資就要小心行事，除非不是自己生意。<br>其實，持盈保泰並不是沙塵白霍，並不是不會投資，只是代表以後投資就會比較小心，亦不會每一次去到盡，大家可以在賭場睇到，贏了錢的人注碼反而會縮小，雖然會被人笑贏谷輸縮，但很多人並不知道，這是賭徒的持盈保泰策略。大家又是否知道那些賭徒如何回答取笑他的人，他們會話小注怡情。其實，小注怡情與持盈保泰的意思其實是差不多，以後有人問我投資策略，我會話小注怡情。<br><br>湯文亮<br>mailto:jacinto.tong@gmail.com<br>本欄逢周二刊出</p></body></html>