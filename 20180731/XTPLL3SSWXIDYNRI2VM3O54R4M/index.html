<html><header><meta charset="utf-8"><title>Can Bank：碧桂園點解出事 - 散子</title></header><body><h1>Can Bank：碧桂園點解出事 - 散子</h1><p>近期關於碧桂園（2007）新聞真不少，以早兩日嘅工地倒塌最最嚴重，但奇怪嘅係昨日股價只係跌近7%完場，投資者都算幾客氣。<br>先後三單工地倒塌兼有人命傷亡，碧桂園不得不叫停全國工程，有人將矛頭直指碧桂園過往吹捧嘅SSGF（Standard and Shareable Geospatial Foundation）嘅建築方法，高周轉高到出事了。<br>事實上，高周轉這個概念，最早引入內房係萬科，學習對象係美國嘅普爾特（Pulte）。中央政策調控調到內房惟有向高周轉發展，但其實高周轉同建築方法都有成功例子，點解係碧桂園工地先出問題？不如睇下管理方法。<br>碧桂園為咗要高效率，將集團層面及區域層面以「2/8原則」去解決問題，即係有80%問題要區域自已解決，20%先係集團管理層處理，這種方法有好有差基本上係可以預期，講到底1,500個盤根本就好難管理。<br>講吓點解散子覺得投資者對碧桂園客氣，因為今次事件可以好大鑊，首先，內房被收緊信貸，公司又全國停工，再加上今次事件之後，又影響到買家信心，唔敢買碧桂園嘅樓，無銷售又令碧桂園更難借錢，這可能會跌入惡性循環，無止境的。<br><br>散子<br> http://fb.com/散子-257101397966975 </p></body></html>