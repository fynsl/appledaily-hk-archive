<html><header><meta charset="utf-8"><title>結緣契機：200萬擇日嚇窒李嘉誠</title></header><body><h1>結緣契機：200萬擇日嚇窒李嘉誠</h1><p>【特稿】一代風水大師蔡伯勵喪禮，又點少得城中富豪李嘉誠出席呢？其後人即使未必有蔡伯勵之真傳，仍可以蔡伯勵成立之順龍仁澤慈善基金行走江湖，蔡伯勵之衣鉢才得以延續下去。呢樣要多得李嘉誠。話說2006年大年初一晚，李嘉誠亡妻莊月明被盜墓，無獨有偶，蔡伯勵在順龍仁澤慈善基金中交代基金之緣起如下：「2006年春，蔡老師因緣時會與長江實業主席李嘉誠會晤，談及意欲組織慈善基金……得到大力支持。」<br>其實李嘉誠與蔡伯勵之緣起，是源於妻子之墳遭盜墓破壞後，誠哥即找蔡伯勵擇日修墳，此擇日之收費為200萬，似乎是超人意料之外，蔡伯勵向他解釋，夫人過身之時已是死得慘，再被盜墓者破壞墳墓就慘上加慘，意謂唔單只要睇埋李家子孫嘅時辰八字，差點連Isabella（梁洛施）嘅八字都要夾埋，意思係要做唔少工夫；然而擇日之費用也可以係一封利是，最後李嘉誠將擇日費200萬捐到順龍仁澤慈善基金，作為種子基金，有誠哥帶頭，其他闊佬都爭住捐慌死蝕底，令基金滾存千萬現金。其實蔡伯勵最忌諱是被李嘉誠唱佢收得貴，此舉乃是雙贏之局。<br>撰文：宗菁華</p></body></html>