<html><header><meta charset="utf-8"><title>前度寸未婚妻做小三Oscar：我會保護江若琳</title></header><body><h1>前度寸未婚妻做小三<br>Oscar：我會保護江若琳</h1><p>現年30歲的江若琳和37歲前組合Bliss成員、「生煎包王子」蕭潤邦（Oscar）相識11年，直至去年才突然擦出火花，去年4月在Ig公開戀情。同年底Oscar求婚成功，於今年1月Oscar生日時公佈婚訊，近日二人忙於籌備12月23日的婚禮。</p><p>保留親密照</p><p>昨日有周刊爆料指Oscar的空姐舊愛Charmaine在社交網控訴，指她跟Oscar拍拖4年並打算去年結婚，男方還買婚戒。可是前年年底Oscar和舊愛Charmaine去完泰國旅行後，因有拗撬導致婚訊變「分訊」，剛巧同一時間，江若琳和舊愛曹雲金分手。有指江若琳乘虛而入搶走Oscar，舊愛Charmaine的社交網仍保留昔日和Oscar的旅行相，甚至親密床照，還有一張「小三知難而退符」的相，舊愛Charmaine臨門嫁不成，矛頭直指江若琳是小三。<br>Oscar年初公佈婚訊時，發表愛的宣言：「有福同享，有難我擋！」作為未婚夫的Oscar，昨日立即「拆彈」，在社交網留言護未婚妻江若琳：「我計計數，如果同前女分手大半年再拍拖，而現在女友咁都算係小三的話，一個普通人都可能拍過好幾次拖，咁咪要計埋我前前女友、前前前女友……我現女友已經唔係小三咁少了。」江若琳則封嘴避談。</p><p>「佢都好無奈」</p><p>《蘋果》昨日聯絡Oscar，他補充謂：「新聞出咗嚟，我收到前度嘅電話，佢解釋話唔知發生乜嘢事，因為佢Ig係有時關、有時公開，可能咁啱俾人cap圖砌古仔，希望呢件事唔會影響佢工作，因為大部份啲相都係2014年，根本時間上都唔啱，佢都話好無奈，畢竟佢唔係圈中人，希望事件可以告一段落。」<br>採訪︰陳杰</p></body></html>