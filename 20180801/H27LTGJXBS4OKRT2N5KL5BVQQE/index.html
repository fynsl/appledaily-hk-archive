<html><header><meta charset="utf-8"><title>【馮仁昭四圍超】林志穎老婆孕味濃</title></header><body><h1>【馮仁昭四圍超】林志穎老婆孕味濃</h1><p>前日係林志穎同老婆陳若儀結婚5周年大日子，兩人已經育有3個囝囝，分別係8歲嘅Kimi、2歲嘅孖仔Jenson同Kyson。</p><p>小志兩公婆都有喺社交網同大家分享佢哋結婚5周年嘅喜悅，其中一張陳若儀着鬆身裙嘅相，睇落仲孕味十足，台灣《蘋果》問小志係咪想生女？佢就話：「想太多了唷，若有好消息會跟大家分享啦。」<br>撰文：馮仁昭</p></body></html>