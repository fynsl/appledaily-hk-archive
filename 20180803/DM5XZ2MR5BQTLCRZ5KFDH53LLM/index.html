<html><header><meta charset="utf-8"><title>爆相爆片：Round 1惡鬥乘客　Round 2亂拳襲警醉大媽電車打擂台</title></header><body><h1>爆相爆片：Round 1惡鬥乘客　Round 2亂拳襲警<br>醉大媽電車打擂台</h1><p>鬧市出現電車擂台！前晚一架開往西環屈地街嘅電車，駛到銅鑼灣邊靈頓街時，車上一個帶酒氣嘅花裙姨懷疑同車長爭執大吵大鬧，有女乘客睇唔過眼上前勸阻，但被挑釁突然摑咗花裙姨一巴，戰線一觸即發，花裙姨馬上回擊，雙方打起上嚟，吸引電車內外市民觀戰，最終警察到場將花裙姨制服。</p><p>撞車長拒道歉　玩謝全車</p><p>乘客Bonnie話，前晚9點幾，電車車長指花裙姨用手撞佢，要求道歉，但對方唔肯，車長於是唔畀佢落車，飛一個站再停車；另一客曾小姐就指，花裙姨發癲唔畀車長開車，引致其他同車乘客被阻而不滿。佢仲喺車上大吵大鬧，其中一名受影響女乘客上前同花裙姨對罵，花裙姨出言挑釁：「你掂我吖！你試吓喇！」女乘客於是摑佢一巴，兩女點起戰火開打，就咁樣打起上嚟。其間有一對青年男女乘客分隔兩人，完結擂台第一回合，先摑人嘅女人走落車，激動花裙姨就留喺車上。<br>警員好快到場，但花裙姨仍然激動，雙手不斷向警員使出「亂拳」，開展第二回合。警員不斷叫佢冷靜，「你要控制自己，你再郁我就塔你」，但花裙姨繼續攻勢，警員㩒住佢塊面將佢按喺座位上雙手反鎖。只見花裙姨跪地不斷哭訴︰「我唔要你哋咁樣對我！」<br>電車公司發言人話當時一位乘客喺電車上吵鬧並拒絕離開車廂，稽查員隨即到場協助處理事件，涉事乘客及後與另一名乘客發生衝突。警方表示，當晚接獲36歲姓薛電車車長報案，指喺上址同有酒氣嘅46歲姓呂女乘客因事爭執，其間女乘客情緒激動，最終被送院，暫未有人被捕。</p><p>爆相爆片</p><p>#MeToo個個都要爆，但係唔一定要舉牌！只要你肯爆，無論好事、壞事、憤怒事，正嘢、衰嘢、古怪嘢，影低佢，《蘋果》幫你爆，更設爆相爆片大獎賞，除咗爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>