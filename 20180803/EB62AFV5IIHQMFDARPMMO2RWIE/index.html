<html><header><meta charset="utf-8"><title>Stephy恨孖王子情侶檔搵錢</title></header><body><h1>Stephy恨孖王子情侶檔搵錢</h1><p>電影《L風暴》將於本月23日開畫，片中唯一女主角鄧麗欣（Stephy），飾演一名錯誤指控古天樂的私影模特兒。日前Stephy接受《蘋果》訪問，她表示片中要捱高溫着褸跑，幾分鐘戲拍足一整天，Stephy說：「啲車喺我身邊飛嚟飛去，大家唔想有任何意外發生，所以擺機位同排練都好耐。我自己冇乜經驗，所以都好謹慎聽指示，自己都有少少怯。」片中她與古仔關係微妙，那麼古仔榮升影帝後，演技跟以前有否分別呢？Stephy笑言：「我同佢拍嘅時候佢未做影帝，佢梗係有做影帝潛質，我一早就貼佢。」</p><p>Stephy與男友邱勝翊（王子）同是演員，兩人希望合作嗎？Stephy說：「有機會都一定會，如果大家有同樣話題更加好，幕前合作唔抗拒，最重要係劇本啱。」那麼會否組成「情侶檔」搵錢，Stephy一樣持開放態度：「我覺得都要揀，有錢齊齊搵都唔錯，暫時未有人斟，我有諗係咪情侶檔，就算係電影同品牌，品牌都唔會亂搵代言人，都要適合先得。」<br>採訪、攝影：張俊銘<br>服裝提供：Bally<br>場地提供：小喇咩</p></body></html>