<html><header><meta charset="utf-8"><title>陳柏宇老婆大肚走樣「可愛肥豬」呵番</title></header><body><h1>陳柏宇老婆大肚走樣「可愛肥豬」呵番</h1><p>陳柏宇（Jason）日前孖陀着B女的老婆符曉薇（Leanne）到大坑開餐，同行還有一位女友人做電燈膽，離開時遇見熱情粉絲要求合照，Jason任影唔嬲。</p><p>面圓胸部勁升</p><p>Leanne已經懷孕七個月，不過Jason好放心，沿路行去取車總是走在前面，拋離大肚老婆幾個身位，老婆就與女友人邊行邊傾。Leanne除了肚大如籮，胸部更勁升cup，面龐都變得圓潤。當記者上前邀請二人合照，兩夫婦都好nice笑對鏡頭。<br>當日Jason駕駛價值167萬的靚車接載老婆，翻查車主登記發現靚車並非他兩夫婦名下，事後Jason接受本報電話訪問解釋：「我架車入咗廠呀！check up、裝吓啲cam咁，因為冇車揸，廠嗰邊借架車畀我揸之嘛。」<br>問小公主出世後會否買家庭車代步？Jason表示：「生B後都唔會買新車，𠵱家架車幾好，好滿意。」至於本來是索模的Leanne懷孕後身材走樣，早前亦在社交網貼舊相呻：「失蹤咗個身材已經幾個月，而且每次照鏡都見到肥豬王，有一次照完鏡我問陳生，我𠵱家似唔似豬西？佢竟然話其實你不嬲都係咁，係咪想殺咗佢？」問Leanne肥了多少？她以短訊回覆本報：「肥咗二十幾磅呀！但Jason有讚好可愛！」</p><p>大S怒掟拖鞋</p><p>此外，徐熙媛（大S）最近和老公汪小菲拍攝內地真人騷節目《幸福三重奏》，被網民抨擊愛哭又造作。大S在日前播出的一集中炮製獨門咖喱飯給大家吃，還盛了一碗飯給自己，豈料汪小菲事後竟說：「老婆你吃那麼多不脹嗎？」激到大S即時向他掟拖鞋。<br>採訪、攝影：朱志聰、黃曉程</p></body></html>