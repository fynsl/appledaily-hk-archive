<html><header><meta charset="utf-8"><title>開公司益自己人Eason簽郭偉亮</title></header><body><h1>開公司益自己人<br>Eason簽郭偉亮</h1><p>陳奕迅（Eason）昨日在尖沙嘴洲際酒店舉行續約環球唱片記者會，同時宣佈其EAS Music簽約郭偉亮（Eric Kwok）成旗下首位藝人，郭偉亮也加盟環球，二人齊齊簽約，盧凱彤、李幸倪等現身撐場。<br>Eason獲大會送上歷年環球發行的唱片封面金箔拼成的「金唱片相框」，他說：「寶麗金（環球前身）歌手嘅碟，譚詠麟、張學友、陳慧嫻甚至鄭嘉穎我都有買。」司儀鄭丹瑞即抵死問Eason「甚至」是甚麼意思？Eason解釋：「因為當時鄭嘉穎係新人，冇人識，我都會買碟支持。」<br></p><p>「好有才華」</p><p>問到Eason為何揀簽郭偉亮？他說：「佢係我心目中香港樂壇男歌手top 5，非常欣賞佢，好有才華。」兩人合作沒有包薪，Eason說：「我有咁嘅責任，佢有老婆，有仔女，指啲狗，錢唔係最重要，但都有壓力，我為佢緊張，希望喺行業上面能夠做到好嘅質素。」郭偉亮又笑指Eason簽他是幫朋友：「Eason覺得同我一齊嘅信念好相似，佢嘅團隊好能幹，經理人又犀利 。」<br>採訪：張俊銘　<br>攝影：陳慧安 </p></body></html>