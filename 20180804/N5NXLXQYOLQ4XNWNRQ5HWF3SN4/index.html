<html><header><meta charset="utf-8"><title>楊怡呻冇時間造人</title></header><body><h1>楊怡呻冇時間造人</h1><p>楊怡與胞姊楊卓娜昨日到灣仔會展舉行的BB展出席活動，兩人齊齊以藍色姊妹裝上陣。楊怡首次出席BB展活動，問她是否為做媽媽作準備？她坦言希望生BB：「不過冇時間呀，謙仔（丈夫羅仲謙）之前三個月都唔喺香港，去咗內地拍戲，好快又要再走，好難夾時間。」<br>楊怡笑指自己亦要開工，加上皮膚敏感，不敢到內地探班做跟得夫人：「真係生仔都冇時間，我唔敢去探班，驚污糟，皮膚敏感對我哋都好大鑊㗎嘛。」楊卓娜表示沒有催妹妹生B，但推薦對方看劇集《BB來了》偷師。問她劇集大熱會否添食開續集？楊卓娜說：「希望原班人馬拍，可以拍古裝或者第二啲題材，不過古裝冇陪月，做奶媽都幾搞笑。」<br>採訪：盧妹<br>攝影：陳慧安</p></body></html>