<html><header><meta charset="utf-8"><title>封胸退隱　做小富婆莊端兒怕被男人呃</title></header><body><h1>封胸退隱　做小富婆<br>莊端兒怕被男人呃</h1><p>【《蘋果》專訪】莊端兒（Xenia）五年前以香港珠寶小姐選美出身後，開始由模特兒轉職做藝人，雖然先後簽過不同經理人，但發展依然浮沉沒起色，只憑緋聞是非而受注意。Xenia兩年前與前老闆諸葛紫岐的合約糾紛至今仍未解決，幸好Xenia有富貴媽媽力撐，讓她繼續發展自己路向。</p><p>緋聞失工作</p><p>近日Xenia決定退隱幕前，投資六位數字開咖啡店，她除向餅房總廚蘇東坡學師外，更學咖啡拉花、整小點甚至做侍應。Xenia學拉花後，品嚐屬於自己的咖啡，她大感滿足：「我𠵱家想經營一間咖啡店，仲有一條好長嘅路要行。」<br>Xenia曾出寫真大賣35E身材，對於突然煞停封胸，Xenia說：「同公司想法理念唔一致，我都要諗吓自己係咪唔適合呢行，可能自己都有問題，所以停落嚟諗吓應唔應該再做幕前。曾經唔開心，點解會因為緋聞冇咗單工作同贊助商，覺得好唔抵。」</p><p>靠媽首置業</p><p>在媽咪全力支持下，Xenia決定脫離公司。莊媽媽做地產生意，投資有道，Xenia在18歲時，已經擁有自己物業，沙士時期買樓，一早供甩，Xenia說：「第一次買樓好記得畀8萬首期，新樓推出，仲可以碌卡，買埋車位，係媽咪為我哋安排。」Xenia亦開始全力向房地產發展，學媽咪做小富婆。<br>說到感情生活，Xenia在三年前與張致恆戀情浮面再甩拖，再曾跟太陽娛樂老闆洗米華（周焯華）傳緋聞，她表示至今還未有真命天子出現。難怪受訪時，Xenia慨嘆搵男友甚艱難，同時又怕揀錯對象：「好驚自己蠢蠢哋俾人呃。」<br>採訪：卓寶花<br>攝影：陳慧安<br>場地提供：white button cafe</p></body></html>