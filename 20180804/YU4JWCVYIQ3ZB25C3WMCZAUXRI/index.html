<html><header><meta charset="utf-8"><title>十年重建不斷　蠶食舊區人情味</title></header><body><h1>十年重建不斷　蠶食舊區人情味</h1><p>【本報訊】灣仔故有街道面貌不斷被磨蝕，中西區關注組召集人羅雅寧指出，近年灣仔重建規模極大，先有市區重建局的利東街項目，合和中心項目也強拍了不少舊樓，擬建會展設施、商廈等，區內變化很大，附近不少石牆樹被斬。</p><p>擬建地下街憂毀修頓球場</p><p>太古地產把寶華大廈及晏頓街等舊樓業權統一，羅預計這將是第三個重建巨塊。灣仔變天不是朝夕，士紳化和商業化更是無可避免的趨勢，她慨嘆重建後的社區失去地區特色，「好似利東街，簡直唔想走入去，大紅燈籠令人卻步，好老套」。<br>羅說灣仔本身很有趣，最愛跑步後到舊式麵包店買麵包，到茶餐廳食菠蘿油，或到露天街市遊逛，舊區味道在香港碩果僅存，灣仔還有一點人情味，也許在重建後會成為絕唱。<br>除了重建，羅指灣仔的公共空間也被虎視眈眈，「早前嘅地下街研究，有建議喺修頓球場地底建地下街，咁樣一定會由地面掘落去，灣仔嘅公共空間已經唔夠用，仲有夏愨道食水抽水站重置計劃，建議選址駱克道遊樂場，使用球場同公共空間嘅權利不斷被剝削，蠶食市民嘅活動空間」。<br>灣仔塵土飛揚逾10年，未來10年未見止息，「咁嘅重建絕對係唔理想，重建後嘅高級餐廳唔通會比露天茶檔有趣？我哋正不停咁失去有特色嘅地方」。<br>■記者梁嘉麗</p></body></html>