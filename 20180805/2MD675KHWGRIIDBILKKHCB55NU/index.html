<html><header><meta charset="utf-8"><title>葉蒨文開餐被讚真性情</title></header><body><h1>葉蒨文開餐被讚真性情</h1><p>【爆相爆片】56歲的天后葉蒨文（沙麗），前年撐場老公林子祥紅館騷後，近年深居簡出，讀者黃小姐日前透過本報「爆相爆片」，分享沙麗跟女友人於銅鑼灣開餐。黃小姐激讚沙麗完全不像真實年齡：「我覺得佢真係好濃星味，佢食飯食得好開心，好似好肚餓，同電視上見到完全係兩個人。餐廳老闆同我哋講呢個係葉蒨文，佢同外籍老闆講英文，打招呼傾偈。」<br>由讀者提供的短片，沙麗開懷大嚼，展現真性情，黃小姐再說：「初時認唔到佢，因為頭髮短咗，同埋好瘦，個樣超後生，真係睇唔出50幾歲，完全冇化妝，平時睇相佢個鼻好大，見到真人唔係咁樣，好靚女，睇樣佢最多40歲，好有活力，着啲衫caual得嚟有氣質。」<br>採訪：皓騫</p></body></html>