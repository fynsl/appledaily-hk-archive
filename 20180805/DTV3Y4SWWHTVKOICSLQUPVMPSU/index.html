<html><header><meta charset="utf-8"><title>入行十年　冇工開唔敢面對家人麥家瑜喊住追夢</title></header><body><h1>入行十年　冇工開唔敢面對家人<br>麥家瑜喊住追夢</h1><p>出道10年的麥家瑜，相隔兩、三年再推出新歌《終生女友》，早前她接受《蘋果》訪問，拍照時有點生硬，攝影師想放棄，麥家瑜心知自己的缺點：「唔好啦！我再試吓。」<br>機會，有總好過沒有。麥家瑜對工作樂觀熱誠，那怕虛耗了十年的光陰，她為的是追夢︰「做歌手當然想有多啲歌曲作品畀樂迷聽。」她藉着新歌《終生女友》憑歌寄意，答謝十年來支持自己的家人、朋友和歌迷。</p><p>兼職補習幫補</p><p>這些年來麥家瑜除了拍戲、做舞台劇外，大部份時間都是等待。為了生計，她要兼職幫人補習：「入行十年好浮沉，係咪任性去追夢呢！俾藉口自己唔返加拿大，唔想返去見父母，有少少對唔住佢哋，唔識交代，話自己好忙，其實忙啲乜？都冇工開。」<br>沒有工作的日子，麥家瑜躲在家不見人，回憶那段日子，她忍不住哭着說：「冇工開唔敢面對家人，我失蹤咗一日，家人朋友發癲咁搵我。」幸得她的最強後盾、家姐麥穎芝，放下高薪厚職回港陪妹妹追夢，兩姊妹感情要好，她希望將來舉行個人音樂會，答謝她的歌迷、家姐和朋友。<br>採訪：王連連<br>場地提供：Zelda Studio<br>服裝提供：MAGinSHOP</p></body></html>