<html><header><meta charset="utf-8"><title>單親媽媽希望再結婚楊思琦：囡囡早知冇爸爸</title></header><body><h1>單親媽媽希望再結婚<br>楊思琦：囡囡早知冇爸爸</h1><p>母親的抉擇，就是一條不歸路！楊思琦01年獲港姐冠軍入娛樂圈，與李泳豪拍拖9年，11年宣佈分手，原來她暗撻「空心老倌」吳帥，更珠胎暗結。12年她停工遠赴美國未婚產女，誕下女兒楊卓穎，不經不覺女兒已經6歲大。思琦直言：「個女早知冇爸爸，我同佢解釋過好多次。」所以思琦給女兒雙倍的愛。雖然感情路不平坦，但思琦身邊不乏追求者，對婚姻仍有憧憬。</p><p>單親媽媽楊思琦，自女兒楊卓穎（Krystal）在12年出生後，有了更明確目標，幾年來為了供書教學，她不停中港兩邊跑，努力賺錢，女兒Krystal看在眼內，都知道母親為了自己辛苦工作，所以特別懂事。日前楊思琦接受梁泰來主持的商台節目《1圈圈 星光背後》訪問，被問到Krystal有沒有問過她爸爸的事情？思琦坦言︰「個女一早知道冇爸爸呢回事，我一早已經同佢解釋過好多次，佢思想好成熟，會明白嘅。」</p><p>加倍錫囡囡</p><p>思琦透露，女兒入學後，每次遇到「我的家庭、媽媽、爸爸」的課題，都不會刻意問她：「自幼稚園開始，佢俾人問家庭有乜成員，要畫出嚟、講出嚟，佢都知道我哋係冇爸爸呢個角色。所以我哋屋企人就盡量畀多啲愛佢，關心多啲。若將來佢想知道生父係邊個，我都會講，呢個係好正常嘅事。」思琦說為了彌補女兒缺乏父愛的缺失，她會加倍寵她、保護她，絕對是個二十四孝母親。</p><p>不乏追求者</p><p>思琦誕女後身邊一直不乏追求者，她說單親媽媽沒有成為她感情發展絆腳石，其中更有追求者向她提出，可以在經濟上支持她兩母女的生活，不過思琦就覺得一手一腳養大女兒，對她來說更有意義。後天踏入40歲的思琦，今年出寫真集分享她多年心路歷程，儘管經歷感情挫敗，但難得她還能保持着一顆少女心，她表示希望可以遇到真命天子︰「如果女兒批准，我都會考慮拍拖，甚至不排除結婚。」<br>昨日思琦帶囡囡到銅鑼灣出席活動，Krystal十分開朗活潑，除了與母親上台一起齊玩遊戲外，更精靈滿場飛。思琦指囡囡將放完暑假，所以把握時間陪她：「佢鍾意英雄卡通人物，覺得有正義感，知道我會出席呢個活動都話要嚟，佢睇完卡通電影就買書睇，都有文靜嘅一面。每次外出工作都好唔捨得佢，所以喺香港大部分時間都用嚟陪佢，我係佢專屬司機、攝影師。佢最近好鍾意影相，成日學人擺甫士，有時我都頂佢唔順。」<br>採訪：王連連<br>攝影：陳俊強</p></body></html>