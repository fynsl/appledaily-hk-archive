<html><header><meta charset="utf-8"><title>70歲梁家樹自認年輕</title></header><body><h1>70歲梁家樹自認年輕</h1><p>昨日是監製梁家樹70大壽，女兒梁靖琪（Toby）前晚在跑馬地設宴送驚喜，筵開五席。出席賓客有苗僑偉、郭政鴻、陳山聰等，古天樂則到場十分鐘左右便離開。Toby一早到場打點︰「今晚呢個係surprise party，我爹哋都唔知都好緊張。」問到送甚麼給父親？她說：「送件衫囉，最緊要身體健康。」<br>晚宴尾聲梁家樹接受訪問，他說︰「我今日係乜嘢都唔知，都係佢哋安排，人到某個年紀，都唔想俾人知道幾多歲。」至於生日願望，梁家樹表示：「大家身體健康，工作順利。」問到會否去旅行休息，他說：「我都想休息去旅行，不過好多嘢要做，我好後生啫！仲26歲，應該要做多啲嘢先囉。」<br>採訪、攝影︰盧妹</p></body></html>