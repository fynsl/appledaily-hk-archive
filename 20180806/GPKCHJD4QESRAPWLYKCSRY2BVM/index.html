<html><header><meta charset="utf-8"><title>【馮仁昭四圍超】張敬仁呻搞生意辛苦</title></header><body><h1>【馮仁昭四圍超】<br>張敬仁呻搞生意辛苦</h1><p>張敬仁噚日喺九龍塘出席青年領袖選舉頒獎禮，佢早前同朋友夾份搞網上生意，另出租廚房畀人學煮嘢食，佢話做生意要親力親為，成日同拍檔開會：「創業係艱苦，但我大學讀商科，對做生意有興趣，雖然離賺大錢仲係好遙遠，但學到好多嘢。」之後佢參與劇集《詭探前傳》拍攝，自己係天主教徒，拍攝嗰陣唔會驚。<br>撰文：馮仁昭</p></body></html>