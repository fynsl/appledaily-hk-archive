<html><header><meta charset="utf-8"><title>魚樂無窮：越睇唔起越勁揪 - 唐牛</title></header><body><h1>魚樂無窮：越睇唔起越勁揪 - 唐牛</h1><p>港產片《伊莎貝拉》有句經典對白︰「唔係人哋睇唔起你，係睇唔到你。」在股票市場，有些股票同樣係大部份人、大部份時間都睇唔起，甚至睇唔到。兩隻老牌公用股中電（002）同煤氣（003），尋常散戶聽到佢哋個名，不但嗤之以鼻，評論甚至帶點鄙視味道︰「唔係嘛買呢啲。」<br>如果生在大時代，科網股高高在上，老餅當然不合時宜。但去到𠵱家半生不死的狀態，卻是家有一老如有一寶。中電乘着靚仔業績，成功破頂高見90元，煤氣亦指向新高，簡單計計數，兩股今年齊齊升15%，恒指則跌7%，騰訊（700）跌13%，四個字︰高下立見。<br>「呢啲位仲買？你當我傻呀？」高追公用股當然無謂，但不妨想想，當你都知道呢啲位買係傻嘅，究竟又係乜嘢人盲搶貨呢？那邊廂濠賭股、醫藥股、教育股插到反艇，聰明嘅你，應該會諗到答案。都係那句，散戶比起基金的優勢，就係揸cash都冇所謂，輕輕鬆鬆鄧梓峰。<br>國際家居零售（1373）近期逆市造好，一來業績交到數，二來大股東密密增持，令股價承托力十足。現價計股息率仍有逾6厘，亦有股壇長毛David Webb加持（持股5.02%），但最新CEO宣佈辭職，未知股價怎走，宜謀定後動！<br><br>唐牛<br> http://fb.com/tongcow88 <br>本欄逢周二、四刊出</p></body></html>