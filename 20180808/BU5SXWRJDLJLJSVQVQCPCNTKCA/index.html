<html><header><meta charset="utf-8"><title>爆相爆片：唐樓男女㷫烚烚天台野戰3小時</title></header><body><h1>爆相爆片：唐樓男女㷫烚烚<br>天台野戰3小時</h1><p>打工仔食完晏飯氣攻心，醫生都有教，做到攰攰哋要望吓遠嘢畀對眼休息一吓，點知唔望猶自可，一望……林小姐喺銅鑼灣霎東街商業大廈10幾樓返工，前日下晝兩點幾，偶然望出窗外，見到附近一幢唐樓嘅天台，有一對男女，男上女下有所動作，佢哋似乎進入咗忘我境界，只管享受兩人嘅歡愉，完全忘記嗰度係公眾望到嘅天台，附近大廈唔知有幾多對眼望住！</p><p>纏綿一輪休息再埋身</p><p>林小姐估計嗰幢唐樓天台喺勿地臣街，佢話過程難以啟齒，拍咗片等讀者自行判斷。片段所見，男嘅着白色衫同淺藍色長褲，女嘅隱約係着tube top同短裙，不過就睇唔清楚係乜嘢人種。片段一開始已見男上女下，男方背向鏡頭冇除褲，但動作似係性交。林小姐話佢哋纏綿一輪之後會休息吓，然後又埋身肉搏，其他片段亦見到兩人靠近天台圍牆壆邊擁吻。<br>連場激戰幾乎持續近3個鐘，林小姐尷尷尬尬笑住話，公司幾個同事見到都譁然圍觀，之後返埋位做嘢，都忍唔住隔一段時間又望吓，初頭望幾次都仲喺度，直至5點左右先唔見咗人，簡直係持久耐力賽。林小姐仲話，第一次見到咁嘅場面，天台咁開揚，周圍都係商業大廈，一望就望到，佢哋都幾夠膽！<br>其實，銅鑼灣嘅唐樓天台已經係出名嘅野戰場，2015年喺8月至9月不足一個月之內，先後有男女喺羅素街同埋駱克道嘅唐樓天台親熱激吻，情到濃時女方更跪低疑似替男方口交。唐樓附近都係商業大廈，好容易俾人見到。學網民話齋，呢啲行為都係搵個地方，閂埋門先做啦！</p></body></html>