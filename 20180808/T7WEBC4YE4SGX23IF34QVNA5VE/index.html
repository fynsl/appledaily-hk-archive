<html><header><meta charset="utf-8"><title>MyGut者言：棟篤經濟學　AV血肉史</title></header><body><h1>MyGut者言：棟篤經濟學　AV血肉史</h1><p>子華臨顦口唱罷《幻海奇情》一曲，棟篤笑從此絕響。男神歎息香港對「性」方面太落後，社會停滯可能係思想冇進步過。「你方唱罷我登場，反認他鄉是故鄉。」今天棟篤經濟學登場，談性說笑由他鄉的AV開始。<br>A片在美國是幾十億幾十億嘅大生意。很想要吧？A片之王《一舉成名》以史詩式手法道盡AV界辛酸血肉史，導演拍鹹片但拒做鹹魚：It is my dream, it is my goal, it is my idea to make a film where the story just sucks them in. And when they spurt out that joy juice, they've got to just sit in it.<br>80年代低檔鹹帶淘汰高質鹹片，片中解釋是為降低成本的供應問題。我要補充，觀眾很想要的其實並非鹹片質素，而是把用家感受從戲院帶回自己房間，鹹帶解決了這個生理上的需求。<br>港有賣果佬話：「報紙喺臨厄運中始創咗網上訂閱嘅會員制度。」我問：「鹹網唔係廿年前已經有會員制咩？」賣果佬耍手擰頭：「我連《壹驚艷》都戒埋，要問問老友AV仁。」My gut忍不住叫我搶答：「我女友Babe話，佢近年睇ThisAV已經好似睇動新聞咁免費任睇。」賣果佬唔信女人上鹹網，我以黨主席口吻回應：「呢啲同婚前性行為一樣，very common these days。根據Pornhub嘅大數據分析，舊年搜尋增長最快嘅關鍵詞係Porn for Women。」<br>賣果佬若有所悟：「會員制要配合個人化嘅用家感受。」我同意：「𠵱家綜合鹹網有免費A片，亦有收費鹹網廣告，廣告客戶唔少其實同綜合鹹網同一老細。阿Babe就同我分享過佢嘅用家中毒感受，原來免費鹹網還有散播惡意程式賣流量賺錢這一招。果然，AV界血肉史係為滿足市場需求而寫成。」<br><br>徐家健<br>美國克林信大學經濟系副教授<br> http://fb.com/economics3.0/ <br>本欄逢周三刊出<br></p></body></html>