<html><header><meta charset="utf-8"><title>人物專訪：馬桶中的「黃金」─史偉莎</title></header><body><h1>人物專訪：馬桶中的「黃金」─史偉莎</h1><p>史偉莎扎根香港二十年，由清潔廁所開始，殺入廚房、辦公室陣地，營業額保守估計已達五億元，不斷有人敲門稱幫忙搞上市。老闆林浩宏（Franco）原是保險、直銷出身，將以往公司文化帶入史偉莎，設有圓桌會、精英會，讓清潔工有了制度。<br>訪問期間Franco亦如保險經紀上身，正能量源源不絕湧出。他稱員工非一般「廁所佬」，而是一班有使命、有熱誠的「衞生工程師」，「洗廁所都應該得到社會尊重，無清潔工，全世界烏煙瘴氣！」<br>記者：孫樂祈</p><p>現時史偉莎有1,000名員工，業務遍佈北京、上海、廣州及澳門共30個城市。客戶包括大家樂、大快活、太興及翠華等等。部份餐廳廁所雖有光顧史偉莎，但衞生仍舊不堪，Franco形容他們只是洗手間的「facial」大使，日常「洗面」乃是餐廳責任，「我哋抱住個馬桶，每星期一次打磨罅隙位、清尿石、污垢，主力做深層護理。」<br>史偉莎由林浩宏於1998年由美國引進，生意越做越大，反而2015年美國總公司經營不善賣盤收場。Franco自立門戶，建立自己的品牌「LBS Hygiene史偉莎」繼續經營，現時客戶達四萬個，「收入幾多唔好講，有大有細，幾百蚊到過萬蚊嘅客都有。」保守估計每個客收1,000元，一年收入已接近五億元。<br>有錢賺自然有公司埋身建議上市，Franco多年來拒絕不少人，但未來或會考慮，「我哋一路資金唔緊拙，如果淨係為上市，好早已經上咗。但舊年開始計劃衝出亞洲，亦都打算開發水、空氣消毒，當有資金需求就會諗上市。」</p><p>公司制度保險味濃</p><p>步入史偉莎所在的新蒲崗工廈外，已撲鼻迎來一陣熟悉的「史偉莎味」，走進史偉莎內部，卻是保險味濃。Franco大學期間曾賣保險、做床褥直銷，他將那一套用了在史偉莎上。圓桌會、精美會，不是保險佬專利，史偉莎一樣有，「圓桌會就係地區老總一起學習，搞活動，史偉莎慈善基金，很多時由圓桌會啟動，每年都有山區探訪，做慈善工作。」於史偉莎做sales佣金收入亦不比保險差，普遍年薪3至50萬元，最高的能上百萬。<br>Franco早期每天跑街搵客日曬雨淋、沙士期間大批餐廳生意大減，但他的正能量比保險佬更甚，「我好有正能量。唔睇辛苦，睇好滿足、挑戰、豐盛。在逆境中都有嘢學到，保持良好心態，先可以有好牌時把握食糊。」</p><p>死纏爛打上門搵客</p><p>他回想當初要從馬桶中擦出第一桶金，確實難頂，「以前酒樓廁所好多千年漬、尿石，異味清唔走，有老闆原打算花幾十萬裝修。我哋派幾個同事，用一個星期將洗手間當手工藝咁將漬逐少清走，臭味問題先切底解決。」那次收幾百蚊做整個星期蝕大本，但時至今天這類廁所已絕迹。<br>主力sell客的他，每每要死纏爛打才能爭取到一個數百元生意的客仔，「史偉莎係拍門返嚟，頭六年我主要工作就係上門搵客，搵客無捷徑，冷言冷語、粗口橫飛都慣，我唔會即時死纏爛打，佢嗰刻情緒高漲，我長期纏佢，過兩個禮拜再去，人非草木，見每次鬧完都再嚟咁堅持，好多客四、五次後都肯傾。」當成功過後大多都成為長期客戶，因史偉莎收費不高，沒有甚麼不妥老闆都會繼續使用。<br>為讓同事有工開，他目標是每日找到一個客，「日頭去餐廳，夜晚去夜場，每晚九點幾先食飯，變咗大肥仔。」首年他找到200多個客，第二年再多200多個，第三年終於收支平衡有糧出。直至第五年，首兩年虧蝕連加盟費的近200萬才能回本。</p><p>由潔廁擴展至滅蟲</p><p>Franco衝出香港外，亦由廁所踩入廚房、學校、辦公室、醫院，而最賺錢的項目是滅蟲，「我哋由洗手間解決方案，擴展成全面衞生解決方案。」坊間的滅蟲公司大多小本經營，Franco指問題在於滅蟲師傅老說滅蟲不能教，要「慢慢浸」，「其實有得教，我自己學完，用文字、影片教兩個員工，之後佢哋再訓練其他人。我哋客底多，員工實戰機會大。」<br>能平價搶客關鍵在他把潔廁員訓練成為滅蟲師，兩件事同時進行，效率大增。加上滅蟲方法由噴殺蟲藥改用藥餌，可以日間工作，人工便宜很多。亦以人海戰術，另加24小時承諾，每區都有幾個員工負責，客戶突然有蟲害問題可以調動同事一日內免費上門跟進，「就算唔係完全解決，你馬上有人去睇，老闆安心好多。」<br>他以潔廁服務的客群，發展消耗性產品如抹手紙、清潔劑，以及其他服務如清洗油池、通渠、滅蟲服務，讓客戶用史偉莎一個供應商處理所有衞生問題。</p></body></html>