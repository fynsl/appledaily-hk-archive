<html><header><meta charset="utf-8"><title>再婚有出席關係好陳榮峻被篤　冇照顧孫仔</title></header><body><h1>再婚有出席關係好<br>陳榮峻被篤　冇照顧孫仔</h1><p>金牌綠葉陳榮峻上月10日再婚，不過在結婚當日，《蘋果》收到一封匿名信，斥責陳榮峻是「偽君子」。信中指陳榮峻長子陳穎霖年輕時與一名未成年女子育有一子，但婚後不足一年分居，孫仔最初由陳榮峻太太鄭安麗照顧，但太太於10年去世後，陳榮峻將當時約5歲的孫仔交予何姓外婆照顧，何婆婆當年忙於進修神學課程，但仍答應照顧。</p><p>官判零贍養費</p><p>爆料人續稱，陳榮峻最初都有每月給予一千元生活費，但付了一年多就停止。爆料人慨嘆：「婆婆住土瓜灣公屋，佢（陳榮峻）就住馬鞍山獨立屋地下，又有錢成日出埠旅行，但就一蚊都唔肯去負責，係咪過橋抽板！」<br>《蘋果》致電陳榮峻，他承認兒子與前妻已離婚，但並非未成年結婚。他說：「當年我太太走咗，一個男人，我點教，又要返工。所以交畀婆婆湊，咁婆婆係要返學，所以太婆都有幫手湊。」有否給予贍養費？陳榮峻表示：「佢哋當初分開，女方冇要求任何嘢，近年佢（大仔前妻）想攞番撫養權，法庭方面都判咗，係零贍養費，所以都唔可以怪我個仔，我個仔𠵱家另外都有頭家。」</p><p>付學費至中一</p><p>陳榮峻稱多年來都有為孫仔支付學費：「我畀到佢六年班，仲有每月一千蚊。大仔前妻好似喺孫仔三年班攞番撫養權，但我都有畀孫仔小學開學買書簿、校服同過年買衫錢，係到佢中一之後就冇畀。」陳榮峻自言與孫仔的外婆關係良好，現仍稱呼對方為親家：「結婚當日，孫仔婆婆同太婆都有嚟飲，如果關係唔好點會嚟。」對這宗家事，陳榮峻嘆謂：「我經濟都OK，但講實話，關我哋老人家乜事吖！」<br>採訪：嵐山</p></body></html>