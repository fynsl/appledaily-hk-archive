<html><header><meta charset="utf-8"><title>鎮宇《逆流大叔》內地獲讚</title></header><body><h1>鎮宇《逆流大叔》內地獲讚</h1><p>電影《逆流大叔》一班演員吳鎮宇、黃德斌、胡子彤及余香凝前晚到尖沙嘴的戲院謝票，鎮宇說：「之前睇首映見到大家嘅反應都好好，以前都唔敢叫人睇，唔夠膽同人講部戲好好睇，叫人入場，但係今次的確唔同，平均入座率有8、9成。」他還說：「雖然我哋冇畀錢喺內地宣傳，但係有內地網站都讚呢部戲，話可能係今年香港最好嘅電影，我哋係為咗香港市場而拍，係有少少意義。」</p><p>聽到觀眾讚黃德斌keep得好，胡子彤忍不住說：「如果我到咁嘅年紀，我都希望以德斌為目標。」余香凝亦說：「因為得我一個女仔，落水嘅時候全部都係男人，都好擔心會影響大家進度，最終都順利完成。」<br>採訪：張俊銘<br>攝影：陳慧安</p></body></html>