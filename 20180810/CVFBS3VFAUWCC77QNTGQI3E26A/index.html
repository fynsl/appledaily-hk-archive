<html><header><meta charset="utf-8"><title>【馮仁昭四圍超】黃妍冧森美講嘢直接</title></header><body><h1>【馮仁昭四圍超】黃妍冧森美講嘢直接</h1><p>新人女歌手黃妍噚日喺商台接受森美主持嘅節目《公子會》訪問，佢話非常緊張，因為對方係好欣賞嘅人：「我好鍾意森美，覺得佢性格率直，欣賞佢講嘢句句中point。我有時講嘢都直接，但係唔中，如果中咗又會唔知得罪人。」<br>黃妍話呢排多咗工作量，搞到感冒咗兩星期，雖然睇咗中醫都未好，監製話有把感冒聲，所以前一晚取消錄音。<br>撰文：馮仁昭</p></body></html>