<html><header><meta charset="utf-8"><title>附近打工仔：下次又唔知邊度有事</title></header><body><h1>附近打工仔：下次又唔知邊度有事</h1><p>【本報訊】沙中綫會展站工程亦爆沉降醜聞，港鐵昨傍晚宣佈會展站停工前，《蘋果》記者在現場仍然看到地盤施工，多名市民直言感到擔憂。有市民指港鐵接連出現問題，已對港鐵失去信心，「下一次又唔知邊度有事」。除擔心安全問題，有小股東對港鐵前景亦感憂慮，正考慮放售手上股票。</p><p>小股東考慮放售股份</p><p>港鐵工程問題不斷，從事財務策劃的陳小姐昨早到灣仔會展開會，她對再有沉降事件感到擔心，批評港鐵及政府未有履行監察角色，「我哋小市民根本冇嘢可以做到，出街宣洩遊行，佢又係咁，真係唔知可以點」。<br>陳小姐表示，以往港鐵管治良好，所以她持有港鐵股份，原打算再入貨，「但今次爆呢餐大鑊嘢，我真係好擔心，會唔會放（股票）就會睇定啲囉」。<br>港鐵5名高層日前因沙中綫醜聞下台，陳小姐認為安排合理，「落台係應該嘅，不過唔係𠵱家，搞掂單嘢先囉，唔係搞個爛攤子出嚟畀人執手尾」。<br>昨於灣仔碼頭搭船的鄧小姐則認為，沉降對本港所有市民均有影響，「大家都覺得危險，下一次又唔知邊度有事」，不少市民每日都需乘搭港鐵，「唔通下下搭巴士咩，巴士又有另一啲問題啦」。<br>在附近上班的張先生對事件感無奈：「擔心（沉降）都冇辦法㗎啦，有乜辦法箒，我哋市民又唔識建築個啲嘢。」另一巿民黎女士則對沉降感憂慮，「沉降當然唔係好啦，睇吓點解決到囉，擔心當然係有啦，個個都有啦。」<br>■記者趙雅婷、伍雅謙</p></body></html>