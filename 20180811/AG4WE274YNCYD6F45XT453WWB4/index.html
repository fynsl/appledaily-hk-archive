<html><header><meta charset="utf-8"><title>無懼地震照行禮　準外母High爆出發陳凱琳鄭嘉穎秘飛峇里　明日完婚</title></header><body><h1>無懼地震照行禮　準外母High爆出發<br>陳凱琳鄭嘉穎秘飛峇里　明日完婚</h1><p>下周三踏入49歲的鄭嘉穎，將於明日在峇里迎娶現年27歲的港姐女友陳凱琳（Grace），雖然當地日前曾發生多次地震，但婚禮依然如期舉行，兩人於前日已秘密出發當地為婚禮打點準備。至於Grace的父母則在昨日出發，兩人面對傳媒全程笑不攏嘴，尤其準外母更是high爆。</p><p>鄭嘉穎在15年拍劇集《殭》跟港姐冠軍陳凱琳譜出「父女戀」，兩人拍拖三年終開花結果，明日將於印尼峇里的Bulgari Resort舉行婚禮，嘉穎升呢人夫後，更會在當地慶祝婚後首個生日。早前有傳Grace是雙喜臨門，更有讀者爆料指曾看到Grace由媽咪陪同下到一間私家醫院做產檢，但Grace否認奉子成婚。Grace早前即在Ig直認鄭嘉穎是「The One」，用英文留言表示去年聖誕已答應男友嘉穎求婚。婚前兩人更被本報讀者「爆相爆片」拍到他們坐廉航到布吉預支蜜月。<br>距離大喜日子還有一天，Grace雙親昨日早上大概10時15分現身機場，準備出發到峇里出席囡囡婚禮，陳父連聲感謝大家關心，他接受訪問時大爆Grace跟未來女婿鄭嘉穎前日已先飛峇里打點婚禮。</p><p>100分女婿</p><p>問到可捨得女兒出嫁？陳父笑道：「嫁咗都會喺度㗎嘛！」印尼連日地震不斷，陳母坦言有點擔心，陳父則說：「婚禮係個女負責，唔關我事。」至於婚禮形式和賓客數目等問題，陳父再說：「全部係佢哋安排，唔到我哋話事，我係被動。」那到底陳父知道甚麼？他答：「我真係冇乜嘢知。」有傳Grace稍後會在加拿大補擺婚禮，陳父一句No，會否在香港補擺喜酒？陳父又再說：「唔知道。」<br>陳父會給未來女婿嘉穎幾分？他笑謂：「一定100分，唔係100分都唔畀個女嫁。」陳母同樣喜歡未來女婿，一提嘉穎，未來外母表現風騷兼笑到四萬咁口，這次可是對女兒第一次放手？陳母答：「唔係，不嬲佢都有自己做。」陳母還叫大家「加油」。</p><p>新人撐枱腳</p><p>峇里附近的印尼旅遊勝地龍目島近日頻頻發生地震，更曾一度發出海嘯警告，Grace一直都有密切留意情況，前日如期出發，已身在峇里的Grace昨日以英文回覆傳媒說：「對不起，我最近很忙，沒有時間回覆。我們在峇里很安全，謝謝。」還附上一個心心emoji。另外，Grace昨日在Ig限時動態貼出與嘉穎的早餐相，並寫道：「Hello Bali。」又言是這段時間最好的早餐，不過照片只見食物不見人，準新郎嘉穎嘆煎雙蛋和煙肉，Grace就吃麵包、煙肉和飲橙汁，非常健康。<br>採訪：羅慧敏、唐琛悠<br>攝影：林賓尼</p></body></html>