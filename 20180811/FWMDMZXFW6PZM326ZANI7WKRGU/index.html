<html><header><meta charset="utf-8"><title>緻藍天單位石屎藏發泡膠</title></header><body><h1>緻藍天單位石屎藏發泡膠</h1><p>【本報訊】港鐵沙中綫醜聞越揭越多，港鐵管理物業亦涉偷工減料。由港鐵、長實及南豐共同發展、港鐵負責管理的日出康城緻藍天出現「發泡膠」單位，該單位主人房地台與露台牆身之間有兩吋厚發泡膠，出現滲水情況，疑有人偷工減料；資深驗樓師詹濟南昨在現場仍發現有發泡膠碎夾雜石屎，情況嚴重，或會影響結構。</p><p>疑偷工減料致嚴重滲水</p><p>業主陳先生於2015年以約760萬元購入該個實用面積逾800呎的單位，在翌年入伙時已發現家中地磚高低不平、嚴重滲水等問題。當他知悉發泡膠藏於石屎中，坦言：「好似豆腐渣咁，聽到啲工程人員好緊張就知事態嚴重。」他指單位執修問題已困擾兩年，至今仍未解決。<br>詹稱全屋最大問題是主人房地台連露台牆身部份，石屎混雜發泡膠，故出現滲水問題。他稱發泡膠位置「理應灌肥佢」，估計工人只塗表面，因對上仍有一大個洞，「呢嚿係預製件，應該落石屎窿窿罅罅灌飽佢」，又指「其實間唔中一、兩粒紙皮石、空心係會有，但咁大幅要鏟咗去就實屬少（見）」。<br>西貢區議員張美雄稱，2016年起收到該屋苑約100宗執修投訴，並批評港鐵和長實一直拖字訣，要求三方會談商討執修時間表及賠償，未來會繼續靜坐抗議。<br>港鐵發言人回覆稱關注緻藍天相關單位執修事宜，公司8月初曾到單位視察，與業主會面以了解情況及溝通，同時敦促發展商盡快跟進，盼能早日解決事情。據公司了解，發展商已同意進行有關執修工程。<br>■記者張文鈴、周　婷</p></body></html>