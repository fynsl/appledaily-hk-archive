<html><header><meta charset="utf-8"><title>苟芸慧10.19出嫁　分兩日宴親朋</title></header><body><h1>苟芸慧10.19出嫁　分兩日宴親朋</h1><p>古天樂、謝安琪、苟芸慧、王君馨和樂基兒昨日在中環出席法國嬌蘭GUERLAIN「#190YearsOfCreation」香水慈善展，他們會親自設計香水瓶做善事，為國際培幼會籌款。<br>苟芸慧今年2月宣佈與職業賽車手兼富三代陸漢洋結婚，她在活動上正式公佈婚期：「我會喺今年嘅10月19日喺雙魚河結婚，日子係佢（未婚夫陸漢洋）揀嘅，都有睇過通勝同問過啲長輩。」</p><p>取消接新娘</p><p>苟姑娘還說：「我哋會分開兩日搞，邀請大約200位親朋好友到場，因為唔想太逼，真心想同每一位朋友傾吓偈，19號嗰日主要會請合作過嘅同事同朋友，之後會再揀一日，同長輩同親戚慶祝，日子仲傾緊，都係要等佢決定。」姊妹團方面，苟姑娘笑說：「我已經邀請咗王君馨、李亞男同岑麗香做姊妹，仲有一啲surprise嘅姊妹，到時你哋就會知。」之不過講到接新娘環節，苟姑娘笑說：「呢個環節取消咗，佢好醒，佢話唔使咁樣𢭃利是，已經安排咗每個人都會有。」苟姑娘希望可以與姊妹去旅行當bridal shower，但要視乎腹大便便的李亞男狀態，可能最後在香港舉行。<br>同場的古天樂今次擔任廣告男主角，問他會否希望做廣告導演？古仔笑說：「導演係另一門學問，如果係就要休息吓，好好計劃下劇本先。」古仔還笑說MV更加不懂得拍：「以前拍MV，成日叫我做啲不經意動作，或者你唔願意做嘅動作，其實我唔知佢哋想點。」靚媽謝安琪以露肩連身裙現身，身形明顯比以前纖瘦，阿Kay笑言威過老公張繼聰說：「我真係有做運動㗎，冇呃你哋，佢重到一個地步唔係好適宜跑步，有啲妒忌我，佢都有今日喇！」<br>採訪：盧妹<br>攝影：仇志德</p></body></html>