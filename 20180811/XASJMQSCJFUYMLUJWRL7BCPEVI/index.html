<html><header><meta charset="utf-8"><title>【娛樂人物】舞出共融　港非混血兒Abou</title></header><body><h1>【娛樂人物】<br>舞出共融　港非混血兒Abou</h1><p>前名梁奕倫的梁梓禧近日與友人開辦「香港兒童才藝學院」，《蘋果》日前到學院走訪梁梓禧，他慨嘆現在的小朋友連說話都欠邏輯：「如果從小開始學習說話有組織能力，懂得表達自己，將來不論係學校面試、見工都有好有幫助。」</p><p>曾經受歧視</p><p>梁梓禧的學生之中，予人印象最深的是港非混血兒薛霖（Abou）。6歲的Abou因為膚色問題，受過同學歧視，Abou說：「佢喊話俾人『蝦』，但係我冇『蝦』佢，佢仲喊住同uncle講！又試過有次坐校車，有同學話我好衰，自己就好認真咁轉位，唔理佢哋，有時都覺得佢哋冇禮貌㗎！想用腳踢我㖭！我都想話畀老師知。」<br>Abou母親JoJo是土生土長香港人，她與非洲裔丈夫在香港認識，長子Abou及幼女俱在香港出生。JoJo戮力幫助子女融入香港社會，她對Abou很有信心：「試過去playgroup，一個講普通話嘅小朋友叫Abou走開，話唔同佢玩，我企喺旁邊冇出聲，想睇吓Abou會點，結果Abou用普通話問小朋友乜嘢名，我都係第一次聽佢講普通話，小朋友好自然就用普通話答番佢，咁兩個細路就一齊玩喇。」<br>Abou性格開朗，樂於認識新朋友，他表示：「我三、四年班都有朋友，我冇推人，冇shouting，冇跑得太快撞人，做得好啲，就會令人開心高興。」訪問當日，Abou在梁梓禧指導之下開心起舞，Abou的BIGBANG舞步為在場人士換來一片歡笑聲，也為Abou打開了一片天。</p><p>練習成動力</p><p>至於9歲的麥嘉彤（Kelly）亦是梁梓禧的學生，她表示將來想當演員或歌手。Kelly母親樂見女兒自信心提升，問她可會擔心因練習而影響了女兒的學業？Kelly母親表示情況剛好相反，練習反而成了女兒的動力，故認為強迫子女學習不一定是最好方法。<br>撰文：小米<br>攝影：沈健程<br>場地提供：香港兒童才藝學院</p></body></html>