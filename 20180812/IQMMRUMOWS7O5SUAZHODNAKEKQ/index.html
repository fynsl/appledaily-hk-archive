<html><header><meta charset="utf-8"><title>《鐵馬》兄弟食玩樂</title></header><body><h1>《鐵馬》兄弟食玩樂</h1><p>嘉穎的圈中朋友，包括《鐵馬尋橋》的兄弟馬國明、唐詩詠、林子善及黃嘉樂等，還有其他好友如黃智賢、唐文龍、曹永廉及黎耀祥等昨日出發當地。記者在機場問到眾人出席婚禮擔當甚麼任務時，黃智賢就笑言：「冇乜呀，最重要都係擔擔抬抬，飲飲食食啦。」再問到Grace盛傳有B，他就說：「你哋自己睇啦，如果係佢哋都有公佈。」在旁的詩詠就透露嘉穎與Grace想低調，所以不會過問，她表示：「只知時間同地點，好保密，要去到先知發生乜事，我哋個個都要開工，禮物返香港先送，費事拎來拎去。」問到他們會否擔心地震，嘉樂即搞笑表示：「地殼能量發咗，應該冇咁快釋放。」馬國明就被問到會否趁機取經，為未來娶黃心穎作準備，他表示：「我未去過呢度旅行，第一次，睇吓遲啲帶屋企人去。」</p><p>另外，與太太同行的祥仔就透露買了飾物送給新娘子，他表示：「應該啱佢，好開心見到佢哋結婚。祝福白頭到老，早生貴子，開開心心。」而與嘉穎同齡的唐文龍被催搵另一半，問到會否叫嘉穎介紹後生女給他認識，阿廉就代解圍：「嘉穎搵咗咁多年都係得一個，佢點樣可以介紹到畀佢，文龍有好多方法嘅，唔使驚。」<br>採訪：張俊銘<br>攝影：陳俊強</p></body></html>