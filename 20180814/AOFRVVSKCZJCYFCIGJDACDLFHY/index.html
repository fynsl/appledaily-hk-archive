<html><header><meta charset="utf-8"><title>【馮仁昭四圍超】張偉文唱歌唔食嘢</title></header><body><h1>【馮仁昭四圍超】張偉文唱歌唔食嘢</h1><p>休息兩年、今年復出嘅張偉文，將會喺下月舉行《沿途有你》2018巡迴演唱會，佢噚日就喺觀塘進行綵排。張偉文話全日淨係食咗一塊芝士：「𠵱家食少咗，胃口細咗，同埋要戒甜戒糖，對糖尿病都有幫助，食咗變成有糖份嘅都唔食得，主要食糙米，肉類都減少。」張偉文仲話習慣唱歌唔食嘢，如果食飽要花好多能量去消化，變咗唔夠氣。<br>撰文：馮仁昭</p></body></html>