<html><header><meta charset="utf-8"><title>【馮仁昭四圍超】何浩文飛空姐轉嗒𡃁模</title></header><body><h1>【馮仁昭四圍超】何浩文飛空姐轉嗒𡃁模</h1><p>今年29歲嘅「鴨王」何浩文（Dominic）15年底被爆帶空姐新歡唐紫瓊（Candy）蜜遊台北，不過今年2月已分手，被指搭上Candy好友、曾參加ViuTV選美節目《美選D.n.A》面試嘅𡃁模方敏婷（Natalie），撻着後仲去咗泰國預支蜜月。</p><p>「結得婚就一世」</p><p>有指Natalie係第三者，Dominic護花：「冇第三者。」講到二人點開始，佢話：「冇話追呀，年頭拍完劇返到香港，工作見多咗面，慢慢越來越熟，有時人會喺有啲時候遇到個相處得好舒服嘅人，同Natalie都覺得好舒服。」不過佢避談幾時開始拍拖，話每次都想同另一半結婚：「結得婚就應該一世，如果我80歲命，都過晒人生三分一，都想有個人穩穩定定陪埋我之後嘅人生。」仲大講爛gag：「買到樓就結！買唔到樓都結！不過係結紮。」<br>Natalie被指同Dominic相戀前，去年同周秀娜舊愛陳偉成（Avis）有過短暫情緣，Avis話：「上年我哋好friend，有一齊去街，但冇一齊過。」<br>撰文：馮仁昭</p></body></html>