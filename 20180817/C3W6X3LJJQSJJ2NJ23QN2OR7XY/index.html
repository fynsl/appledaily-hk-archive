<html><header><meta charset="utf-8"><title>西甲大勢：撐貝迪斯上盤獲「利」 - 牽牛</title></header><body><h1>西甲大勢：撐貝迪斯上盤獲「利」 - 牽牛</h1><p>西甲今周揭幕，周五率先進行兩場比賽，其中貝迪斯主場對利雲特；主隊今夏擴軍積極，昔日金童簡拿利斯亦見回勇，利軍上季神奇護級，但作客力弱，信貝迪斯可旗開得勝，讓半/一宜捧上盤。（球賽編號：星期五29；now632台明日4:15am直播）<br>貝迪斯上季取得西甲第六位，取今屆歐霸盃資格，球隊擴軍亦積極，最成功是乘士砵亭內亂，簽入葡萄牙國腳防中威廉卡維奴，另外亦免費簽入昔日皇馬金童簡拿利斯、日本左翼乾貴士等，以西班牙中型班來說，中前場星味甚濃。特別是簡拿利斯，受長期傷患嚴重影響發揮，不過季前賽已見回勇，上仗對拉斯彭馬斯個人梅開二度，協助貝軍季前賽四連勝，今仗可領軍全取三分。</p><p>利軍作客戰績差</p><p>利軍上季一度陷降班漩渦，不過三月換上新帥柏高盧比斯，竟然踢出五連勝，包括擊敗上季冠軍巴塞隆拿，最終以15位完成聯賽。不過今季有防中謝法臣拿馬離隊，就算簽入尼高拉胡錫域等新兵，實力仍有所削弱。加上利軍作客戰績平平，上季19場作客累積八敗，更只得19個入球，今訪氣勢如虹的貝迪斯，難保不敗。<br>同日西甲早場，由基羅納主場對華拉度列；基軍上季取第10位，球隊以穩守見稱，華拉度列憑西乙附加賽升班，級數有距離，但首戰料先求不失為先，入球「細」可取。（球賽編號：星期五24；now632台明日2:15am直播）<br>文：牽牛</p></body></html>