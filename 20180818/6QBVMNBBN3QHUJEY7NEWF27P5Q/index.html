<html><header><meta charset="utf-8"><title>對內做醜人　對外忌囂張</title></header><body><h1>對內做醜人　對外忌囂張</h1><p>【二少教精你】<br>田北辰2001年起出任九鐵主席，直至2007年兩鐵合併。近年他又擔任立法會鐵路事宜小組主席，常就港鐵問題發表意見，被視為「影子港鐵主席」。他指要做好主席的工作難免得罪人，「你要效益、要安全，唔要負面新聞，你要有啲人肯做醜人先得㗎喺公司入面」。</p><p>指CEO人選比主席重要</p><p>沙中綫工程造假，港鐵主席及董事局都稱被蒙在鼓裏。田北辰認為，「好多公司都係自己搞掂唔同老細講㗎啦」，這並非港鐵獨有問題。他透露：「當年我主政（九鐵）時，就係打爛沙盆璺到篤，問、問、問到啲人覺得透唔過氣。你問吓香港人想要邊一種主席呢？」<br>除了對內，主席對外亦要慎言。他指公營機構都有「放料」文化，機構內部都有人會因各類原因而向傳媒洩露負面新聞，「所以我當年吸取咗好大教訓，就係千祈唔好同人講話『你信晒我啦，啲嘢好掂呀』，你一講呢啲嘢，入面有啲人已經覺得，嘩你咁囂，我放啲嘢出去啦」。<br>他認為，要改善港鐵管理，未來新行政總裁人選比由誰任主席更重要。港鐵行政總裁梁國權年薪1,500萬元，主席馬時亨的袍金僅170萬元，「1,500萬年薪你唔㩒住佢要佢問責，希望一個百零萬嘅贒住佢，呢啲乜嘢心態？」<br>■記者麥志榮</p></body></html>