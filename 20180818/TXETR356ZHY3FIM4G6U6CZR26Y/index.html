<html><header><meta charset="utf-8"><title>被指同志雲係一對王喜：真的假不了</title></header><body><h1>被指同志雲係一對<br>王喜：真的假不了</h1><p>王喜昨日以二撇雞造型到灣仔會展出席活動，他說：「因為月尾要做舞台劇《慾望街車》，有葉童、陳志雲同石詠莉等，留鬚唔難呀，不過要日日好似女仔修甲咁，我就要修鬚。」<br>王喜謂這兩個月與陳志雲為舞台劇經常見面，記者笑問他們昨日會否齊齊食湯圓慶七夕？王喜說：「冇呢啲傳統，亦唔想建立呢個習慣，做乜啫？」外界都把他與陳志雲視為一對，王喜即說：「你哋喺電視睇到好多嘢都係假㗎，我強調係假，我就嚟要開個『真的假不了』記者會㗎啦。」提到有線娛樂組外判，身為創作總監的王喜說：「都係第二個模式合作啫，我哋想滿足到大眾、又可以賺錢畀老闆、又有大啲空間去持續發展。」<br>採訪、攝影：盧妹</p></body></html>