<html><header><meta charset="utf-8"><title>西甲攻略：皇馬[半大] 必「達」 - 尊嘉</title></header><body><h1>西甲攻略：皇馬[半大] 必「達」 - 尊嘉</h1><p>周日西甲首輪賽事，剛於歐超盃落敗的皇家馬德里，主場鬥基達菲又上演馬德里打吡，勢必希望憑巴拿比奴球場氣勢擊敗對手一吐烏氣，縱使皇馬今季有基斯坦奴朗拿度（C朗）離隊，但進攻火力依然強勁；然而皇馬在歐超盃後防失誤多，加時作賽體力消耗大，面對養精蓄銳的基達菲隨時中門大開，今場入球騷可期！半場大[1.5球] 可以追捧。（球場編號：星期日76；now632台明日4:15am直播）<br>先講皇馬攻力，或者有人擔心銀河艦隊失去C朗後進攻力會下滑，但從季前國冠盃及歐超盃所見，C朗離隊反令加里夫巴利及賓施馬有更多破關機會，令皇馬的破關能力不再集中在C朗一人身上，加上馬高阿辛斯奧擔任「假9號」的角色亦算稱職，這個「BBA」組合今仗有力再次發威。<br>不過皇馬後防似乎問題多多，首先上場開賽初段非常不集中，被馬體會的迪亞高哥斯達僅兩分鐘偷雞成功，門將基羅拿華斯竟被射穿近柱最終失足四球，反映出泰拔高圖爾斯來投後，拿華斯反而背負壓力；今仗就算換上高圖爾斯，此子未與後防養成默契，亦未見比拿華斯穩陣。而中堅華拉尼放假歸隊後似乎未重拾狀態，上仗更意外被馬體會球員偷去腳下球造成失波，故皇馬今仗未必能保清白之身。</p><p>基達菲今季積極擴軍，先後簽下馬斯莫域、艾雲阿利祖、安頓尼斯等戰將，加上該隊面對皇馬向來踢得開放，近三季作客皇馬均製造出總入球四球以上的大比數，近五仗對陣多達四次半場開「大」。皇馬與基達菲近五次對賽共炮製28個入波，今仗開咧戰入球騷冇走雞！（此場設「球員—特別項目」投注）<br>文：尊嘉</p></body></html>