<html><header><meta charset="utf-8"><title>沈震軒時代Busking被趕JW：唔好唱得咁大聲</title></header><body><h1>沈震軒時代Busking被趕<br>JW：唔好唱得咁大聲</h1><p>旺角菜街行人專用區被「殺街」後，街頭表演者隨即撤離到尖沙嘴碼頭及銅鑼灣時代廣場繼續發揮表演慾，繼有「大媽」於時代廣場唱歌被趕後，沈震軒前日在同一地點busking，演唱中途亦被職員驅趕及有警員到場，收到警告的沈震軒解釋：「驚動到佢哋上頭，好怕太大聲浪會引發啲乜嘢事，加上有記者到場採訪，所以報警以防萬一。」<br>時代廣場發言人回應指：「近日時代廣場覺察到未經批准的活動日趨嚴重，造成嚴重噪音滋擾。自此，所有未經批准的表演活動團體於時代廣場職員的勸喻後仍不停止活動，時代廣場亦將會發出警告信予活動團體。」而記者昨日再到時代廣場視察，依然有人街頭獻唱，亦有不少途人圍觀，但沒有發生驅趕事件。</p><p>天星碼頭表演保安嚴</p><p>另外，王灝兒（JW）昨早為銀行宣傳活動，在尖沙嘴天星碼頭busking，獻唱五首歌，在現場五個保安駐守下順利完成。JW說：「噚晚去完蘭桂坊busking，好多地方都試過，未試過被驅趕。」JW被問到沈震軒被趕事件，她說：「我冇試過喺嗰度busking，其實都希望香港可以有多啲公共空間畀大家，其實做乜嘢都好，都要攞個平衡，唱歌唔好唱得咁大聲啦。」<br>此外，張彥博昨日在銅鑼灣行人專用區busking，他坦言刻意不選時代廣場表演：「我都驚俾人趕，亦唔想大家引起衝突。」不過昨日時晴時雨，張彥博都擔心唱唱吓落雨，更說：「我支咪好貴，希望唔好落雨。」<br>採訪、攝影：羅慧敏、盧妹</p></body></html>