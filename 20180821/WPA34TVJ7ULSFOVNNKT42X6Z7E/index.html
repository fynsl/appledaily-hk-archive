<html><header><meta charset="utf-8"><title>fb嬲嬲的富貴浮雲 - 陳也</title></header><body><h1>fb嬲嬲的富貴浮雲 - 陳也</h1><p>林鄭開fb直播，幾時有續集，等向隅者補充提問：<br>a，幾時依法辦事，向689追究冇申報那五千萬分手費？審時度勢，家吓檢控，環境條件比立23條更佳。民望和嬲嬲，絕對唔係富貴與浮雲。<br>b，近日大手打擊犯罪家族，被拉被跳樓掀起的殺黑序幕，係咪暗示，連江湖飯局在內的有關集團，是閣下施政大和解整頓的頭號大事？江湖飯局牽涉那位人士，有冇發過律師信給閣下？如果收到信，你會點？<br>c，當閣下高調主理大灣區宣傳活動，瞓身感激習主席給香港年輕人送大禮的同時，某人刻意撩是鬥非，搞到家嘈屋閉，擺明攞景兼剃閣下眼眉。請問有何拆招秘方？坊間盛傳，你有柒招，真的嗎？<br>d，你對記者說過用英文recap一次是waste time。FCC被插，被紅衛兵逼害逐出中環，是否閣下指揮？會址租俾環球時報，厲害了，但領功的是689，你為乜肯咁蝕底？最後，請問，你老公有冇幫襯茂叔買年金？</p></body></html>