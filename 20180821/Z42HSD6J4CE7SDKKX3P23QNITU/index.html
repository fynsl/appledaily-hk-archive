<html><header><meta charset="utf-8"><title>魚樂無窮：全購後急跌玄機 - 唐牛</title></header><body><h1>魚樂無窮：全購後急跌玄機 - 唐牛</h1><p>騰訊（700）上周公佈業績後，股價翌日插見319元隨即見底，以昨日收市價350.8元計，三日累積勁彈一成，再次股王上身。還記得當日接受蘋果訪問，認為短線已見底，理據係騰訊神話破滅竟成為蘋果A1頭條。<br>重申多次，當大眾報章以財經新聞作為頭條，證明該消息已散佈至全港每一個角落，相反理論通常會中到應一應。以今次騰訊為例，全世界都覺得佢業績唔掂要沽貨，正正係見底之時，在此點都要講多次︰蘋果A1堅勁！<br>東方海外（316）復牌後連插兩棍，累積跌幅達三成。事緣中遠海控（1919）以每股78.67元全購東方海外交易，已於上月底結束，由於接納股份數目高達98.43%，街貨嚴重不足，故須即時停牌解決。至8月17日，中遠海控成功向包括長和（001）在內的股東進行配售，令公眾持股量回復至25%，並可重新買賣。<br>你可能會問，有新主入場唔係應該大炒特炒？只可以話，今次全購同其他賣殼不同，起碼不涉及變身概念，炒作憧憬欠奉，加上停牌期間，恒指最多跌近2,000點，追跌空間無限大。說穿了，全購股跌穿全購價，可以十分凶險！<br><br>唐牛<br> http://fb.com/tongcow88 <br>本欄逢周二、四刊出<br></p></body></html>