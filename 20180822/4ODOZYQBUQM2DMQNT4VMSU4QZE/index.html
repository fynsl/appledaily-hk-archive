<html><header><meta charset="utf-8"><title>你邊位 - 鄧達智</title></header><body><h1>你邊位 - 鄧達智</h1><p>老而常用廣東話、字、詞相比不論被尊稱「國語」，還是「普通話」等關外混血語不計文化層次、文明程度是否高一線？<br>直達、過癮、抵死、語帶雙關才是重點；識其隱義受用無窮。<br>「你邊位？」vs 「邊個介紹嚟㗎？」<br>「搵邊個？」vs「仲有邊個？」<br>同一個「邊」字，不同用法邊邊有力，咄咄逼人，同義反義共存。<br>開口傳達信息：今時唔同往日、有威有勢上咗位嘅乜水，將其他人邊緣化的蠱惑。可惜信心未有底，絕少獨立應付。一般情況以「啫」的一聲歇後語表達不以為然，甚至不滿，針對不順眼一眾人、事、物，予以邊緣化。<br>觀音需有兵，邊緣化其他人也講附和蛆蟲。<br>閣下試過用茅廁？<br>鄉間長大再熟悉不過，蹲在茅廁板上，大便直落去處，盡是肥Dak Dak白白淨，出自污屎而不染，成千上萬在糞便屎尿間鑽動掙食。屎蟲也有特性，極少獨自行事，爬出糞坑這個 Comfort Zone等同找死，頑皮村童從泥土間成長；蛇蟲鼠蟻慣見，不少淪為玩物。<br>不信，屎蟲都玩一餐？<br>就係，挑爬出糞坑食屎大的肥蟲放到紙上或樹葉上，觀其米芝蓮身形震震吓，竟然比龜兔賽跑的烏龜不遑多讓，扭吓、扭吓，前進、上進心極強；雖則最終都被頑童玩謝，死硬！<br>信心充裕者不會問「仲有邊個？」<br>擺款全為鄙視來約的人，間接傳達：你同我不同層次，切莫隨便將我與不相干人等捆綁。<br>最終目的，以今日之威之勢去邊緣昨日曾經相識；更有可能曾經助你一臂之力、撐過你的舊相識。<br>因為舊，識得深，鳥盡弓藏之！</p></body></html>