<html><header><meta charset="utf-8"><title>拍新歌MV被淋紅油鄭秀文：為廣東歌盡綿力</title></header><body><h1>拍新歌MV被淋紅油<br>鄭秀文：為廣東歌盡綿力</h1><p>鄭秀文（Sammi）昨晚亦有出席Bvlgari旗艦店開幕禮，現場雖然下大雨，但都無阻Sammi的靚爆心情。提到Sammi的新歌《Creo en Mi》MV前晚首播，不過老公許志安就出外玩wakesurfing沒即時睇MV，但Sammi表示完全不介意：「佢都好忙，我非常鼓勵佢參加有益身心嘅活動，只係水上運動我就零興趣。」Sammi表示安仔其實較早前已經先睹為快，他大讚MV有心做，肯投放資源去拍。</p><p>另外，Sammi前晚在銅鑼灣舉行新歌MV初見會，MV在台灣宜蘭拍攝，其中一幕Sammi更被淋紅油，她說：「睇番個MV好感動，拍嗰陣個心有團火，只係一心想做好件事，呢一幕要一take過，冇得NG，雖然耳仔、鼻同嘴都入晒油，可以話有窿嘅地方都入晒油，事後仲要用好多卸甲水，抹咗好耐先搞得掂。」至於製作費方面，Sammi就表示：「我冇問呀，係唱片公司埋單，好多謝公司陪我一齊癲，呢個係近年好大嘅budget，𠵱家個社會要呢啲正能量歌曲，畀人相信自己搵到希望，我要為廣東歌盡一番綿力。」<br>採訪：馬建華<br>攝影：沈健程</p></body></html>