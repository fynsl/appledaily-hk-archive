<html><header><meta charset="utf-8"><title>一路一帶：林偉駿沒忘初衷 - 斯郎</title></header><body><h1>一路一帶：林偉駿沒忘初衷 - 斯郎</h1><p>周日聽到消息，心一下子沉了，六年來的點滴湧上心頭。你講嘢大聲，但不粗魯，每句話都不修飾。最初開零食店，以廠佬性格一直衝衝衝。外界笑你擴張太快，但其實你迫不得已，要從日本入貨，冇200間店根本食唔晒。<br>就算競爭有幾大，你冇抱怨被打壓，敢於主動認錯。行入阿信屋，先知原來歐洲嘅手工意粉，可以咁平。你話「其實香港所有商品都貴人一截，唔信帶你去日本睇吓。」你唔係吹水，半年後真係去咗東京。<br>東京都頭三大供應商，紅色招牌嘅，過百年來從未試過供貨到香港，卻被你傾到了。去到貨倉當日，日本老闆田先生親自出迎，握着我的手強而有力，第一句就說「多謝你們香港，幫了我一個大忙。」當年日本311地震，日本很多商家放低面子，終於要開放市場。田先生跟我說，惠X曾找上門，但他拒絕了：「我只會跟林先生做生意，因為我尊敬他。」細問之下，原來田先生跟阿信屋無簽過任何合約，做生意全憑一個「信」字，六年過去，你的誠信，大家都知道了。<br>過年一聚，講起退休，你咬住件叉燒話廠佬冇得停，「其實我唔返工都得，公司好明白我嘅方計，我唔做，都會繼續賣平貨！」林先生，安息吧，你的同事不會辜負你的。<br><br>斯郎<br> http://fb.com/oneroadonebelt/ </p></body></html>