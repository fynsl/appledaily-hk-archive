<html><header><meta charset="utf-8"><title>鬼祟刪同行同檢　前線無人知</title></header><body><h1>鬼祟刪同行同檢　前線無人知</h1><p>【記者實測】<br>【本報訊】早前庭上披露機管局於今年4月已修改保安規則，刪走同行同檢條文。《蘋果》上月到機場實測，發現無論保安抑或前線員工均不知條文已改，有機管局職員更稱「從來冇改過例」。有議員批評機管局鬼祟改例是「搬龍門」，目的只為令權貴濫權合法化。<br>《蘋果》上月派兩名記者到機場實地測試，其中一名記者在禁區內向機管局職員求助，表示自己遺漏一件手提行李在禁區外，由朋友託管，詢問有何解決辦法。職員回覆稱必須親身離開禁區取回，並要有航空公司職員帶領，「你要搵番航空公司職員帶你出去拎，冇得有人幫你拎入嚟。」</p><p>議員斥助濫權合法化</p><p>記者追問新例下是否可由職員代領，機管局職員卻否認改例，「從來冇改過例，由頭到尾都要自己拎行李過安檢」。記者再嘗試問航空公司地勤，對方亦稱沒改例，又建議如要取回行李，須先取消航班再出禁區取回，「你要cancel flight，之後再出番去，職員唔可以幫你帶入去」。<br>與此同時，禁區外手持遺漏手提行李的記者，亦先後向機場保安、航空公司地勤及機管局職員查詢可否代為傳遞行李到禁區，全遭拒絕。保安稱「佢入咗去嘅話就出唔番嚟，同埋你都入唔到去」，被問及已經改例事直言不知情，「（改例）呢個我哋冇收到（通知）」。航空公司地勤人員亦以安全為由拒絕，「呢個係安全理由問題，首先我唔知你識唔識佢，然後又唔知入面嗰嚿係乜嚟」。<br>本身是民航機師的議員譚文豪指，前線人員不按規定做事已有問題，因不可能有重大改動而無收到通知。他認為今次改動完全是搬龍門，「好似為咗一個人、純粹為咗一個689去修改呢一樣嘢，令到佢當日行為合理化、合法化」，又指日後若人人都要代領行李，或加重前線工作壓力，「咁要請幾多人先夠？」<br>本報記者</p></body></html>