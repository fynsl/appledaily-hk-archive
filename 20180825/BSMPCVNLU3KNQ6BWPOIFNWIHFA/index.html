<html><header><meta charset="utf-8"><title>Chilam怕雀斑　唔敢學古仔曬黑</title></header><body><h1>Chilam怕雀斑　唔敢學古仔曬黑</h1><p>古天樂、張智霖（Chilam）、鄭嘉穎和鄧麗欣前晚在銅鑼灣出席電影《L風暴》首映禮，大會花心思地帶了一幅古仔與Chilam在95年合作的《天地男兒》劇照，當時兩人都花樣年華，白滑又年輕，古仔看到相片就表示：「張相關乜嘢事？做乜嘢攞出嚟？」</p><p>Stephy恨王子捧場</p><p>古仔接受訪問時表示見到相片冇尷尬，透露最近拍一部戲，要求他的皮膚要回復以前的白膚色：「部戲已經拍完，皮膚仲白過Chilam𠵱家，同時配合化妝補粉。我本身接受到白皮膚，但只係自己比較鍾意黑。」在旁的Chilam則笑言懷念：「雖然係喺23年前，但好似好短時間咁，有好多回憶，睇到以前拍嘅嘢係好有水準。」提到古仔喜歡曬黑，Chilam說：「其實我都試過曬，不過曬完成面雀斑，一點點就唔好睇，所以唔夠膽再曬。」古仔建議若票房好，Chilam要除衫慶祝，Chilam笑言：「如果全球總票房有3億，我就全裸曬燈。」<br></p><p>同場Stephy透露男友邱勝翊（王子）會支持她新戲，不過未知何時有時間欣賞：「有時間都會拍拖睇戲，拍拖不外乎都係睇戲、去旅行，中秋節大家都唔喺香港，而且大家都唔興慶祝中秋節。」問Stephy與男友多時間見面嗎？她說：「遠距離嚟講唔算少，但唔係每個禮拜都有機會見面，有時要一、兩個月先至見到，我暫時未開戲，都OK。」<br>採訪：張俊銘　<br>攝影：沈健程</p></body></html>