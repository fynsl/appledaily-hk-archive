<html><header><meta charset="utf-8"><title>嘉玲否認阻偉仔黐周迅</title></header><body><h1>嘉玲否認阻偉仔黐周迅</h1><p>周迅及霍建華主演的《如懿傳》最近熱播，昨日有台灣傳媒爆料，指乾隆一角最初屬意梁朝偉演出，但拍檔的周迅和董潔先後和偉仔傳過緋聞，所以其妻劉嘉玲極力阻止老公接拍。據了解，當初第一人選是胡歌，但他推辭，之後洽談過偉仔、古天樂及劉青雲，但他們均不感興趣。</p><p>嘉玲昨日回覆本報說：「根本唔係事實，你覺得我係一個咁膚淺嘅女人？確實有製作公司曾經嚟搵我想搵梁生演乾隆皇帝一角，60集，但唔係你哋講嗰套劇，我仲游說佢去演，因為劇本、角色、條件都太好！不過梁生拒絕咗，佢都係選擇拍好電影，其實仲有好多、好多真人騷都通過我搵佢做，但佢都推晒，佢覺得自己唔適合，我一直好尊重佢嘅決定。」<br>採訪：鍾國仁</p></body></html>