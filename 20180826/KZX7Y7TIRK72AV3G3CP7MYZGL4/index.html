<html><header><meta charset="utf-8"><title>滑鼠娘娘：針對社運人製寒蟬效應</title></header><body><h1>滑鼠娘娘：針對社運人製寒蟬效應</h1><p>輿論對政府濫用不誠實取用電腦罪的質疑，並非始於今時今日，早在2015年，民間壓力團體「鍵盤戰線」就向立法會提交一份萬言書，痛陳律政司多宗引用161條的檢控個案違反立法原意。外號「滑鼠娘娘」的鍵盤戰線成員鄺頌晴記得，那時傘運結束不久，她批評警方頻密援引161條拘捕或檢控社運人士，是要製造寒蟬效應，打壓網絡言論自由。<br></p><p>「到某啲位都會諗算喇」
</p><p>161條對公民社會的傷害，先後參與過傘運及反網絡23條運動的鄺頌晴最清楚。2014年民間反對東北發展運動開始，她目睹朋友一個跟一個因在網上發表戲言而被扣上「161條」罪名。<br>即使有些案件最終沒有起訴或者不能入罪，但是對受針對的「疑犯」而言，單單被拘捕及相關司法程序，已經足夠造成寒蟬效應，令大家不敢再在網上暢所欲言。<br>「呢個係製造一個壓力，製造緊一個寒蟬效應，係咪都搞咗你先。由一個activist嘅角度睇，自己反而唔驚，但係就嚇親你身邊嘅人。同你一齊住嘅另一半，一定會好擔心。自己都要承受壓力，你係咪都要俾人扣兩日，然後要保釋呀、簽到呀，呢啲都係製造緊壓力畀一啲公民社會嘅活躍分子」。<br>鄺頌晴指出，這種壓力最終會導致越來越少人企出來，「互聯網係一個大家好常用嚟做動員或者討論嘅平台，無論係正式嘅討論或者係叫人出去遊行示威，當有咗呢啲先例嘅時候，大家慢慢就會越嚟越唔敢喺呢個平台做嘢」，當公民怯於鼓勵群眾示威，公民社會就會受到影響，大家亦難以收到公民社會的訊息。<br>「因為有啲人嘅諗法就會係，我唔知邊啲中邊啲唔中，咁我就會索性唔講，我索性唔出聲，我完全唔講，咁我咪完全唔會揩到條法例嘅唔知邊個門檻囉」。她以自己為例，「鍵戰都算係activist，但係去到某啲位，我都會諗，算喇，都係唔好咁多嗲喇」。<br>鄺指出，一些比較激進的組織已經不會直接叫人示威，只會用一些婉轉措辭，「話今晚凍呀，大家記得着暖啲，病就記得戴口罩，好多組織都有呢個trend，唔會直接去鼓勵大家示威，我諗某程度上就係為咗避免入罪」。<br>協和小學案判詞一出，鄺頌晴的反應是：「好感動呀，終於有人識英文，終於有人識字，終於有人識電腦喇。」她很期待，往後司法系統會嚴守立法原意。<br>■記者蔡元貴</p></body></html>