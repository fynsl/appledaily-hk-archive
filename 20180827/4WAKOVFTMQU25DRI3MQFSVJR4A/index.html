<html><header><meta charset="utf-8"><title>古天樂鬼節亂葬崗拍戲</title></header><body><h1>古天樂鬼節亂葬崗拍戲</h1><p>古天樂昨日在灣仔出席「第十六屆世界傑出華人獎」頒獎禮，與著名鋼琴家劉詩昆同獲傑出華人獎殊榮，表揚他們的卓越成就。古仔在台上領獎時顯得有點緊張，不過台下就引起一陣騷動。<br>古仔表示覺得獎項別具意義，自己亦有點緊張，問到下一步是否向博士進發？古仔表示：「冇諗咁多，做自己認為做到嘅事，得到呢個獎項已經喜出望外，最重要對得住個獎項，繼續貢獻社會。」有傳古仔在內地建第100間學校，他聞言即說：「唔回應，關於慈善一向好低調。」</p><p>今次拿獎，古仔表示沒有特別慶祝，他又提到新戲《犯罪現場》即將殺青：「前幾晚拍通宵，有啲攰，踏正農曆七月十四喺亂葬崗開工，過往做電視台或拍電影都好，出郊外拍嘢都會燒嘢食，今次劇組人員就話唔好，驚好多人一齊食。當晚對眼都唔敢通處望，驚唔知會望到啲乜嘢。」拍完電影，雖然要做宣傳，但古仔表示會有一、兩日可以休息，今年亦未放過大假，身為老闆的他又笑言會自己向自己申請假期。<br>採訪：卓寶花<br>攝影：陳俊強</p></body></html>