<html><header><meta charset="utf-8"><title>醫護情︰覆診？不覆診？</title></header><body><h1>醫護情︰<br>覆診？不覆診？</h1><p>醫院門診很多時候都因為輪候時間長而遭人詬病，但病人對覆診的態度又各有不同。在門診見病人是我每周的指定工作，這麼多年來見過很多不同的病人， 當中很多有趣的理由。<br>•因工不能覆診<br>病人甲：今天要開工所以不能來覆診！<br>但亦有病人乙：因為無工開，所以無錢覆診！<br>•特選覆診日<br>病人家屬：覆診日期可否在星期X，因為那天XX公司特惠日，覆診後可以一家人去shopping。<br>•更改覆診的原因<br>病人丙家屬：可否長些時間才覆診，因為（子女）要外遊。<br>病人丁家屬：可否早點覆診，因為（子女）要帶病人外遊。<br>•減少覆診的原因<br>護士：婆婆覆診唔使錢，可以密些覆診處理好傷口。<br>婆婆：咁密覆診要畀好多車錢請人陪我覆診，我無錢啦，唔嚟咁密啦！<br>•不想減少覆診的原因<br>護士：傷口好乾淨，唔使咁密洗傷口啦！ <br>病人：無所謂啦，朝朝去慣咗！順便飲埋茶當晨運囉！<br>•覆診的抉擇<br>護士：下星期要再來覆診睇傷口<br>病人：八十蚊洗一次傷口好貴，無錢嚟覆診啦。 <br>護士：一日食幾多包煙？<br>病人：兩日三包！<br>護士：一係戒咗食煙，一係就唔好洗傷口。<br>-<br>護士：下次覆診同精神科撞期，不如隔多個星期先覆診睇傷口。<br>病人：不如我去改精神科個期，你好傾啲喎！<br>•最後不來覆診的原因：<br>病人甲：問題好了，不來覆診了。<br>病人乙：問題找其他人解決了，不用來覆診。<br>病人丙：排期等了這麼久，來覆診還有用嗎？不來了！<br>•最不想聽到的理由 <br>病人丁（家屬）：病人等不到覆診，昨天走了！<br>生命就這樣難以預料。<br><br>撰文：仁濟醫院顧問護師彭澤厚<br>逢周一刊出</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>