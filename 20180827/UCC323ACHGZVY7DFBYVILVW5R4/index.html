<html><header><meta charset="utf-8"><title>黎明公開餅印女「平凡是運氣」</title></header><body><h1>黎明公開餅印女<br>「平凡是運氣」</h1><p>現年51歲的黎明於4月榮升爸爸，女助手陳泳儀（Wing）為他誕下一位小公主。黎明為了保護家人，囡囡出世至今4個月，可愛樣子從未被公開，直至昨日黎明終於在fb首次主動公開囡囡照片。照片中見到小公主肥肥白白超可愛，樣子與爸爸十足餅印。黎明這位新手爸爸更開心留言：「平凡是她的運氣！」</p><p>今年4月成為新手爸爸的黎明，前晚在東莞舉行演唱會，有粉絲以「爸爸」稱呼他，不知是被坐滿場館的歌迷感動，還是因為中秋佳節將至，連黎明都被感染，他並不介意被稱為爸爸，更開心地回答：「Yes！I know！I am Papa！」更表示願意稍後公開囡囡的近況。</p><p>促請放多兩張</p><p>黎明果然是「找數真漢子」，於昨日下午4時許，他在社交網首次貼上囡囡的正面可愛相片，見到B女面圓圓、單眼皮、嘴仔嘟嘟，一面cool樣chok到爆。黎明留言道：「我的女兒……好胖呵呵……平凡是她的運氣！分享！一直和我一起成長的家族朋友。」小公主相片一出，網友紛紛大讚B女可愛，又表示她跟黎明似樣，還有網友叫黎明放多兩張相：「阿明，激似你呀！做乜影人哋嬲嬲豬個樣，下次可唔可以畀張happy face我哋睇。」</p><p>其實黎明一直對女友Wing及女兒都十分緊張，於12年跟樂基兒離婚後，今年3月被爆跟同是失婚的助手Wing交往，未幾Wing即傳出懷孕，黎明在fb大方公開承認將為人父：「兩個經歷過離婚的人，有機會走在一起已是一種緣份，有了的小生命更將令我成為父親。」之後大肚的Wing得到黎明嚴密保護，一直未再於鏡頭之前曝光。<br>今年4月Wing入院生B，由於囡囡較預產期早個多月出世，磅數較輕，只有約5磅。一向私生活保持低調的黎明，不滿生B消息被外洩，於是在facebook撰文，他感激醫護人員之餘，亦怒斥爆料者影響醫院日常運作，他表示自己不會再現身醫院，呼籲傳媒不要再守候，並指摘報料者如同「漢奸」。小公主出生4個月，不只樣貌從未曝光，就連身影亦未被傳媒拍到過，黎明保密工夫可謂做到足。</p><p>努力搵奶粉錢</p><p>黎明在Wing生女之後停工兩個月，直至7月才復工，近日他除了演出內地巡迴演唱會，早前又扮長者為「香港年金計劃」代言，上星期就飛到北京，為自己主演的電視劇《莫語者》舉行發佈會，忙個不停，努力為B女搵奶粉錢。<br>曾加盟黎明旗下的楊千嬅，與同是四大天王的郭富城昨出席電影開鏡，對於黎明晒B女相，千嬅勁讚：「好似佢呀！」城城覺得這是開心事，問到兩人覺得BB像誰？千嬅笑說：「咁細個未知似邊個，好似我個仔，個個都話唔似我，但我覺得似我，我生得咁辛苦！」<br>採訪：沈麗珠、黃曉妍</p></body></html>