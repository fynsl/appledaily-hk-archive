<html><header><meta charset="utf-8"><title>「鳩嗚劉華」輸比賽贏蕭定一</title></header><body><h1>「鳩嗚劉華」輸比賽贏蕭定一</h1><p>ViuTV真人騷《Good Night Show全民造星》昨晚和今晚兩集，楊樂文（Lokman）的B3組對「鳩嗚劉華」何啟華（阿Dee）的B4組，自選項目阿Dee一隊做喜劇，Lokman一隊唱歌和跳舞，結果Lokman一隊勝出。</p><p>近日遭網民鬧爆「廢評」的蕭定一，多番質疑阿Dee說：「我想問你哋決定做呢個drama嘅時候，有冇導師誘導你哋？」阿Dee說：「我哋都有問好多人唔同意見，究竟個message嘅核心最後係喺邊個方位度走出嚟，然而最後我哋係揀咗呢一個，綜合咗咁多意見。」蕭定一對他們表演有誤解之嫌，阿Dee逐一KO：「我諗我係為個節目出發，去安排呢個騷，多過為呢個比賽，我希望有場good show可以畀到睇呢個節目嘅觀眾囉。」<br>採訪：魯吉</p></body></html>