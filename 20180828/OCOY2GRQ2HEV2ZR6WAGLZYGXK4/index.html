<html><header><meta charset="utf-8"><title>英聯盃大勢：史雲斯硬淨可擋水軍 - 聰鳴</title></header><body><h1>英聯盃大勢：史雲斯硬淨可擋水軍 - 聰鳴</h1><p>史雲斯（圖）上季只排在英超尾三，最終降落英冠，可幸保得住部份骨幹，故實力未受太大削弱。這支威爾斯球隊周二在主場，出戰英聯盃第二圈賽事，對手為英超的水晶宮。考慮水晶宮英超兩連敗，前鋒賓迪基狀態一般，即使讓平/半亦信唔過，下盤至穩陣！<br>史雲斯降班後，主力如艾菲莫臣、法比安斯基、費達歷高費南迪斯等先後出走。雖然如此，史雲斯陣中亦有多名經驗戰將，利萊費亞、馬田奧臣以及韋菲特邦尼都曾在英超打滾多年，故在英冠的實力仍可排在前列。<br>那邊廂水晶宮的近況相當一般，近兩場英超聯賽接連敗在利物浦及屈福特腳下。更糟的是前鋒賓迪基啞火，開季三場俱正選列陣，但仍未取得第一個入球。後防方面，中堅湯堅斯受傷上陣成疑，取代他的馬田基利質素平庸，水晶宮讓唔起史雲斯。</p><p>同日富咸主場對埃克塞特的次圈賽事，主隊終於在英超開齋，主場以4:2擊敗般尼。反觀英乙的埃克塞特實力不能與富咸相比，即使[+]亦博唔過，睇好富咸開「主勝」。<br>賽制：若在90分鐘賽和，將不會進行加時，會直接以互射12碼決勝負。<br>文：聰鳴</p></body></html>