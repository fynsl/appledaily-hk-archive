<html><header><meta charset="utf-8"><title>淋紅油MV觀眾有共鳴Sammi廣東歌　騷動靈魂</title></header><body><h1>淋紅油MV觀眾有共鳴<br>Sammi廣東歌　騷動靈魂</h1><p>【今日ENT】鄭秀文（Sammi）近日推出新歌《Creo en Mi》，並於昨日為《娛樂—蘋果娛樂》的facebook專頁做直播節目《今日ENT》，她穿上黑色魚網裝到場。</p><p>讚Jackson出色</p><p>Sammi表示新歌很適合自己，她說：「一聽就愛不釋手，好騷動我靈魂。」問到為何找韓團GOT7的Jackson合作，Sammi即說：「佢嘅rap，好出色，想同唔同歌手合作，無論係以前或新晉，相信都會帶到一啲唔同嘅嘢畀自己。」Sammi又說：「Jackson唱開英文歌，點知佢聽完demo好鍾意，好快就撮合到。」<br>Sammi同時認為唱時有使命感，作為樂壇一分子，她很想為廣東歌出一分力，她說：「我好希望做好廣東歌，對巿場嚟講，廣東歌好細好窄，仲萎縮緊，但係廣東歌養大自己，我生活都被廣東歌包圍，雖然大家唔睇好，但呢個時期，我想為廣東歌做啲嘢，畀新一代睇到。」<br>講到拍攝MV其中一幕被淋紅油鏡頭時，Sammi說：「我投入角色，唔辛苦，淋油一剎那，原來桶油好多，個鼻都有，總之有窿地方都紅晒，要慢慢捽。」Sammi感謝唱片公司開綠燈揼本拍攝，並覺得新歌帶出了訊息：「人生如何都要相信自己。」<br></p><p>MV加入意見</p><p>Sammi今次有參與MV創作，希望未來都多參與MV的製作，問到可會嘗試執導？她說：「唔會喇，我完全唔識拍嘢，但會加少少自己嘅諗法入去。」直播尾聲，她揀選了一位喜歡她留言的女網友，並跟她通電話，女網友大讚MV：「個MV都睇咗好幾次，覺得好震撼，我睇MV嘅時候，覺得件事比自己想像中更加震撼，好似做緊戲咁。」<br>採訪：何永寧<br>攝影：陳慧安</p></body></html>