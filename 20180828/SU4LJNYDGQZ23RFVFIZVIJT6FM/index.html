<html><header><meta charset="utf-8"><title>大灣區起錨　港人北上掘金</title></header><body><h1>大灣區起錨　港人北上掘金</h1><p>【財經專題】<br>廣深港高鐵香港段通車在即，因中美貿易戰開火而沉靜一排的粵港澳大灣區（下稱大灣區）規劃，近日像高鐵般加速起動，港府也找來大班本地歌手合唱大灣區主題曲《共同家園》，搖旗吶喊。外界估計，大灣區規劃細則及便民優惠措施，會從之前只聞樓梯響，變為「裝身」起錨，而香港人最有優勢的，就是金融及地產這兩個範疇。《蘋果》找來業界剖析金融商機，亦找來一班搶先「抓緊機遇」、投資內地樓的香港人，窺探他們的搵錢大計。<br>記者：劉美儀　孫樂祈</p><p>炒家買物業掃車位博升值</p><p>香港人熱衷投資磚頭，三軍未動，炒樓先行，現時大灣區內4個城市（深圳、廣州、中山及珠海）是港人置業熱點。往日香港資金由中價樓炒到劏房盤，再殺入車位市場，今日一班香港中產依樣畫葫蘆，回內地搶車位。本報記者隨經紀Vincent，帶着睇樓團由羅湖出發，乘深圳地鐵再轉乘高鐵到達佛山，就是要發掘商機。<br>其間Vincent帶眾人到佛山屋苑「佛山時代傾城」的停車場，語重心長對記者說：「你不用愛國，但一定要認識祖國。」他稱國家已經富起來，佛山人一般都有2至3輛車，但車位供應只有35萬個，泊街的車輛卻多達165萬輛。他指向滿街違泊的車輛，連附近的明渠都泊滿了，「上個月落大雨，違泊橋底嘅車全部報銷，加上一張牛肉乾要200元（人民幣，下同），政府隨時可以加緊抄牌，所以係有剛性需求」。<br>現時佛山車位平均價20萬元，兩年半前約12萬元，他指每3至6個月發展商會提價半成至一成，即一年升值約三成，未來兩年保守估計會升值至少一倍，「𠵱家發展商未賣晒，個價頂住，到遲啲歸咗邊，肯定爆升」。當日10人睇樓團全部即場買車位。</p><p>買樓須另付「裝修費」</p><p>記者及後再跟另一位經紀，參觀新世界於佛山的低密度豪宅項目「廣佛新世界」。經紀推銷這項目離高鐵站只10分鐘車程，附近發展潛力龐大，有數百個單位均由香港人「包辦」。「但要找中介走法律罅，要買內地樓，香港人要整個流水（賬），即是銀行賬單，另外要工作證明，兩樣嘢都可以搵中介幫你搞，二千幾蚊就做到」。據內地媒體報道，內地製假賬公司盛行，這些公司每月普遍也有二至三千張定單，銷量好的公司甚至上萬。一份假的工作證明、各間銀行的賬單，兩天內就能完成發貨。<br>經紀從售樓處帶領記者穿過小山丘、池塘，沿途一片青綠，到達970呎的三房示範單位，單位間隔方正，售價約150萬元，呎價大概1,580元。雖說大灣區概念火紅，但佛山樓價去年8月平均每平方米16,495元，即約1,500元一呎，但至上月呎價跌至1,467元。不升反跌，何以吸引港人北上呢？</p><p>離開示範單位，經紀安排高爾夫球車帶記者遊了一圈參觀整個項目，他說起付款方法，原來樓價跌的原因在於配合國策，「你先畀15萬定金，7日內再畀30萬裝修費……」這筆裝修費正是內地房價下跌假象，「唔好俾數據呃，數據唔準。佛山冇限購令，但有限價令，也有指導價，過咗某個價就唔畀你簽合同，所以發展商分拆咗個裝修費出嚟」。那個三房單位加30萬元裝修費，呎價就由1,580元變成1,890元。<br>經紀指750呎的兩房單位能以不止3,000元出租，按比例三房應能租近4,000元。香港人買樓會考慮回報率，經紀卻說內地人不愛二手樓，故香港人都改變策略，買了單位交吉，「有人買嚟炒，擺喺度唔會出租，佢覺得出租唔收得幾多錢，寧願等幾年啱價就賣」。<br>他認為新世界同樣在等樓價升，才會不像萬科及碧桂園一樣速起樓速賣，「呢度2013年開始起，其實得9層，幾個月可以起好，但佢到2016年先賣，全個項目有8,000伙，𠵱家賣咗2,000伙唔夠，因為咁快賣晒賺唔到乜錢，等吓個價會繼續升」。</p></body></html>