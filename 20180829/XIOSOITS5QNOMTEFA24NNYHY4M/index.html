<html><header><meta charset="utf-8"><title>害發哥招人鬧</title></header><body><h1>害發哥招人鬧</h1><p>現年65歲的李道洪，是清末重臣李鴻章後人、李鴻章六弟李昭慶的玄孫。李道洪在台灣修讀土木工程，70年於麗的映聲第4期藝員訓練班畢業，同屆同學有梁淑莊和潘冰嫦。75年他跳槽到無綫，主持《歡樂今宵》和《聲寶之夜》，拍攝《狂潮》、《網中人》和《癡情劫》等劇集。<br>在《網中人》中，李道洪報警令周潤發入獄，令他當年成過街老鼠：「《網中人》出街之後個個指住我鬧，我去新加坡同馬來西亞登台，真係畀啲阿嬸指住鬧，但越鬧越爆棚。其實我同發仔好有淵源，佢訓練班出道就一路演衙差、路人甲，成日企喺我後面，我哋曾經拍過一套《狂潮》，兩個爭住追繆騫人，佢成功飆出嚟。」其後李道洪獲鄧光榮力薦到台灣發展，88年才重返亞視主持《活色生香》，近年參與內地電視節目演出。</p></body></html>