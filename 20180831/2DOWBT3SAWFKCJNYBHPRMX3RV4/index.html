<html><header><meta charset="utf-8"><title>恍如入仙境 - 李純恩</title></header><body><h1>恍如入仙境 - 李純恩</h1><p>此次冰島之遊，集中於島國南部，自西往東，且行且住，至歐洲最大冰川Vatnajökull附近，繞冰川而走，足半日，仍在其範圍之內，可見並非浪得虛名。<br>高速公路之旁，隔三差五便有「P」字牌豎立，意謂可以在此處停車觀景，近覷溪流，遙望冰川。由於車速快，許多次見P牌而不及停，飛馳而過。終於到得一處，減速停下，細看環境，原來離開大道，尚有一條小路往冰川從深處蜿蜒而去，於是驅車而去，至一小山前，又有一小徑往上伸展，沿徑而走，起初極是顛簸，拐彎抹角，數次疑無前路，終於轉到山腰處，有一池清水，水旁有平地，於是停車熄火，再往上走一段，至山脊處，只覺眼前一亮，豁然開朗，一大片冰川橫貫於眼前，白中透藍，近得似乎可覺其森森涼氣。<br>正是「山重水複疑無路，柳暗花明又一村」，此情此景，與陶淵明《桃花源記》開首所述之境界──林盡水源，便得一山，山有小口，彷彿若有光，便捨船，從口入，初極狹，才通人。後行數十步，豁然開朗──何其相似。<br>那冰川之下有一小湖，湖面似鏡，倒映雪山，布滿浮冰，浮冰形態各異，或卧或立，或厚實或穿孔，鬼斧神工。冰川臨岸處有一半開冰洞，洞壁偶有冰塊脫掉進湖中，咕咚一響，更顯幽谷靜謐。斯時周圍鳥飛絕人蹤滅，天地間就吾家三口，只聞腳下碎石聲，恍若入了仙境。</p></body></html>