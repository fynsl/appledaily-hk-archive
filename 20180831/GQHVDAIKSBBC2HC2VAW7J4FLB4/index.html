<html><header><meta charset="utf-8"><title>趣趣地：馬迪爾轉軚同紅魔傾續約</title></header><body><h1>趣趣地：馬迪爾轉軚同紅魔傾續約</h1><p>安東尼馬迪爾今夏一直扭計想離隊，但日前就突然傳出佢嘅經理人正同曼聯傾緊續約五年，內容係四年死約加延長合約一年嘅選項。點解馬迪爾忽然肯留低？聽講除咗行政總裁活華特一直堅拒其他球會任何報價外，盛傳同前皇家馬德里教練施丹力勸馬迪爾留隊有關。施丹忽然做說客，唔通佢真係會頂替摩連奴接掌紅魔？</p></body></html>