<html><header><meta charset="utf-8"><title>中環在線：中國地產業績變潮文 - 李華華</title></header><body><h1>中環在線：中國地產業績變潮文 - 李華華</h1><p>上市公司業績報告用詞遣句通常比較沉悶，不過汪世忠旗下嘅中國地產集團（1838）就潮文味濃，中期業績報告入面嘅「業務回顧及展望」，書面語同口語夾雜，例如批評特朗普「要整冧中國的模式，也不是係借火這麼容易」，又話「幸好川普（即特朗普）沒有毛澤東的智慧，拉一個打一個，佢係打晒全世界」。</p><p>內容與龔耀輝文章相似</p><p>這短短一段噚日喺財經界瘋傳，大家都質疑點解業績報告可以咁搞笑。不過眼利嘅發現，呢篇文疑似唔係原創，因為筆名方卓如嘅龔耀輝，8月15日喺《信報》寫過一篇名為〈地球很危險〉嘅文章，當中兩段同上述業績報告非常相似。華華問過龔耀輝，佢就話自己唔認識中國地產，但「同Chrome一樣，開放源碼，歡迎各界站在巨人的肩膀上去做創新。」即係話人抄嘢啦。<br><br>李華華<br>mailto:LiWaWa@AppleDaily.com</p></body></html>