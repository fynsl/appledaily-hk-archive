<html><header><meta charset="utf-8"><title>經濟客飯：煮嘢唔只為咗食 - 曾國平</title></header><body><h1>經濟客飯：煮嘢唔只為咗食 - 曾國平</h1><p>在美國「鄉下」生活夠地方，DIY可以去到好盡。單以食來講，我們的麵包、意粉、拉麵、熱香餅都由麵粉做起，早午晚三餐大都自己搞掂絕少外出，試過「複製」茶餐廳款式，但玩得最多還是日本家常菜，最新娛樂是把蔥切幼，放進冰水裏捲起來伴碟。我飲食DIY的規模是小兒科，還未在後園種菜、烤咖啡豆甚至整蝦餃燒賣。<br>香港廚房雖然狹小，飲食DIY一樣流行，網上教煮嘢食短片的view數以十萬計，焗麵包、磨咖啡等「優雅」活動更是中產品味指標。其實自己計計數，飲食DIY一點不便宜：材料成本事小，由屢敗屢試到煮出一定水平的投資（期間少不免浪費材料），到實際煮食本身所花的工夫（例如意粉做得快不容易），時間成本才是最襟計。由於煮的量不多，平均成本隨時貴過出街食水平相若的一餐。<br>為甚麼大家仍樂此不疲？煮食本身有娛樂價值和滿足感，自己由頭做可以確保材料健康（少油少糖之類），新鮮做出來的東西特別好食（意粉一試好難回頭），這些都是重要原因。科技進步，也方便了食譜傳授，畢竟睇片比睇圖文容易上手，而更更更重要的，是社交媒體可以拍照呃like呀！若果冇得網上展示製成品，我估大家會整多好多餐即食麵囉……。<br><br>曾國平<br>美國維珍尼亞理工大學經濟系副教授<br> http://fb.com/economics3.0/ <br>本欄逢周五刊出</p></body></html>