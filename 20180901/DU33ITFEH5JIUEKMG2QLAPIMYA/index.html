<html><header><meta charset="utf-8"><title>陳敏之拍劇爆腳甲標血</title></header><body><h1>陳敏之拍劇爆腳甲標血</h1><p>陳敏之最近連拍兩劇《解決師》及《鐵探》，昨日凌晨拍劇時不慎踢爆腳甲。唐詩詠昨晨於Ig story貼相，見到敏之右腳腳趾甲不停流血，以及邊講電話邊檢視傷口，之後敏之再貼片兼按着傷口嗌痛。<br>敏之昨日回覆說：「拍嘢時整親，嗰場戲要我急步走入房搵詩詠，我唔小心踢到張床，腳趾甲就咁爆咗。」她初時不知自己流血，還堅持繼續拍，後來換上拖鞋才發現血流如注。</p></body></html>