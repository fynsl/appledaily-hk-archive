<html><header><meta charset="utf-8"><title>雨僑無間斷蜜月之旅</title></header><body><h1>雨僑無間斷蜜月之旅</h1><p>雨僑、連詩雅、蔡瀚憶（Babyjohn）、張建聲與陳嘉莉昨日現身中環參與網絡影視平台祝捷派對。雨僑指剛剛跟家人享受完陽光海灘之旅後，過兩天再與老公及朋友到大阪玩，婚後一直未有正式度蜜月，她說：「去旅行都係兩個人一間房，咁日頭多啲人一齊嗌嘢食會好啲，夜晚我哋鍾意兩個人喺露台度傾吓偈睇星星，都好chur吓。」雨僑預告此行沒有泳衣照，純粹行街購物團，無間斷之旅會直至有BB才結束。<br>Babyjohn將會跟太太到東京旅行，返港後便接拍《狂舞派2》，戲中需要有跳舞演出，他正思考怎樣突破。另外被指因情緒病而𠝹手的張建聲穿長袖衫現身，問到有否再𠝹手？他說：「冇啦，呢個係不智嘅行為。」<br>採訪：馬建華<br>攝影：陳慧安</p></body></html>