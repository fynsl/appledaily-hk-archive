<html><header><meta charset="utf-8"><title>趣趣地：普多領紅急住嚟香港</title></header><body><h1>趣趣地：普多領紅急住嚟香港</h1><p>踢過拜仁慕尼黑同阿仙奴嘅前德國世盃冠軍隊成員普多斯基，應贊助商邀請旋風式訪港，今午三點左右就會喺尖沙嘴漢口道間adidas旗艦店同球迷見面。不過，呢位神戶勝利船前鋒起程前喺日職作客北海道札幌岡薩多，同恩尼斯達繼續正選領軍，點知普多完半場前領紅牌，最後球隊輸埋1:3，連埋盃賽連輸三場，希望唔好影響訪港心情啦。</p></body></html>