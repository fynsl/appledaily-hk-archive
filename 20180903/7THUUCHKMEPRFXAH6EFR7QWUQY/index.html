<html><header><meta charset="utf-8"><title>爆相爆片：鐵騎柔情Sir　幫婆婆托車仔</title></header><body><h1>爆相爆片：鐵騎柔情Sir　<br>幫婆婆托車仔</h1><p>古時有「路見不平，拔刀相助」，𠵱家幫人唔需要用刀，出手就得喇。好似荃灣呢位阿Sir咁，專登停低鐵馬，幫執紙皮婆婆將架手推車由馬路推上行人路，目擊事件嘅駕駛人士都忍唔住畀個like呢位阿Sir，真係好有愛啊！<br>話說讀者Michael噚日上晝11點幾，揸車經過荃灣街市街，行行吓前方嘅交通警突然打燈停車，仲急急腳落咗車，但阿Sir唔係人有三急，亦唔係趕住抄牌，而係行咗埋馬路邊一位執紙皮嘅婆婆身邊。</p><p>受阻司機都畀like
</p><p>婆婆當時推住手推車，上面嘅紙皮堆得有啲凌亂，有啲仲跌咗出車，喺地面拖行，阿Sir二話不說，將婆婆架車托咗上行人路，但係都未有離開，正所謂幫人幫到底，阿Sir仲將架車推埋去垃圾站門口，知道自己架鐵馬頂住後面嘅車，阿Sir之後一邊同Michael舉手示意，一邊急急腳跑返轉頭開車離開。<br>雖然只係小事一樁，但就令目擊過程嘅駕駛者like爆，阿Sir停低咗超過1分鐘，但後面嘅車都冇「呠」佢，非常耐心等候，Michael大讚「好人好事」，因為婆婆沿住馬路邊行，嚴格嚟講都冇阻住條路，佢估計係阿Sir擔心婆婆喺馬路行會有危險。</p><p>爆相爆片</p><p>#MeToo個個都要爆，但係唔一定要舉牌！只要你肯爆，無論好事、壞事、憤怒事，正嘢、衰嘢、古怪嘢，影低佢，《蘋果》幫你爆，更設爆相爆片大獎賞，除咗爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>