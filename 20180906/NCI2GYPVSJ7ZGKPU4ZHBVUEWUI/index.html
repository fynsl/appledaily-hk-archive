<html><header><meta charset="utf-8"><title>劉浩龍剪潮頭辣㷫老竇</title></header><body><h1>劉浩龍剪潮頭辣㷫老竇</h1><p>劉浩龍（師兄）前晚在北角一間舊式上海髮廊為新歌《阿龍理髮》拍攝MV，新歌找來林海峰填詞。師兄在MV中飾演一個老式理髮師，並幫四名演員剪髮，他說：「我係第一次幫人剪，頭先啱啱先學，我有同佢哋講唔使驚，現場有專業髮型師幫我執手尾。」他穿了白色袍造型外，更特登整了個霓虹燈招牌配合MV。<br>提到舊式上海舖，師兄透露小時候成日幫襯，還有過一段慘痛經歷，他表示：「當時啱啱升中一開始貪靚，叫媽咪帶我去新式髮型屋，剪咗一個當時好興嘅『郭富城』頭，但返到屋企老竇好嬲，即刻帶我去上海舖剪番個『鮑魚刷』頭。當時仲一路剪一路喊，自此就唔肯再去上海舖剪頭髮。」<br>採訪、攝影：曹家誠</p></body></html>