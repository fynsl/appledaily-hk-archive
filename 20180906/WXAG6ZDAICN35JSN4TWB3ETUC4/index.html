<html><header><meta charset="utf-8"><title>貝安琪想為囝囝追個妹</title></header><body><h1>貝安琪想為囝囝追個妹</h1><p>貝安琪（Ankie）、梁小冰及趙式芝等前晚現身演藝學院，出席音樂劇《Beyond the Barricade》首映。Ankie之前透露11月18日出嫁，心情相當靚：「會喺酒店舉行西式婚禮，𠵱家主要係keep住靚。」問到婚後會否追多個女，她說：「有就好，因為歲半嘅囝囝小龍好鍾意BB，佢一見到BB就會大嗌BB，好得意。」<br>同場的小冰囝囝升六年班，她大讚囝囝有老公背台詞追過目不忙的特異功能記憶力：「佢默書好高分，老公負責個仔嘅所有科目補習，佢鋼琴準備考八級，係遺傳咗daddy，另外一樣就係跳舞，佢跳hip hop，呢個就係遺傳咗我，不過亦都有遺傳咗我有少懶，鍾意瞓晏覺同埋玩到癲。」小冰老公陳嘉輝與囝囝到場，但就拒絕影相。<br>採訪：羅慧敏<br>攝影：葉君海</p></body></html>