<html><header><meta charset="utf-8"><title>港人滯留札幌憂「糧盡」直擊市面車站斷電</title></header><body><h1>港人滯留札幌憂「糧盡」<br>直擊市面車站斷電</h1><p>在震感最強地區之一的札幌，與父母及兄長到當地旅遊的港人夏先生，向《蘋果》講述地震一刻，「成座酒店猛烈咁搖，搖醒我哋，全家人由防火梯疏散至地面，至清晨5點先返酒店房，但6點再有一次震動，維持咗30秒」。</p><p>靠酒店樽裝水應急</p><p>夏先生拍下札幌市面情況，只見震後不少人疏散至地面，早上市面回復平靜，他形容：「街上大部份舖頭冇開，得便利店有，但啲嘢食都差唔多賣晒；街上唔見有香港人，我哋間酒店冇電，冷氣電梯乜都冇晒，電視乜都睇唔到，靠酒店職員通知最新情況。」他又稱，街上看不到巴士及的士，公共交通陷於癱瘓。<br>在札幌JR車站，職員封閉入閘機，車站內指示牌均有燈亮起，小食店雖有開門營業，但沒電力供應，滯留乘客未見有搶購食物，店內仍有食物及飲品供應。車站外街道未見異樣，建築物及道路未受損，但不少人坐在車站外路邊，神態平靜。地震後，夏先生入住的酒店因地底水管被震毀，職員向住客提供樽裝水應急，但未有提供乾糧，夏先生表示：「聽當地人講隔多幾日可能會有多一次更強地震，家陣好驚冇嘢食，同埋電話冇電，叉唔到電，驚返唔到香港。」</p></body></html>