<html><header><meta charset="utf-8"><title>【547天的堅持】首個機場時裝騷主腦陳柏熹「反轉」航空交通</title></header><body><h1>【547天的堅持】首個機場時裝騷<br>主腦陳柏熹「反轉」航空交通</h1><p>本地時裝品牌Moiselle日前在機場世貿中心舉行「Stop The Air Traffic」時裝騷，吸引一眾名人明星包括佘詩曼、向華強夫婦、關心妍、周汶錡等捧場。這也是繼「Stop The Traffic」、「Stop The Sea Traffic」之後，另一高難度之作，由於時裝騷破天荒在機場附近舉行，很多瑣碎事情都要經機管局嚴格監管，難怪品牌創作總監陳柏熹（Harris）直言，這是「最冇話事權」的一個騷。</p><p>籌備這次時裝騷，單是申請場地，已花了近年半時間，但為貫徹品牌理念，也作為「Stop The Traffic」三部曲最終章，在機場舉行是勢在必行。經過跟機管局無數次溝通協調，終於趕及在時裝騷舉行前準備就緒，卻沒料到最大敵人原來是天氣。距離開騷還有兩小時，只見場地仍未ready，Harris強裝鎮定的說：「本身係前日開始set場，但係太大風大雨，我哋要鋪地毯，但係地毯膠又黐唔到，所以基本上都冇做過啲乜。」正所謂屋漏偏逢連夜雨，Harris在開騷前一晚接獲通知，原本嘉賓出場的一道門，突然變成防火緊急門，而另一道後備門又意外損毀，幾乎擾亂了Harris的全盤計劃。Harris笑說：「五點嘞就嚟，啲嘉賓六點半就會入嚟，我哋仲未做rehearsal。好快㗎啦，冇事，做到就得。」</p><p>對於Harris偏向虎山行的一份堅毅，Moiselle創辦人陳欽杰、徐巧嬌夫婦對兒子讚不絕口，陳欽杰說：「同我哋牌子一樣，意念有呢個突破性，我哋希望每個騷都係畀到VIP有個好深刻嘅印象。」徐巧嬌認為就算這次時裝騷需承受極高風險，仍然對兒子非常信任：「永遠都係向好嗰方面諗，而佢好多嘢都係自己一力承擔。我哋係佢上司，同埋係佢父母，係無條件全力支持。」</p><p>天公造美，活動開始一刻忽然停雨，令整個時裝騷得以圓滿。Harris事後說：「成日都睇住天氣報告，都唔準嘅。唯獨8點20分驟雨過咗，咁睇到下一舊雲係9點鐘，就唔理啦，鎖lift開騷。諗番起，都有驚無險㗎！」</p><p>採訪：倩宜、Sapna<br>攝錄：Neo、Dominic</p></body></html>