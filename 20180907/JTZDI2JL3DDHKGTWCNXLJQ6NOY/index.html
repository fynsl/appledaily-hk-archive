<html><header><meta charset="utf-8"><title>【社會專題】靈異探測器隨身五個學佛港男　農曆七月搵鬼撞</title></header><body><h1>【社會專題】靈異探測器隨身<br>五個學佛港男　農曆七月搵鬼撞</h1><p>農曆七月盂蘭節俗稱鬼節，坊間流傳這時節鬼門關大開，膽小人士可能心慌慌，但有一班自稱「捉鬼敢死隊」的男士，卻在這個鬼古連篇的時節組團，召集10多人夜探鬧鬼熱點，透過燒街衣「搵鬼」布施，還帶同靈異探測器想找出幽魂聊天。這群「捉鬼敢死隊」日間是平凡打工仔，夜間則化身捉鬼「大師」，當中有人聲稱曾多次見鬼，甚至與鬼傾偈，但亦有人從未見鬼，希望透過「靈探」一探究竟。<br>記者：林穎嵐<br>攝影：麥超億、林 熊<br><br>這隊「捉鬼敢死隊」由一群佛學愛好者組成，現時有10多名成員，年齡30歲至40多歲，當中5名主將是虔誠南傳佛教徒，包括阿泰、Markus、阿倫、阿輝及Andrew。他們3年前開始進行靈探活動，活動偶然也有少女加入，先後到過已結業港中醫院、達德學校、西貢蠔涌舊電視廠、馬灣舊村等多個鬧鬼熱點探靈。</p><p>「我覺得人死後真係會落地獄」</p><p>現年30歲的捉鬼隊召集人阿泰，家庭背景複雜，母親早逝，父親再娶，坦承從小對家人心生怨恨，直至10年前接觸佛學，並到泰國跟隨佛學大師研習後開始修心養性，兩年前與女友結婚並為人父，「想將自己從佛學中學到嘅嘢回饋出去」。<br>阿泰3年前起萌生佛學中人所說「布施」念頭，獨自到本地不同鬧鬼熱點探靈，又時常與佛教同好交流，因而認識Markus。Markus指，當時阿泰經常靈探及拍片，他們一邊重溫靈探片段，一邊商討集體布施計劃，最後決定不但要利用靈探方式搵鬼，更要將別人眼中荒謬至極的靈探行為「科學化」，利用靈體探測器找出靈體出沒地點，並拍攝整個過程，期望製作一部香港靈異紀實紀錄片。<br>「第一次同阿泰去西貢靈探，我真係好驚。」本身是電影製片的Markus，目前已是捉鬼隊統籌，負責安排團隊所需物資及交通等。信奉佛教10多年的他，年幼時因父親信佛而深信有鬼，自小聽父親細說「撞鬼」經驗，「但我沒見過鬼，坦白講，起初參加靈探只是想見吓鬼係點樣嘅。」約5年前開始正式鑽究佛學，他自言對靈體感應越來越大，更指自己曾在靈探行動中感受過鬼魂出現，「我一直相信鬼神論，亦好相信世上有十八層地獄，我覺得人死後真係會落地獄，學佛就係想學做個好人」。<br>捉鬼隊成員由最初兩人增至現時10多人，第3人是阿泰的10年好友阿倫，他於1年半前加入，「佢（阿泰）知道我都喜歡研究神怪嘢，又信南傳佛教，相信鬼神論」。今年42歲的阿倫任職地盤機械操作員，形容自己個性衝動，9年前自覺事業和人生陷於低谷開始接觸佛學，「當時以為戴個佛牌就會有神庇佑，乜嘢都可以順風順水」。直至後來真正研習經文才明白，要經過修善才能獲保佑。至今他曾隨隊到過西貢蠔涌舊電視廠、港中醫院及摩星嶺等地探靈，認為每次都是學習做人的機會，「係呢啲經驗令我個性變得平和，脾氣唔再暴躁，其實去靈探布施或者平日念經學佛都係學做人嘅機會。」<br>近年不斷有新成員加入，42歲的阿輝3年前信奉南傳佛教，是阿倫的地盤同事，曾去過達德學校及魔鬼山探靈。「我未試過拎靈異探測器同鬼對話，同阿倫、阿泰比，我年資好淺」。他形容自己是隊中跑腿，雖然對佛學認識尚淺，「但我好清楚，我哋嘅靈探係喺度行善，亦是修佛其中一個方法」。</p><p>「燒街衣係每次靈探必做嘅事，係布施嘅方式之一」</p><p>至於隊中御用攝影師Andrew亦信佛數年，早年曾任靈異節目《怪談》攝製人員，現已轉行髮型師，他自言時常「撞鬼」，認為多次靈探行動中，達德學校屬最猛鬼之地，反而期待「勁猛」的馬灣舊村卻無發現。 <br>盂蘭節期間，記者兩次隨捉鬼隊到已荒廢的馬灣舊村，第一次由隊中兩大主將阿泰和Markus帶領，在俗稱大陰日的農曆七月十五日（8月25日）實地視察，當日他們帶同街衣和三部儀器，「燒街衣係每次靈探必做嘅事，係布施嘅方式之一」。所謂布施，在佛學而言即是將福利施予他人，布施之物可以是錢財、食物甚至佛法，因此燒街衣也屬布施。<br>兩次靈探，阿泰起行前會先向參加者簡介行程，並約法三章，提醒大家切勿向鬼挑機，例如嚴禁講粗口、破壞或拿走別人的東西等。另外，不論是通靈抑或「搵鬼」期間，即使置身吉屋或街上，阿泰不時會大喊「唔該晒」、「打搞晒」，他指這是向靈體表達禮貌之舉。不過兩次靈探經歷，記者及攝影師均沒有看到靈異現象，所謂信則有，不信則無，或許就是心中無鬼，便無緣見鬼。</p></body></html>