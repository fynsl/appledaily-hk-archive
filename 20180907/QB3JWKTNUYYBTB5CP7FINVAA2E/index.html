<html><header><meta charset="utf-8"><title>4落選港姐入圍亞姐10強鄉音佳麗：未驚過</title></header><body><h1>4落選港姐入圍亞姐10強<br>鄉音佳麗：未驚過</h1><p>亞姐香港區賽事10位候選佳麗，昨日於總台首度會晤傳媒。今年候選的十位佳麗中，最年輕是19歲的8號傅美霖，最年長是25歲的3號張靜茵，當中專上程度和大學畢業各佔一半，10號林孜沫更是碩士研究生。眾佳麗中，有5個之前曾經參加過選美，其中4個去過港姐面試，包括2號梁雪瑤去年曾參與港姐面試，5號蘇頌筠、9號李芷菱亦面試過今年港姐，3號張靜茵更加經驗豐富，曾面試過港姐，也參加過ViuTV廣告女神，三間電視台的選美盡數參加過。至於有「翻版姚子羚」之稱的1號賴嘉瑩，上年則參加過選美節目「環亞美神大賽」。</p><p>10號甫士特別</p><p>問到再接再厲參選，5號蘇頌筠說：「我冇諗過參加邊個選美，都係想尋求一個突破畀自己，有勇氣踏出嚟已經好好，我覺得青春唔可以留白，唔想自己有遺憾。」9號李芷菱亦表示希望有個渠道達成演戲夢想。3號張靜茵則表示已經退出真人騷，信心方面，她則說：「參加得對自己都係有信心嘅，會好好享受呢個訓練過程。」<br>10號林孜沫是港大關於教育項目的研究生，不過她影合照時甫士多多兼鄉音極重，她說：「細個時學過中國舞，所以擺甫士都特別啲。」對於有好重口音，她說：「就算廣東話唔好，都有我嘅character，見住我嘅開心，我都唔當其他女仔係對手，輕鬆面對比賽。」</p><p>千萬后冠權杖</p><p>此外，亞視行政總裁何麗全表示因為今年是亞姐30周年，所以會是最大的一個project。製作費方面，何麗全說：「未計，仲有好多贊助商，總之12月決賽會喺馬六甲舉行，獎金、獎品會再加碼。」同時又宣佈后冠及權杖總值逾1,000萬元，比港姐還要多。至於司儀人選方面，會否找曾志偉助陣？何麗全說：「傾咗兩句，你幫我問吓佢做唔做啦，我哋虛位以待。」之後迅即轉話題：「我哋喺9月底去佛山，進行三日兩夜訓練，今次十位佳麗會選三甲出嚟。」<br>採訪：卓寶花、盧妹<br>攝影：沈健程</p></body></html>