<html><header><meta charset="utf-8"><title>會師中環：大陸股票如種菜生意 - 神仙丁</title></header><body><h1>會師中環：大陸股票如種菜生意 - 神仙丁</h1><p>大陸政策朝令夕改，近期教育股和股王騰訊（700）就因為政策風向改變而遭殃。這種因大陸「一言堂」制度產生的獨有政策風險，令投資者難以透過長期持有創造價值，結果就是大眾都沉迷短期上落的投機博弈。<br>早前李澤鉅曾表示佢做嘅係「種樹嘅生意，唔係種菜嘅生意」。佢係咪種樹我唔評論，但講到種菜，大陸公司股票就一定係代表。種菜之所以有別於種樹，係菜十分脆弱，一遇風吹雨打就好易壞死，而且農夫要年年收割。大陸公司嘅股票其實性質一樣，同樣非常容易受政策風暴影響，一吹就爛，不堪一擊。這種脆弱，令大家變成驚弓之鳥，經常擔心自己投資嘅公司會不會處於風暴之中，結果就是稍有收成就收割，有時候甚至連大股東都一齊收割，最後公司自然養唔大。<br>種菜種樹是個人喜好，有人喜歡快速收割，亦有人鍾意細水長流，最重要係唔好揀錯市場。大陸的土壤明明只適合種菜，你又偏偏要去種樹，妄想棵菜生到成棵樹咁高，係不切實際。李澤鉅要種樹都揀了英國同澳洲，大家如果要投資種樹嘅話，係咪都可以孝慮吓外國市場？君不見美國棵「蘋果樹」生得又高又靚，收成源源不絕，市值剛破萬億美元，𠵱個𠵱香港同大陸嘅土地係永遠都做唔到，種幾多菜都補唔返。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>