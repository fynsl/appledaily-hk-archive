<html><header><meta charset="utf-8"><title>財經專題：東亞告別藍籌　業界欷歔</title></header><body><h1>財經專題：東亞告別藍籌　業界欷歔</h1><p>「世界大咗」，不一定像黃子華廣告所言，「存在感大咗，連遺憾都少咗」。對下周一（10日）正式被踢出藍籌股的東亞銀行（023）及舵手李國寶而言，大與細，這一刻或許有更深刻的體會。<br>記者：劉美儀　黃佩琳　陳家恩</p><p>上世紀初到30年代，由家族控股的華資銀行或銀號相繼誕生，曾是金融市場的中流砥柱，為香港經濟發展貢獻，「廣東幫」賓架時勢造英雄，獨領風騷，但回首已是百年身。有資深銀行家及分析員總結，時代改變了市場規模「大咗」，新經濟冒起挑戰舊板塊，加上內地市場拖累令業務失色，以往的華資龍頭行如東亞「自然慢慢變成細咗」。</p><p>中國業務失色　曾錄虧損</p><p>併購潮亦令銀行資本多元化，難以再用昔日純家族控股的華資行概念界定今日香港銀行佈局。但證券界相信，失了藍籌不等於失了天地，東亞市值龐大加上李家光環護佑，被敵意併購的可能仍然甚低。<br>見證不少本地華資行放盤易主的資深銀行分析員、海通國際股票研究執行董事陳昔典亦難免欷歔：「對家族銀行的確係有種情意結，作為唯一藍籌家族銀行股，東亞被剔出成份股，某程度係幾可惜嘅結果。」<br>東亞「失藍」，他指多少與本身表現有關，近年因內地宏調影響，東亞中國業務失色，前年更錄得虧損，但恒指公司換馬，亦反映成份股組合要更加凸顯新經濟在中港市場的動力，「從排位上佢唔係（成份股）最低，有啲地產股市值比東亞仲小」。不過屬舊電池的金融成份股在恒指佔比已很大，有銀行、保險及券商，「故惟有剔出東亞」。<br>以「志同道合」之意命名、成立逾40年的香港金融業志同會（前身香港銀行同業志同會），是由上世紀華人賓架及華資行老闆發起、聯誼交流及幕後游說發功的一個同業組織。會長吳連烽指，「離開成份股唔等於間公司有問題……只係時代唔同咗，上市公司都2,000幾間，各種資本嘅機構喺香港上市，尤其金融機構規模越來越大，東亞喺咁樣嘅銀行整合入面，係其中一間以前帶領嘅華資行代表，𠵱家慢慢規模上變成好似細咗」。<br>吳連烽指，隨着銀行併購迭起，資本成份多元化，「好多間華資行角色變咗，好似永亨（現稱華僑永亨）、永隆或早期嘅恒生（011）……華資行呢個概念亦唔同咗，變成好難再純粹由香港家族控股稱呼，呢個係自然規律，最重要喺佢嘅根（營運主力）仲喺香港」。</p><p>百年歷史　李家光環仍在</p><p>東亞是現時少數由家族管理的上市銀行，近年該行常被對沖基金施壓狙擊，「失藍」後下一步會否「失勢」？陳昔典認為，基金叫陣多屬短線行為，策略是誘發買家出手，「唔係自己出錢去收購」；東亞市值龐大，市場潛在的買家現已越來越少，加上人民幣走弱，內地未必鼓勵金融機構走出去大動作併購，故「東亞被收購嘅機會仍然會低」。東亞目前市值超過800億元。<br>立足本港百年的東亞銀行，有家族光環照耀，他說「李家喺香港同內地嘅影響力從無變過，人脈網絡唔會因為剔出成份股而改變」。中國業務雖困難重重，但只要東亞銀行改變營運模式繼續發展，仍具效益，「以往10年8年單打獨鬥，今後要同內地科網巨企合作」。</p></body></html>