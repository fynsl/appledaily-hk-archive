<html><header><meta charset="utf-8"><title>「點解你咁留意別人性取向？」藍奕邦斥Eric Kwok　恐同慣犯</title></header><body><h1>「點解你咁留意別人性取向？」<br>藍奕邦斥Eric Kwok　恐同慣犯</h1><p>郭偉亮（Eric Kwok）為ViuTV選秀節目《Good Night Show全民造星》做導師，日前在網上貼出節目相，並以英文留言：「如果你不是同性戀者，請舉手！」問參賽者，立即惹來圍插，就連「關懷愛滋AIDS Concern」都在facebook發聲明，Eric即時删文及道歉。</p><p>感對方有敵意</p><p>一直關注性小眾社群的藍奕邦，即使身處外地都忍不住在網上發千字文質問Eric，藍奕邦前晚在社交網用英文撰寫長達四頁紙的公開信，他揶揄Eric言論並非口直心快，而是「慣犯」。藍奕邦重提以前跟Eric合作，單獨談話時是正常，但當有其他人或傳媒在場，對方會在藍奕邦面前講取笑他是同性戀的笑話。藍奕邦表示最初不以為意，但當Eric三番四次重複同樣說話，他覺得對方存有敵意，更覺得被欺凌。<br>藍奕邦信中指出「自己百思不得其解，點解Eric成日咁做？點解成日對住我咁做？佢討厭我？佢恐同？定佢覺得同性戀好得意？佢同其他人係咪都係咁講嘢？我曾經做錯嘢得罪佢？」</p><p>害怕一齊共事</p><p>藍奕邦指自己沒頭緒，慢慢亦開始害怕一齊共事。他再質疑Eric：「點解你咁關注我嘅性取向？點解你咁留意別人嘅性取向？點解同性戀係咁大件事令你要第一句就問班參賽者？最重要係，點解你覺得呢啲嘢好有趣？」藍奕邦斥逼人出櫃行為邪惡。<br>大愛同盟成員兼DJ梁兆輝亦有轉貼藍奕邦的文章，並且留言：「原來不是無心之失，而是repeat offender。」網民Suen Chow留言指Eric不智：「支持藍奕邦發公開信不吐不快。現今年代同性戀好普通，毋須刻意咁講咁恥笑。Eric Kwok太不智，正確嚟講係低智。」網民Man Chan則表示：「大家互相尊重，不是傷天害理的話，人人有自由。」<br>撰文：靜楠</p></body></html>