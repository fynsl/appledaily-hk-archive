<html><header><meta charset="utf-8"><title>王賢誌勸Eric說話要小心</title></header><body><h1>王賢誌勸Eric說話要小心</h1><p>王賢誌、鄭欣宜及杜德偉等前晚在會展出席「愛心滿東華慈善晚會」，提到郭偉亮在社交網發表「恐同」言論，藍奕邦以千字文質問一事，已出櫃的王賢誌說：「佢（藍奕邦）覺得有被歧視同唔舒服，大家說話都應該小心啲，唔只係性取向問題，講嘢令人唔舒服應該三思。我過往經驗，有時朋友說話，我都會諗係咪話緊我、擺我上枱、取笑緊我性取向呢。不過我公開身份同結婚後，已經冇負面聲音，社會需要進步、互相包容。」會否鼓勵藍奕邦公開身份？王賢誌說：「佢冇正式咁公開過，呢啲冇得鼓勵，睇每個人意願。唔應該逼人，無論係gay定雙性戀，感情生話都唔關大家事。」</p><p>此外，欣宜日前在社交網貼出和謝婷婷小時合照，留言祝婷婷生日快樂，但遭網民惡意攻擊，欣宜說：「噚日心情好所以冇嬲，我已經31歲，唔係啱啱入行嘅BB，但亦唔係蝦得就蝦，有道理係需要捍衞自己。」<br>採訪：盧妹<br>攝影：葉君海</p></body></html>