<html><header><meta charset="utf-8"><title>與媽咪鬧大交護愛妻</title></header><body><h1>與媽咪鬧大交護愛妻</h1><p>郭偉亮與太太葉佩雯結婚七年，婚後出現了持續多年的婆媳糾紛，幸而Eric表示事件終於告一段落︰「𠵱家關係好咗！因為我哋見少咗。加上對上嗰次我同媽咪鬧咗場大交，真係鬧得好激！嗰場交令我媽咪醒覺，原來個仔係咁維護佢老婆，佢唔可以再用以前嘅方法同我哋溝通。」原來當日Eric都沒有必勝的把握：「其實我都係搏一鋪，如果媽咪唔醒嘅話，我哋可能一直冷戰，咁就好大鑊，好彩佢最後都明白。」<br>婆媳糾紛因何而起？Eric分析說：「我媽咪有時講啲說話好難聽，Grace一直好忍讓，好多人睇唔出，大家估唔到佢可以讓步到咁，其實唔關佢事，只係我媽咪覺得個仔俾新抱搶咗，心理唔平衡啫，累積落嚟就有磨擦，咁就借勢發洩喺個新抱度。」</p></body></html>