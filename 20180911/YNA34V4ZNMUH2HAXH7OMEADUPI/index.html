<html><header><meta charset="utf-8"><title>財路：中糧油博進一步壯大 - 錢雋</title></header><body><h1>財路：中糧油博進一步壯大 - 錢雋</h1><p>中糧油（606）唔計上年出售生化業一次性利潤，啱派今年上半年成績單，查實靚仔，嚟緊三年專業預測PE得偏低單位數，系內至抵搞股份之一，有得諗吓。<br>中糧油今年上半年，盈利倒退近30%，到7.5億元，但唔計上年出售生化業利潤，集團今年嚟自持續經營項目利潤，係增長咗60%。場內專業預測，中糧油2018年到2020年EPS 0.32元、0.34元0.43元，回復正常嘅預測PE9.6倍、8.8倍同7倍，中糧油就算計埋上年出售生化項目，而呈現勁低PE情況，過去十年平均PE都係得14.6倍，預測PE比呢個歷史平均值，平咗一半。<br>同中糧油同系統嘅蒙牛（2319），同期預測PE25.8倍、20倍同16.3倍；中國食品（506）21倍、17.5倍同14.8倍；中糧糖業（滬：600737）18.4倍、16倍同11.5倍；中糧生化（深：000930）16.9倍、15.3倍同29倍。中糧油係繼中糧包裝（906）後至抵搞中糧系股份。<br>中糧油出售生化瓣數後，已着力打造以食用油相關瓣數企業。內地培育糧食產業化龍頭骨幹企業，今年以嚟，喺貿易戰陰霾下，喺糧食安全大原則底下，內地加快推動龍頭產業呢個推算，合情合理，喺呢個前題下，中糧系統包括中糧油在內，進一步壯大機會唔細。<br>唔計呢個因素住，中糧油預測PE吸引，有得諗，當2020年預測PE上番10倍計，中糧油現價2.96元，都講緊要升近45%，到4.28元，目標PE仍然未上到十年平均值。<br><br>錢雋<br>細價股專家<br>本欄逢周二刊出</p></body></html>