<html><header><meta charset="utf-8"><title>葉德嫻練瑜伽倒立養生</title></header><body><h1>葉德嫻練瑜伽倒立養生</h1><p>葉德嫻（Deanie）昨日到鑽石山出席「腦動耆跡」活動，呼籲關懷患腦退化症人士。首次獲邀出席的Deanie姐稱活動有意義：「每人都會老，老咗就會懵懂，所以𠵱家幫人即係幫自己，萬一他日我有咁嘅需要，都希望有人幫手。」<br>問到身邊可有長者不幸患腦退化需特別照顧？Deanie姐笑言：「我囉！就快㗎啦。」同時她亦分享平日喜歡做瑜伽倒立，她說：「我大概做咗十年，每日一個鐘，所以𠵱家鬧人仲係好叻，我都做到仲有邊個做唔到？」Deanie姐表示暫時未有電影洽談，她表示：「除咗做《桃姐》，應該冇戲啱我呢啲老人家演，𠵱家做自己鍾意嘅嘢，而且我又懶，唔係每樣嘢都鍾意做。」<br>採訪：曹家誠<br>攝影：陳慧安</p></body></html>