<html><header><meta charset="utf-8"><title>財女手筆：滙控6厘息敢唔敢買 - Melody</title></header><body><h1>財女手筆：滙控6厘息敢唔敢買 - Melody</h1><p>大市洗倉一隻又一隻，市場再次將目光投放係高息股，期望繼續「財息兼收」，不過，股價跌完又跌，又有幾多人夠膽入市？<br>滙控（005）派息一直維持4蚊，喺大藍籌中派息政策相當穩定，不過，市場對滙控的信心仍未完全恢復，尤其係更換管理層後，大家都未見到非常亮麗嘅成績單，加上回購有如窮途末路，用完就無招再出，大行對滙控評級好壞一半半。<br>不過，高息始終係免死金牌，之前有朋友今年初於9蚊幾放咗建行（939），嘩，好位放呀？原來，佢係10年前高位買入建行，坐足10年，不過股息相當於賺返晒成本價成倍。<br>滙控於2016年股價低見四十幾蚊，股息率曾經高見9厘，馬後炮當然話，當時應該買啦，不過，查實當時身邊人個個都驚餐死，話未見底，又有幾多人覺得拎住9厘息，即使坐住等股價跌完再回升，都心甘命抵！𠵱家滙控得返66.30元，差唔多15、16個月低位，股息有成6厘，當然同兩年前9厘無得比，問題係，你又敢唔敢入注呢？<br>喺無回購嘅情況下，加息好似係滙控嘅唯一最大展望，不過，至少，分段入貨，無錢咪再等多等，相信滙控is worth a try！<br><br>Melody<br> http://fb.com/whichroad <br></p></body></html>