<html><header><meta charset="utf-8"><title>【娛樂人物】三度拍徐克演武則天　嘉玲矛盾</title></header><body><h1>【娛樂人物】三度拍徐克演武則天　嘉玲矛盾</h1><p>由徐克執導的《狄仁傑》電影系列，經過《通天帝國》與《神都龍王》，第三集《狄仁傑之四大天王》將於明天上映。劉嘉玲在該系列飾演靈魂人物武則天，令她在2011年首次奪得金像獎最佳女主角，她直言第三度接演，內心的矛盾着墨更多，表現出的媚態和風情與前兩集充滿霸氣氣勢成強烈對此。<br>採訪：曹家誠<br>攝影：陳俊強<br><br>劉嘉玲及導演徐克日前在尖沙嘴接受《蘋果》訪問，徐克指片中的武則天與前兩集有所分別，不單會向皇帝發爛渣，更會色誘趙又廷演的狄仁傑，第三度演武則天的嘉玲表示，越來越崇拜這名歷史人物。嘉玲說：「武則天向皇帝撒嬌嘅場面雖然少見，但有都係正常，一個男人成日見到咁霸氣、咁威嚴嘅武則天，點同你上床呀？所以一定係有女人溫柔同媚態，仲有唔講道理嘅一面，事實上真係有男人會受呢一套。」</p><p>保住馬思純</p><p>今次武則天的服裝和頭飾依然相當搶眼，嘉玲指要歸功導演及服裝指導，又說導演對化妝要求好高，武則天每次出場眉毛都不同。至於，今次加入馬思純及阮經天兩位新面孔，徐克指是陰差陽錯：「原本馬思純呢個角色，係要俾武則天殺死，但喺《通天帝國》時，我已經好鍾意鄧超同李冰冰呢對角色，可惜喺戲入面死咗，我一直都覺得好可惜，所以今次點都要保住馬思純。」</p><p>美學的堅持</p><p>徐克向來對視覺美學有堅持，今次《四大天王》同樣用上大量電腦特技效果，徐克表示與後期製作單位合作多年，大家都熟悉彼此有甚麼要求。他說：「花最多時間討論嘅反而係阮經天戲中嘅夥伴白毛猩猩，因為想呈現嗰種真實感，但整體成個後期過程比以前仲快咗。」<br>場地提供：Peninsula Hotel<br>劉嘉玲服裝提供：Saint Laurent</p></body></html>