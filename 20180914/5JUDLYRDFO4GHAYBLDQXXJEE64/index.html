<html><header><meta charset="utf-8"><title>入侵愛民邨　殺上20樓偷食麵包</title></header><body><h1>入侵愛民邨　殺上20樓偷食麵包</h1><p>【本報訊】鼠輩於大街橫行外，更闖入民居，住在愛民邨40多年的高伯，兩年前發現有老鼠入屋，近月情況越趨嚴重，今年6月至7月期間便捕獲了21隻老鼠。老鼠橫行無忌，更會咬爛組合櫃的間隔木板，潛入偷食，「每一格都畀佢咬穿，真係好醒！」84歲的高伯，只好自行買木板將洞口封起。現時，高家所有食物，皆會放於密封的容器內，惟治標不治本，高伯曾多次向房署求助，職員只回覆會加強防治工作，情況卻毫無改善，高伯於是在騎樓放置老鼠籠及老鼠膠，「背脊痕痕哋都以為有老鼠爬上身！」<br>九龍城區議員吳奮金指，近年何文田站落成，以及附近有多個豪宅項目，邨內老鼠明顯增加，去年愛民邨街市改建後鼠患進一步惡化。部份居民捕獲老鼠後，會帶到吳奮金的辦公室，吳再通知清潔公司帶走。訪問當天，居民霍小姐便於凌晨先後捕獲兩隻老鼠，「上星期聽到老鼠叫，『吱』得好大聲，以為幻聽，我住20樓喎，邊有可能？」豈料，翌日便發現即食麵包裝袋遭咬破一大洞，「我呢幾日瞓唔到，真係精神衰弱！」《蘋果》於德民樓內的走廊巡視，並沒發現鼠餌或捕鼠器，4樓的垃圾收集車，膠蓋更打開。<br></p><p>天水圍婦受困擾須看精神科
</p><p>吳奮金批評，房署只於大廈2樓裝設防鼠擋，以及於水渠、花槽等地方擺設鼠餌並不足夠，「屋入面咁多嘢食，點會食鼠餌？」對於九龍城區鼠患指數偏低，吳奮金並不認同，他認為，食環署以老鼠齧咬鼠餌比率作指標，準確度成疑。除九龍城區，天水圍居民亦面對鼠患困擾。住在天耀邨耀昌樓2樓的郭先生，去年10月至今共捕獲了20多隻老鼠，其中10多隻於5月後捕獲，多次向房署及區議員求助，房署在其家中騎樓安裝鼠網，他亦自行放置老鼠籠，但問題並沒改善，「房署話未搵到源頭，大佬，搵一年都未搵到？」郭先生又花費千元換上透明廚房門，「隔住度門都望到入面有冇老鼠」，訪問前一晚，郭家中的老鼠籠再次捕獲老鼠，他指兩夫婦因鼠患問題經常失眠，任職地盤的郭先生更因此影響工作，妻子則受鼠患困擾致精神出問題，獲轉介至公立醫院精神科接受治療。</p></body></html>