<html><header><meta charset="utf-8"><title>同甘比嫌作品太少Sammi話紅姑　一分鐘攝影展</title></header><body><h1>同甘比嫌作品太少<br>Sammi話紅姑　一分鐘攝影展</h1><p>鍾楚紅前日於灣仔開攝影展，兩位好姊妹鄭秀文（Sammi）與陳凱韻（甘比）齊齊出席撐場。其實紅姑並非第一次開攝影展，四年前她先後於香港及台灣開過「To Hong Kong With Love」將香港風土人情藉相片表達，而今次攝影展則以「Cherie Chung Pour Studio 22」命名，九張相片是她旅行的風景相。</p><p>拍兩短片推介</p><p>紅姑開攝影展，甘比於Ig貼了三人合照留言︰「撐紅姑，又有攝影展啦！」而Sammi就更鬼馬，於Ig貼相之餘更搞笑謂︰「哈哈！紅姑九幅作品，三條女士好快睇完。好省時！」之後貼了一條片，片中紅姑先說︰「MAISON 22」之後Sammi搞笑說︰「咁就可以睇到呢九張佳作，其實一分鐘睇完，好值得嚟睇，一啲都唔嘥時間，仲有好多嘢買呢度，有日用品、食物、文具，暫時冇我張唱片買，哈哈哈，拜拜！」<br>之後Sammi再拍一條片繞場一周，落力展示紅姑靚相兼大力推介︰「我哋嚟撐紅姑，一個小小嘅真係好小，得九張作品嘅作品展，雖然好少得九張，大家睇吓，一眼睇晒，其實都唔使嚟，哈哈哈，睇完，三秒就睇完，紅姑好鍾意影相，成日去旅行。」紅姑說︰「𠵱度係影番嚟嘅法國南。」</p><p>笑甘比係助手</p><p>接着，Sammi繼續講笑說紅姑是攝影師，甘比是攝影師助手，而自己則是攝影師助手阿媽，並呼籲大家有興趣就到灣仔聖佛蘭士街的展館逛逛。<br>撰文︰祖李</p></body></html>