<html><header><meta charset="utf-8"><title>恐同風波同藍奕邦私人解決Eric Kwok搵Eason教路</title></header><body><h1>恐同風波同藍奕邦私人解決<br>Eric Kwok搵Eason教路</h1><p>郭偉亮（Eric Kwok）前晚在金鐘出席電影短片《Start small，Start now》首映，為ViuTV《Good Night Show全民造星》做導師的他，談到日前在網上貼出《全民造星》的相，留言「如果你不是同性戀者，請舉手」問參賽者，惹來圍插，藍奕邦發文揶揄Eric，力斥他是恐同慣犯。</p><p>學會幕前慎言</p><p>Eric說：「我絕對唔係恐同，只係怪自己喺Ig個post解釋得唔係好清楚，一句說話而變成議論話題，令到有啲人好敏感，我明白佢哋嘅處境係好大壓力。」 <br>Eric續說：「嗰次我係教一班學員點去面對傳媒尖銳問題，呢個只係開場白，想睇吓佢哋會點樣處理，估唔到身為導師嘅我要以身作則，面對大家嘅尖銳問題，同傳媒好好合作。」但談到藍奕邦言論，Eric說：「關於阿邦嘅嘢，全部都唔會回應，由頭到尾都係我哋兩個人嘅事，如果佢有需要可以搵我，不過佢冇聯絡過我。」<br>那可會主動聯絡藍奕邦？Eric說：「關於佢嘅嘢都係唔回應，只係怪自己冇好好講清楚而令人誤會，做幕前係要慎言，我都同Eason傾過，話晒第一次發生，係有啲唔開心，做幕前就會有啲咁經歷，去學識點樣處理。」Eric大讚陳奕迅是好朋友，患難見真情。 </p><p>CoCo祈求陀B</p><p>同場還有林建岳、謝玲玲、甄子丹夫婦、李玟（CoCo）、方力申、徐濠縈、許志安和Rosemary等，安仔都支持環保，提到老婆鄭秀文新碟造型是性感泳衣，他說：「幾靚幾有型呀！好嘢應該攞出嚟喇，夏天嘛，唔通着樽領咩？」有報道指CoCo接受人工受孕，她回應：「順其自然，越講得多就越冇呢個運氣。」可想再祈求？她說：「好喎，有夢想係一件好事。」<br>採訪：卓寶花<br>攝影：陳慧安</p></body></html>