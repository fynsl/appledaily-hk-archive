<html><header><meta charset="utf-8"><title>「化療滴最後一包藥先覺痛」Vani復工　開咪講抗癌</title></header><body><h1>「化療滴最後一包藥先覺痛」<br>Vani復工　開咪講抗癌</h1><p>商台DJ雲妮（Vani）大約半年前發現患癌，隨即向商台請假醫病，更在社交平台留言要放「悠長假期」，但當時未有詳述放假原因。休息半年，Vani在前晚即張國榮（哥哥）生忌再開咪，更特意將哥哥的多首歌曲剪輯，表達自己患病期間心情。</p><p>多謝藝人好友</p><p>Vani在前晚節目首30分鐘，講述自己患病經歷，指從沒抱怨，而且覺得自己好幸運：「化療期間我滴最後一包藥先覺得痛，但當時我有好堅定嘅信念，相信嗰段期間發生嘅事都係最好安排，我相信我主診醫生嘅專業，我相信所有藥物都會幫到我，我相信自己可以跨過呢個難關。」 <br>不過，Vani承認醫療過程不是長期保持正能量，也有受化療藥物影響心情，但將負面情緒發洩出來後，放下自尊都是正面想法。Vani又透過節目多謝多位歌手藝人：「除咗要多謝老闆Rita，令我可以放心放下工作專心醫病，仲有好姊妹田蕊妮，我同佢講我做化療會甩頭髮，所以我要剃頭，佢就錫咗我頭髮一啖，仲有喺電療室攬住我喊嘅倫永亮，你嘅膊頭充滿力量。」<br>Vani又多謝車婉婉及鄭秀文：「你哋喺醫院為我祈禱，喺群組為我打氣嘅留言，我永遠都唔會delete。」Vani還多謝梁詠琪（GiGi）：「多謝GiGi做完演唱會，即刻飛撲嚟探我，出院嗰時幫我攞行李攞到一抽二抽，你真係好可愛。」</p><p>學友上網搵料</p><p>此外，Vani重點多謝以「阿哥」相稱的張學友，她說：「要多謝呢個冇血緣嘅阿哥，我知道你唔鍾意上網，但係都不斷上網幫我搵醫學資料，就算幾忙都keep住為我打氣。」Vani為切除癌細胞做了七小時手術，除了答謝同事在她做手術前打氣外，又感謝李克勤、容祖兒、楊千嬅、周慧敏及古巨基夫婦等，更指沒有想過孫耀威、鄧健泓及杜汶澤會因她病擔心到喊。<br>撰文：李察</p></body></html>