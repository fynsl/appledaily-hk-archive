<html><header><meta charset="utf-8"><title>千億新抱變性感辣媽Bra Top子淇陪凸腩夫遊希臘</title></header><body><h1>千億新抱變性感辣媽<br>Bra Top子淇陪凸腩夫遊希臘</h1><p>【爆相爆片】現年35歲的徐子淇模特兒兼演員出身，影過不少泳衣及性感靚相，不過自從06年下嫁李家誠成為「千億新抱」，成為兩子兩女母親後，已鮮見子淇作性感打扮。其實她身形一直保持得非常好，早排她跟老公李家誠到希臘度假，被本報讀者陳先生透過「爆相爆片」分享她穿着bra top的照片。</p><p>顏色搶眼</p><p>陳先生透露早前在希臘藍白小島聖托里尼（Santorini）見到徐子淇夫婦，他說：「條片個時間係香港時間，希臘慢5個鐘，即係大概當地6點。嗰邊日照好長，9點先天黑，6點開始準備睇日落，相信佢哋都係去嗰度睇。」陳先生表示當時較徐子淇一行人晚到達，一去到就認出對方：「佢套衫嘅顏色真係幾搶眼，同埋嗰段時間唔係好多遊客，特別係華人。」之後徐子淇一行人先於陳先生離開，由於所處地方為碼頭，一行人如果要返回大街，選擇不外乎乘䌫車、騎驢仔或者行樓梯拾級而上。</p><p>身形弗爆</p><p>從影片中見到，同行的夫婦應該為李家誠老友、李國寶細仔李民斌跟太太馮靈針，由於當地陽光猛烈，兩位女士都戴着闊邊帽。但論性感馮靈針的露肩裝就不及子淇的bra top搶鏡。雖然子淇已是4名小朋友的母親，但仍保持着模特兒時的身形。而且對鏡頭嘅敏感度不減當年，照片所見當子淇轉身發現有人影相時，已經金睛火眼全程望實，果然訓練有素。<br>採訪：李森</p></body></html>