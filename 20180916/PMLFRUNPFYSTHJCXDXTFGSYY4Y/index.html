<html><header><meta charset="utf-8"><title>【娛樂人物】被飛女神簡淑兒</title></header><body><h1>【娛樂人物】被飛女神簡淑兒</h1><p>組合少女標本成員之一的簡淑兒（Jessica），因為笑容甜美而引起網民關注，即使她是不少宅男心中的女神，不過Jessica的情路絕非一帆風順。早前Jessica在尖沙嘴接受《蘋果》訪問，自爆曾經拍過4次拖的Jessica，直認次次都係被對方狠撇，難怪她說：「就算有女神銜頭都冇用，唔代表唔會俾人飛，真係好失敗！」</p><p>憑歌寄意</p><p>Jessica早前推出新歌《謝謝你傷過我》，她表示這首歌是送給入行前分手男友，她說：「我係因佢出軌而分手，嗰時係唔開心，寫埋嗰啲懶有詩意嘅嘢，佢完全明我講乜，佢嘅異性緣太好又來者不拒，但係我覺得最難受係講大話，仲要之前都試過出軌，每次我話要走，佢先會𠱁我。」她還說：「今次同鄺俊宇本新書crossover，我仲有畀佢睇我寫嘅嘢，今次係講分手後令自己變得更好。」而鄺俊宇還將「別再苦守沙堡壘」的一句，放入歌詞中。<br>雖然有不少女友是操控狂，要男友報告行蹤之餘，還會check男友的電話紀錄，Jessica說：「我平時好少check呢樣嗰樣，除非忍無可忍先揭發，check得係有古怪，可能試過太多次男友出軌，自此之後唔會承諾人哋任何嘢。」<br>採訪：盧妹<br>攝影：仇志德<br>場地提供：Geda bar and restaurant<br>服裝：toutacouphk of ithk</p></body></html>