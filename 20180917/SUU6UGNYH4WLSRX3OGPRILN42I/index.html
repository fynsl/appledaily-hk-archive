<html><header><meta charset="utf-8"><title>屯門去將軍澳　的士收$1,242</title></header><body><h1>屯門去將軍澳　的士收$1,242</h1><p>【本報訊】十號風球當前，巴士、小巴停駛，颱風天仍要上班只能靠的士代步。多名《蘋果》記者在全港各區欲到將軍澳工業村，經的士台電召「call車」不果，最終用手機call車app才有司機接單；有人從屯門到將軍澳被徵收900元附加費，整程車盛惠1,242.7元，笑言為「成世人搭過最貴的士」；有記者從將軍澳尚德邨找的士到將軍澳工業村，即使同區，附加費也要250元。</p><p>「你估我哋唔危險呀」
</p><p>有的士司機透露，早上曾接載內地遊客由紅磡到落馬洲，「嗌加500佢哋都即刻上車，但你估我哋唔危險呀？」在颱風天乘的士，需繳付數百元附加費已為慣例。記者昨早用電召的士app，要求由青衣接載至油麻地，但接單的司機均指需加300至500元附加費，最終約1小時後才有司機表示只收100元附加費。該司機坦言在惡劣天氣下開工，風險很高，「爆車前窗玻璃，（重置須）600蚊；側邊玻璃，最少300蚊。唔係個個都肯搏」。<br>他又指，要到如旺角的市區最怕有招牌跌下釀成意外，「不過機會唔係咁大，要加500蚊就過咗火位；但長距離就真係要五嚿（500元），今朝車一轉內地人紅磡去落馬洲，我話加500蚊，佢哋諗都唔諗就上車」。該司機又打趣道，的確有不少司機打風「接單仲密啲，因為一定多人搭」。<br>■記者嚴敏慧</p></body></html>