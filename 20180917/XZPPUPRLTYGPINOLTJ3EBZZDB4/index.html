<html><header><meta charset="utf-8"><title>隔牆有耳：湯家驊後花園遭蹂躪 - 李八方</title></header><body><h1>隔牆有耳：<br>湯家驊後花園遭蹂躪 - 李八方</h1><p>山竹來襲下，唔少人屋企都滲水漏水，冇爆玻璃已經好好，行會成員兼民主思路召集人湯家驊（Ronny）位於大埔嘅大宅都遭殃，偌大嘅花園有一半樹冧咗，佢就喺facebook開post貼圖話好彩，「尚算幸運，只是超過花園一半樹幹斷落、屋內不時停電……」</p><p>鄰居斷樹「吹過嚟要我執埋」</p><p>相片可見本來設計典雅嘅花園畀山竹吹一吹，凌亂不堪，八方問過Ronny，佢話屋企位處山谷，以往打風都冇咁應，所以連米字形膠紙都冇貼，誰不知今次山竹好鬼勁，所以花園嚴重受襲，雖然啲樹唔係Ronny自家種，但都對咗幾十年㗎，自然都有感情㗎，禍不單行嘅係連隔籬屋啲樹都斷咗，「吹埋過嚟，要我幫佢執埋」，唔好彩嘅係佢份家居保唔包花園位置，所以要自己掏錢維修，「希望唔會使太多（錢）啦」。</p></body></html>