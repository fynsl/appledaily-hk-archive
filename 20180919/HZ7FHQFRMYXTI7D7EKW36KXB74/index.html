<html><header><meta charset="utf-8"><title>7歲女濫服維A維D　損肝「冇藥醫」</title></header><body><h1>7歲女濫服維A維D　損肝「冇藥醫」</h1><p>【本報訊】港人工作時間忙、飲食不定時，有人會選擇服食維他命補充劑。不過，香港醫院藥劑師學會會長崔俊明表示，長期服食過量維他命會影響健康，數年前曾有一名7歲女孩因持續兩、三年服食維他命A和D，導致肝臟受損，皮膚和眼球發黃，出現作嘔作悶徵狀。他說：「呢個係冇藥醫，都係等佢停食維他命，之後慢慢會好返。」</p><p>「喺香港唔會缺乏維他命」</p><p>他指，成人較少發生服用過量維他命，惟有部份長輩或家長認為小孩過瘦，以為服食維他命可改善情況，「你見啲家長好鍾意畀魚肝油啲小朋友食，標榜高含量維他命A同D，A同D會積聚喺肝臟」。他強調，攝取維他命最好是從食物吸收，首要均衡飲食；又指香港現今社會發達，「喺香港唔會缺乏維他命，喺好多食物都攝取到，好似汽水都標榜有維他命C，不過係人工唔係天然之嘛」。<br>他稱，絕不鼓勵港人自行服食維他命補充劑，「除非你係先天有缺乏或有病，但最好都係由醫生處方同建議」；若市民需要購買有關維他命等保健食品，他建議可向店內的藥劑師查詢，協助選購適合產品，「𠵱家連鎖店貨架有好多種（維他命等保健產品）」。<br>■記者張文鈴</p></body></html>