<html><header><meta charset="utf-8"><title>中環在線：周凱旋隔空傳情「Ai你一萬年」 - 李華華</title></header><body><h1>中環在線：周凱旋隔空傳情「Ai你一萬年」 - 李華華</h1><p>AI係乜意思？係人工智能？定係Adobe Illustrator？答案係愛啊！<br>維港投資創辦人周凱旋（Solina）參加上海人工智能大會演講，PowerPoint以愛的普通話併音「Ai」為題，兼改編台灣歌手伍佰《愛你一萬年》嘅歌詞，提到「Ai一萬年」、「Ai的希望 Ai的迷惘」、「我像小船 尋找港灣」，唔單止講人工智能，亦曲線向超人李嘉誠傳情。<br>Solina喺演說講完維港有份投資嘅人工智能項目，後段又忽然感性，話「跨領域，跨文化構解洞見，對人、對軟件皆是難事，人性充滿奇妙和缺陷，然而良知的聲音，活着的喜樂還是有點意思的。」唔知係咪讚緊誠哥呢？<br>不過，都係讀者嘅留言最精警，有讀者話「妳愛超人，超人唔愛妳，如果超人真心愛妳，會同妳註冊結婚，一生一世到終老。名份對女人嚟講好重要，比金錢更重要。」誠哥，Are you ready？<br><br>李華華<br>mailto:LiWaWa@AppleDaily.com</p></body></html>