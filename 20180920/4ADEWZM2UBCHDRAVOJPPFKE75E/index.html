<html><header><meta charset="utf-8"><title>爆相爆片：登機系統故障　成田現長龍</title></header><body><h1>爆相爆片：登機系統故障　成田現長龍</h1><p>日本今年可謂多災多難，大阪關西機場今個月初遭受颱風「飛燕」吹襲，機場水浸兼受到嚴重破壞一度要關閉，對外嘅交通命脈連絡橋有一邊行車路俾船隻撞爛咗，當地幾經努力搶修，機場航班升降陸續恢復，聽日開始回復正常運作；點知另一邊廂，就輪到東京成田機場出問題，有旅客喺航空公司櫃枱前大排長龍，原來因為登機系統故障，要人手寫登機證資料。</p><p>航班延誤4小時</p><p>讀者劉先生一家三口去咗東京玩幾日，原定星期二乘搭香港快運UO849航班，預計夜晚7點返到香港，一心諗住避過咗超強颱風「山竹」嘅威脅，一定冇影響喇啩！點知佢哋星期二中午去到成田機場，見到香港快運一度封住櫃枱唔畀乘客check-in，其他航空公司櫃枱亦都排晒長龍，更有當地傳媒喺度拍攝。劉氏一家內心一沉，後來先知原來係機場登機系統發生故障，印唔到登機證，地勤人員要用最原始方法手寫登機證畀乘客。劉先生話，咁原始嘅登機證都係第一次見。<br>地勤人員仲同劉先生講航班會延遲，但遲幾耐就唔知，大批旅客喺候機室等候，好多乘客坐喺地下，不過秩序都算良好嘅！結果航機遲咗接近4個鐘，夜晚10點49分抵港。返到香港機場，行李又延誤，搞到凌晨先返屋企，睇嚟劉氏一家今次嘅旅行都幾難忘！香港快運發言人稱，由於星期二東京成田機場嘅二號客運大樓登機系統出現故障，令到該客運大樓嘅航空公司櫃枱要用人手辦理登機手續。因此前日由東京成田飛往香港嘅航班UO849延誤起飛。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>