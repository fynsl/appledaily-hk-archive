<html><header><meta charset="utf-8"><title>伊健趕戲易躁底錢嘉樂淡定慢慢教</title></header><body><h1>伊健趕戲易躁底<br>錢嘉樂淡定慢慢教</h1><p>【今日ENT】由鄭伊健、陳小春、謝天華、林曉峰主演、錢嘉樂首次自導自演的電影《黃金兄弟》前日上映，他們當日一行5人快閃出席《娛果》直播節目《今日ENT》，玩遊戲互爆秘密及考智慧。在互爆環節中各人都異口同聲指謝天華最貪玩，一沉迷就不得了，而亦是最易醉，酒品更是一般。他們越玩越興奮，更爆天華除為食之外，最喜歡到澳門食煲仔飯。<br>戲中嘉樂外號為「淡定」，伊健大讚對方拍攝時人如其名，他說：「佢面對呢套電影都好大壓力，但覺得佢真係好淡定，處理每件事，遇到嘅困難都好淡定。」小春笑言：「佢喺現場慢條斯理step by step去運作成套戲指導我哋，到我哋有啲動作唔得，佢會好淡定慢慢教。」</p><p>有耐性冇脾氣</p><p>嘉樂認為在壓力下拍戲氣氛會不好，所以想大家拍一部開心又有質素的作品，將來回憶就會美好，又感激兄弟陪伴：「呢度係一班兄弟，有時冇佢哋戲份，佢哋都會喺我旁邊支持我。」伊健指以往拍香港電影速度好快好趕，令大家出現脾氣問題：「拍完嘉樂呢部戲，佢係冇鬧過人，我哋面對係好多困難，好多阻滯，但見佢又冇發脾氣。」《黃》片前日開畫票房67萬，成為開畫票房季軍。<br>採訪：馬建華<br>攝影：林賓尼<br>場地提供：帝都酒店</p></body></html>