<html><header><meta charset="utf-8"><title>居美港人買Lady M月餅　不滿奇華代工</title></header><body><h1>居美港人買Lady M月餅　不滿奇華代工</h1><p>【本報訊】總部位於美國紐約的千層蛋糕店Lady M紅遍美國，分店更遍及香港和台灣等地，深受華人追捧。Lady M去年在港推出中秋節月餅大受歡迎，美國店今年也乘勢推出，4個迷你月餅索價58美元。有居美港人訂購一盒，詎料打開包裝後竟發現盒內盛載的是奇華月餅，一家人有感受騙。</p><p>包裝無說明　迷你月售453元
</p><p>Lady M在美國推出售58美元（約453港元）的中秋限定迷你月餅，一盒有4個，包括傳統和冰皮口味；月餅盒外形是一個粉紅色華麗古典建築物，更可亮燈當作燈籠，與去年在港推出的設計一模一樣。<br>居於美國加州灣區的Ken購得月餅後，滿心歡喜和太太拍下「開箱片」，他透過電話向《蘋果》表示，一直是該品牌擁躉，「一向都鍾意食Lady M嘅千層蛋糕，覺得幾好食，我哋都對佢好有信心，今次包裝仲好靚」。Lady M在灣區沒有分店，Ken先從官網預訂，再專程開車到三藩市的臨時門市領取。<br>Ken表示，打開月餅盒後看到餅面皆印有代表品牌的「M」字樣，「但月餅食到一半就發現奇怪，餅底膠兜竟然寫住『奇華』，相信唔係Lady M造嘅」。熟悉「奇華味道」的他，坦言「就係奇華（月餅），冇乜大分別，無論網上定盒上由頭到尾都冇講明係搵人請槍」，他感到相當失望及覺得受騙，打消贈送予朋友的念頭。<br>「平日喺美國買一盒奇華月餅都只係26蚊（美元）左右，（Lady M）呢個價錢，如果有寫清楚，願者上釣，但𠵱家只係將人哋個月餅放入自己個盒」，他向Lady M客戶服務部要求退款，公司卻要求他把盒寄回才能辦理，「仲要我畀郵費！」<br>Lady M老闆、日裔美國人Ken Romaniszyn承認月餅由奇華在美國的生產商製造，解釋因Lady M沒有月餅製作工具，並非欺騙顧客。被問及會否繼續出售同款產品或作改動，公司於截稿前沒有回覆。記者到Lady M紐約分店查詢，店員表示今年的月餅已經全部售罄。<br>■北美《蘋果日報》駐三藩市記者唐芷瑩</p></body></html>