<html><header><meta charset="utf-8"><title>林敏驄多人服侍嗌興奮</title></header><body><h1>林敏驄多人服侍嗌興奮</h1><p>林敏驄昨日到銅鑼灣出席活動，於街頭穿上金雞衫跟市民玩遊戲，他說：「咁大個人都未試過做雞，仲要眾目睽睽咁多人服侍，搞到我有啲興奮。」<br>林敏驄稍後要為自編自導自演的賀歲片開鏡，他稱演員眾多：「有張繼聰、林盛斌、Shine、吳耀漢等，郭子健就幫我一齊做幕後，佢睇完我寫個劇本後都話好感動，好似我寫嘅歌咁，一隻字都唔使改。」</p></body></html>