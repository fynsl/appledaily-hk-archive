<html><header><meta charset="utf-8"><title>成龍鍾意亂　洪金寶要靚要勁</title></header><body><h1>成龍鍾意亂　洪金寶要靚要勁</h1><p>【論盡功夫巨星】<br>一代拳王周比利，乃八、九十年代功夫片的御用武打奸人，身形魁梧動作敏捷，雖然表情不多，但拳腳有勁十分搶鏡。他曾與成龍、李連杰、周星馳、洪金寶及元彪等合作，令人最深刻的是他在《精武英雄》與李連杰對打，還有《賭俠II上海灘賭聖》中被周星馳用奪命鉸剪腳夾死。</p><p>他說每個巨星都有不同風格︰「最好打嗰啲都同我打過啦！元彪輕巧啲，你要捉佢個時間；成龍大哥鍾意有少少亂；洪導演要靚、要勁、要硬。有陣時要真係踢落去，都戥佢辛苦。至於周星馳就成日搞笑，佢叫我畀啲打拳帶佢睇，咁就請我拍戲，又話我唔畀新嘢下一套就唔搵我，佢嘅動作反應都幾好。」他說當年拍動作戲拳拳到肉，難免受傷︰「打到咁上下，啲大哥就話呢腳你認真𡁻落去啦！就佢係害佢，因為要踢多幾次！」<br>提起入行，周比利非常感激洪金寶：「我入行最多謝都係洪金寶導演，佢拍《過埠新娘》，咁啱去到我住嘅地方拍，佢問我有冇興趣試下，仲話帶咗好多菲林可以畀我嘥！」<br>採訪：馮國康、何永寧</p></body></html>