<html><header><meta charset="utf-8"><title>爆相爆片：女扒手偷iPhone被追截　金「嬋」脫殼事敗   </title></header><body><h1>爆相爆片：<br>女扒手偷iPhone被追截　<br>金「嬋」脫殼事敗   </h1><p>偷嘢被揭發竟賴皮剝衫？話說吳小姐前日下午4點行緊去香港工業中心地庫睇衫時，見到一個女人突然跑出嚟，尾隨有六、七人追住佢，之後女人一度匿入車底，最終被人拖番出嚟，膝頭擦損晒，未幾聽到女事主話有個女人偷佢電話，其餘四至五人原來係見義勇為嘅途人同店員，圍住女扒手唔畀佢走。</p><p>「掂我就嗌非禮」</p><p>不過做得賊又點會咁易放棄逃跑，吳小姐見女扒手為突圍，突然扯甩晒身上衫褲鞋襪，一有男人埋身就話：「你掂我就嗌非禮！」然後趁冇人捉實之際，屢次企圖越過馬路飛奔至香港工業中心對面工業區，結果都係被途人捉住唔放，之後又嘗試走入商場，趁人多混亂逃走，結果俾保安制服，報警拉人。<br>女扒手一直否認偷手機，但當事主打番自己手機時，女扒手個袋明顯有震動，當場人贓並獲，但死口唔認個袋係佢嘅，仲向警察投訴「班人捉住我、打我！」警員向現場事主同目擊者錄取口供，就將女扒手帶署調查。</p><p>警方回應前日下午4時許，一個45歲越南女子懷疑盜去一個35歲姓袁女子手袋內一部約值8,000蚊嘅iPhone，警方到場制服女疑犯，仲喺佢個手袋內撿獲事主部手機同另外兩部手機，以涉嫌扒竊拘捕帶署。<br></p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>