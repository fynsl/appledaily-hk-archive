<html><header><meta charset="utf-8"><title>高鐵的「禁坐令」 - 陳也</title></header><body><h1>高鐵的「禁坐令」 - 陳也</h1><p>瑞典那一家三口碰瓷不成被起底，醜態全國瘋傳，網民沒幾個「環時」讀者，對曾氏一家柒出國際，極度憤慨。這家人事敗後夾着尾巴逃離瑞典，下一次，會不會去威尼斯？這就好，食正威市「禁坐令」生效，如果曾家耍賴，躺在地上撒野，按照新例，即被罰500歐元，曾家三位屁股落地就是千五歐元，無價講，好心涼。<br>威尼斯變成歐洲版新加坡的fine city，對號入座，簡直是專門對付強國同胞。第一罰：街頭未經許可表演時掙小費，可罰款四百歐羅。從旺角轉戰天星的大媽，知驚未！香港特首自甘「做出氣袋」叫差佬幫你們頂住，唔會罰，執身彩。威尼斯禁令清單很長，香港人自己地頭坐高鐵，「明禁」隱藏着「暗禁」，唔知清單有幾多個版本。特首懶醒叫你「驚咪冇坐咯」。是的，坐威尼斯街頭一下被罰錢，係肉痛，坐一程高鐵被神秘莫測的B層「動感」一下就唔止肉痛咁簡單。記得瑞典公民桂民海和英國公民李波吧。</p></body></html>