<html><header><meta charset="utf-8"><title>爆相爆片：破壞王「追月」出動YOHO MALL變水舞間</title></header><body><h1>爆相爆片：破壞王「追月」出動<br>YOHO MALL變水舞間</h1><p>要睇水舞間，唔使過大海咁遠喇！因為噚日朝早喺元朗上演咗追月特別場，費用全免，但由於係即興性質，所以睇嘅市民唔多，就等小記帶大家重溫精采片段！</p><p>消防系統遭刑毀</p><p>話說喺朝早8點幾，元朗YOHO MALL（形點）一期嘅交通交匯處，突然間落起「傾盆大雨」，啲水好似瀑布咁，當時有乘客喺巴士站等車，亦有市民經過，全部都走避不及被照頭淋。有元朗居民以及區議員王威信，都將事發時嘅短片放上網，可以見到當時地面俾水浸晒，巴士站都暫時停用。原來係消防系統疑被「破壞王」觸動，令水簾開啟，保安員見咁大件事，即刻報警。消防員嚟到，發現上址並無火種，但巴士站消防警報嘅啟動器被打爛，懷疑有人蓄意破壞。YOHO MALL服務處發言人回覆《蘋果》時指，朝早近8點，服務處發現有人位於交通交匯處按動消防警鐘，消防系統隨即啟動。職員未有發現有火警或火種，而閉路電視顯示有人蓄意按動消防警鐘，故此服務處已要求警方調查事件，其後交通交匯處運作已恢復正常。<br>小記喺下晝去YOHO MALL睇過，發現現場警鐘多達50個，每個旁邊都貼有告示，提醒打爛玻璃可啟動水簾系統，而其中一個輕微凹陷（圖），疑曾遭重擊。<br>警方已將案件列刑事毀壞，交由元朗警區刑事調查隊第十隊跟進，暫未有人被捕。警方正追緝一名年約30至35歲男子，身高約1.75米，壯身材，蓄短黑髮，案發時身穿白色背心上衣、紅色短褲及白色運動鞋。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>