<html><header><meta charset="utf-8"><title>智取大市：但求不打科技戰 - 晉佳</title></header><body><h1>智取大市：但求不打科技戰 - 晉佳</h1><p>貿易戰繼續受注目，中國只加注徵收600億美金美國貨額外關稅，似乎想暫時息事寧人、拖得就拖，buy time去全力發展AI、大數據科技，博美國錫身唔願意打真正嘅科技戰。只要雙方冇踩入對方科技發展底線，大家喺賽道上各有各跑，總好過出真正嘅七傷拳。或許如Google前中國區總裁李開復所言，中美未來科技發展有條件並駕齊驅。<br>近幾年AI、AR等等科技發展速度加快，科技板塊長遠點都未止境。單計阿里巴巴提出「五新」（即新零售、新製造、新技術、新金融及新能源），其中「新製造」係指生產會由標準化產品嘅時代，變咗透過大數據去分析每個人喜好，然後工業式生產Tailor-made嘅產品；「新零售」以大數據分析，可以推銷一樣你從未買過、但你將會喜歡買嘅產品，去達致消費升級；「新能源」係指每個人都有冇盡用、非24小時運作嘅電腦，未來可以透過出售電腦運算力賺錢，然後電腦運算力好似能源咁交易，用盡資源。再者，無人車發展，長遠大量釋放物流效率同運載能力。AI發展慢慢會將上述事情變得foreseeable，就算只做到部份，已經夠顛覆。<br><br>晉佳<br> http://fb.com/advanceguy1 <br>本欄逢周一、三、五刊出<br></p></body></html>