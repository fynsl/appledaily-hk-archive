<html><header><meta charset="utf-8"><title>八方人物：前攝影記者為殘運英雄問出處</title></header><body><h1>八方人物：前攝影記者為殘運英雄問出處</h1><p>古語有云「英雄莫問出處」，偏偏著名運動攝影師程詩詠（Brian）以「英雄問出處」為主題，拍攝一輯以香港殘疾運動員為主角，並以不同社區作場景的圖輯，目的正是要讓大眾知道英雄就在你我身邊。</p><p>旁觀訓練　學會堅持</p><p>Brian 1995年投身新聞界，任職攝記逾10年，採訪過不少天災橫禍，由2004年南亞海嘯、2005年倫敦大爆炸，到2008年四川地震：「（採訪四川地震）嗰3個禮拜，好似唔係人嘅生活嚟，嗰種壓迫性好大」。適逢其時長女剛出生，採訪後便與太太一同裸辭。前路未明下，他毅然賣樓，把錢一圓成立工作室的夢。<br>Brian憶述，不時在快餐店遇見一位傷殘劍擊運動員，雙方互不相識，心裏不禁想：「喺你身邊、喺呢個社區裏面就有一個英雄，而呢個英雄可能係你平時行過唔覺得佢係一啲咩咁勁。」於是有了拍攝「英雄問出處」圖輯的念頭，拍攝12位殘疾運動員的地點，都是他們居住或工作的社區，正是要揭示英雄們的出處。近距離觀察他們，Brian更學懂何謂堅持，「如果你睇過佢哋一次訓練，佢哋唔只比正常嘅辛苦，好多嘢係要克服」。<br>為游泳運動員周宏基拍攝的一次，Brian印象很深。戶外拍攝受不穩的天氣影響，周宏基並無因此想過放棄；挑選到合適地點，周脫下外衣，Brian見到數次癌症在他身上留下的疤痕，頓時明白一般人所謂的毅力，對殘疾人士來說不過是生活一部份，「我哋唔好再覺得自己捱得好辛苦，其實我哋啲問題好小事」。<br>亞洲殘疾人運動會下月6日舉行，今次港隊會派出175人、包括103名選手出賽10個項目。Brian的「英雄問出處」攝影展，正是希望社會更關注和支持殘疾運動員。攝影展今日至下月13日在鑽石山荷里活廣場展出。<br>■記者呂浩然</p></body></html>