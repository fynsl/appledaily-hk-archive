<html><header><meta charset="utf-8"><title>中環在線：康宏委任獨董通告8個月未見影 - 李華華</title></header><body><h1>中環在線：康宏委任獨董通告8個月未見影 - 李華華</h1><p>康宏（1019）官司風波沒完沒了，新近發展到「玩具大王」蔡志明要求參與其中，希望有機會喺法庭講番幾句，金融花生友當然最想知佢到時有乜料爆喇，不過在此之前，華華發現另一件事都幾耐人尋味。<br>講緊係康宏早於今年1月委任宦國蒼為獨董，話會為此事另行刊發通告，但事隔8個月，中秋都過埋，康宏前日最新份通告，依然有個附註「將就委任宦國蒼另行刊發公告」，因乜事呢份委任通告遲遲未出呢？照計，宦國蒼做緊北控環境（154）與盛源（851）獨董，覆歷資料好易搞喎。<br>68歲嘅宦國蒼喺金融界有一定江湖地位，曾任匯豐亞太區投行主管，2005年成立博智資本。根據資料，佢同「神秘資本大鱷」肖建華有交情，2009年收購台灣南山人壽大刁，傳聞有佢身影。咁啱呢，康宏總裁吳榮輝當年以博智金融高層身份參與收購南山人壽。<br><br>李華華<br>mailto:LiWaWa@AppleDaily.com</p></body></html>