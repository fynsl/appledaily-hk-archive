<html><header><meta charset="utf-8"><title>爆相爆片：爬鐵柱　周圍捐松鼠港鐵愛漫遊</title></header><body><h1>爆相爆片：爬鐵柱　周圍捐<br>松鼠港鐵愛漫遊</h1><p>究竟係香港「鼠患」真係咁嚴重，定又係早前颱風「山竹」吹冧晒啲樹，帶嚟嘅後遺症？大家唔使驚，因為今次講緊嘅唔係老鼠，而係松鼠。話說周日有市民喺港鐵站裏面，見到有隻松鼠出沒，隻松鼠仲同其他乘客一齊搭車，不過佢就坐唔定喺車廂內亂咁走，嚇到其他人彈起仲咿嘩鬼叫，場面一片混亂。</p><p>誤以為老鼠　乘客嚇餐飽</p><p>話說嗰日下晝近3點，市民梁先生喺荔景站等緊車，突然見一隻物體，喺往中環方向嘅車頭月台位置，抓住鐵柱不斷向上爬，但爬爬吓捉唔實跌返落地，由短片見到，隻松鼠唔算大隻，條尾同佢個身嘅長度差唔多，身手非常敏捷。<br>有女乘客喺月台見到有松鼠覺得好出奇，有小朋友就覺得隻松鼠好得意。隻松鼠喺月台苦無出路，咁啱一架列車剛埋站，松鼠即刻搭順風車走，走得快好世界，如果唔係夾住就唔知點算嘞。<br>另一位讀者翁先生就話佢家姐當時喺車上面，當時列車由長沙灣駛緊去荔枝角站途中，突然發現有隻嘢喺車廂內走嚟走去。當時好多乘客都未睇清楚係乜嚟，有人以為係大老鼠，但見到隻嘢全身毛亂咁走，好多人都嚇餐飽，之後睇清楚先知道原來係隻松鼠嚟。<br>從翁先生提供嘅短片睇到，當時車廂內唔少乘客爭相走避，好多女乘客仲俾隻松鼠嚇到尖叫。不過睇嚟隻松鼠都好驚，佢可能見到港鐵車廂逼爆晒人，嚇到佢周圍走。翁先生引述佢家姐話喎，「當時好刺激，車廂啲人個個嚇到縮起隻腳，有啲仲嚇到跳起身，好似玩人浪咁！」不過就冇人夠膽捉隻松鼠，結果要交畀港鐵職員處理。<br> 港鐵回應指，當日下晝近3點，接獲乘客報告發現松鼠，車站職員喺長沙灣上車搜查，並無發現，當列車駛至中環總站，職員再登車作徹底檢查，同樣無發現。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568<br><br>參加細則<br>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>