<html><header><meta charset="utf-8"><title>自認宅女最愛煲宮廷劇</title></header><body><h1>自認宅女最愛煲宮廷劇</h1><p>何超欣相對其他家姐、哥哥，私隱度甚高，從未有公開的社交網帳號的她表示：「我有玩fb、Ig，但係冇public account，我淨係去睇，唔會發表任何嘢。」被笑生活似「宅女」的她，原來自小愛看金庸小說，更是個宮廷劇迷：「《延禧攻略》都睇到50幾集，唔係睇佢哋勾心鬥角，最鍾意睇佢哋setting、背景，宮殿、衫同成個歷史，唔同朝代都鍾意。」<br>超欣更大爆家姐超盈也是宅女：「我哋會一齊煲美劇、買吓零食，都係private、宅女啲。」超欣覺得家姐與兩位哥哥都甚為疼錫她：「家姐成日帶我去啲國際啲場合，放假會嚟探我，睇佢去debutante（成人禮舞會）。」至於兩個哥哥，猷亨照顧她在英國的生活，而猷君就是出名的「妹控」，超欣直言：「我同佢好sweet，佢去拉小提琴、打網球、snowboarding，我都會跟住去學。」將來揀男友會否都要似兩個阿哥，她即笑言：「唔知道，我又未拍過拖。」問到揀男友條件，她害羞說：「對呢樣嘢冇乜idea，過到爹哋、媽咪、家姐同阿哥嗰關就得。」</p></body></html>