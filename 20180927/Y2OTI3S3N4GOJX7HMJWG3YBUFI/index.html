<html><header><meta charset="utf-8"><title>老公剪臍帶見血被嚇窒利嘉兒誕7.2磅B女：幾肥美</title></header><body><h1>老公剪臍帶見血被嚇窒<br>利嘉兒誕7.2磅B女：幾肥美</h1><p>利嘉兒（Lily）和劉姓製衣商人老公Bong於10年結婚，婚後八年終於造人成功，今年44歲的利嘉兒高齡懷孕，上星期三在舊山頂道嘉諾撒醫院誕下體重7.2磅女兒劉書雅，母女平安，女兒可愛圓碌碌似足利嘉兒老公，母女更趕及中秋前出院，第一次過三人中秋節，人月團圓。</p><p>蝦碌冇拍片</p><p>由於開刀日期撞正颱風「山竹」襲港之後，令利嘉兒擔心風災塌樹封路，幸好當時道路暢通順利入院。休息幾日後，利嘉兒自言精神不錯，講起初生女兒，她更是笑不攏嘴：「BB都幾肥美，屋企人都話冇諗過我咁細粒，生到個BB咁墜手。BB𠵱家食得、瞓得，好多表情，成日偷笑，姑娘話佢係開心果BB。」<br>當日利嘉兒由老公陪同入產房，老公更親手剪臍帶。利嘉兒爆老公曾被囡囡嚇一嚇：「好多蝦碌嘢，老公本來準備入到嚟就係剪臍帶，但啱啱見到醫生將BB喺我個肚拎出嚟個下，血淋淋嘅一幕，佢都有啲嚇親。」大概是因為驚魂未定，麻醉師又撳錯掣出事。利嘉兒說：「之後個外籍麻醉師話幫佢揸機，錄佢剪臍帶個part，點知剪完睇番係空白，原來佢撳錯掣，冇錄到，呢啲冇得take two，老公安慰我話唔緊要啦，咁珍貴嘅畫面，已經留咗喺佢腦中同心中。」</p><p>書卷氣名字</p><p>利嘉兒為女兒改名劉書雅，原來別具意義，她說：「中英文名都係我自己改，因為我鍾意女仔有書卷氣，希望佢係優雅嘅女仔。」至於女兒英文名Karyssa來自古希臘文，有充滿愛、被愛的意思。利嘉兒解釋：「我想佢有愛呢個特質，人生中充滿愛，亦明白愛人、有愛心及愛惜小動物。」<br>採訪：林妙萍</p></body></html>