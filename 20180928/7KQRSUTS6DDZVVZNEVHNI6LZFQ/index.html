<html><header><meta charset="utf-8"><title>趣趣地：印乙球員輸12碼打球證</title></header><body><h1>趣趣地：印乙球員輸12碼打球證</h1><p>印尼乙組聯賽發生球員追打球證事件。乙組東區組別包尾嘅Persiwa Wamena，喺一場護級戰中被球證拉薩克吹罰12碼，球員激動得追打球證，拳腳交加，幸好旁證同埋對手球員挺身而出，隔開打人嘅球員，球證得以跑回球員通道躲避，最後涉事打人嘅球員齊被紅牌驅逐，但賽會至今仲未向涉事者及球會作出制裁。</p></body></html>