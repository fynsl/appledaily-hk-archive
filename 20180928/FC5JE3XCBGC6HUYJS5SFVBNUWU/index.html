<html><header><meta charset="utf-8"><title>趣趣地：波神睇PSG嘆紅酒</title></header><body><h1>趣趣地：波神睇PSG嘆紅酒</h1><p>巴黎聖日耳門禮拜三晚喺法甲主場以4:1反勝蘭斯，不過梅開二度嘅烏拉圭前鋒卡雲尼未能成為焦點，事關「波神」米高佐敦（Michael Jordan）呢一晚以貴賓身份現身巴黎王子公園體育場。PSG早前同Jordan Brand聯乘，推出新款波衫同產品，儘管PSG冇着呢件波衫出賽，但MJ手持紅酒觀賞比賽，興致不減。</p></body></html>