<html><header><meta charset="utf-8"><title>【娛樂人物】雨僑　人妻攻略</title></header><body><h1>【娛樂人物】雨僑　人妻攻略</h1><p>雨僑和羅力威拍拖七年，今年三月榮升人妻，她形容婚後有了老公依靠，人變得輕鬆自在，又大讚老公做事嚴謹，婚前婚後也沒改變。工作方面，雨僑承認KOL是她最大收入來源，至於生兒育女的問題，她認為是否有車有樓是其次，認為父母做好身教才最重要，坦言自己已為當人母作好準備。<br><br>採訪：馬建華<br>攝影：沈健程</p><p>雨僑與羅力威走過七年之癢，今年三月三十一日正式成為羅太，至今剛好半年。身份改變了，雨僑承認感覺變輕鬆，但並非出嫁後有老公養，而是精神上有老公作為依靠。<br>雖然已經結婚，但雨僑與羅力威的相處，似乎跟婚前改變不大，只要有時間，兩口子便不停去旅行，不停度蜜月。日前雨僑於尖沙嘴接受《蘋果》專訪，暢談婚後的轉變，連她自己亦說以前甚少談生活，事關鏡頭後的生活沒甚麼趣味，覺得未必有人想知，反而婚後變得放膽去講。</p><p>依靠老公</p><p>問雨僑覺得成為人妻後，自己最大改變是甚麼？她即甜笑謂：「輕鬆咗好多，唔係因為覺得結婚後有人養，而係精神上有依靠，我以前將工作放到好大，但𠵱家啲人睇幸福同成功，唔好似以前一定要嫁有錢人或者拎好多獎，啲人覺得搵到啱嘅，搵到最開心嘅就替你開心，我嘅情況就係咁，有老公依靠，有乜嘢事都有人承擔。」<br>雨僑又透露，夫婦結婚前曾接受婚前輔導，其間她發現老公處事的嚴謹度，原來比她還要高，故婚禮事宜她都全權交由老公負責，自己完全放心沒有插手，亦沒有請Wedding Planner去做，因為大家都喜歡自然一點。除此之外，雨僑指她和老公日常分工都非常合拍及完美：「我鍾意煮飯、執嘢，佢鍾意清潔，其他方面就係我哋嘅性格處事同價值觀都好相近。」</p><p>準備生B</p><p>說到生小朋友，雨僑有感而發謂：「好多人覺得生小朋友前要有樓有車，當然呢啲都係重要，但更重要嘅仲有其他。」她認為：「我覺得決定可唔可以生小朋友，係睇你有冇做榜樣，例如有啲情況，返到屋企講親戚啲嘢，因為有啲嘢未必可以喺小朋友面前講，又或者有時好攰，返到屋企就踢走對高踭鞋，有小朋友後唔做得，身教係想生小朋友前嘅首要條件。」雨僑又稱和老公一定不是完美的人，但也需要學習更好的品格，但自己也有準備成為做父母的心態。<br>髮型：Adam Hui@ W Salon By II Colpo<br>化妝：Lisa C.@ Lisa C. Makeup Art<br>服裝：Spark Fashion<br>場地提供：Prince Hotel</p></body></html>