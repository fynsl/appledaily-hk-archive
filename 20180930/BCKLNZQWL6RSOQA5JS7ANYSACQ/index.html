<html><header><meta charset="utf-8"><title>余文樂四圍飛撲奶粉錢</title></header><body><h1>余文樂四圍飛撲奶粉錢</h1><p>除了陳自瑤獲讀者「爆相爆片」孖囡囡由泰返港外，另一廿四孝爸爸余文樂就馬不停蹄密密飛，早前樂仔獲品牌邀請遠赴法國出席巴黎時裝周活動，日前返港為太太王棠云開30歲生日派對，昨日又再出發開工賺奶粉錢。樂仔昨日聯同助手等一行數人，出發前往上海拍廣告，但就不見太太和他的心肝寶貝囝囝余初見送機。</p><p>昨午大約12時許，身穿灰色短袖衫襯牛仔褲，戴帽又戴黑超的樂仔現身香港機場，由助手陪伴下領取登機證就急步行去閘口，而近日機場新設自助保安閘口入閘，但潮人余文樂卻急急腳轉去人手通道，沒試用新功能。另外，經常在Ig貼出兒子照片的樂仔，前日分享了一張囝囝睡覺的背影照，留言：「每日最開心的事就係望住你。」當真有子萬事足。<br>採訪：王連連<br>攝影：林賓尼</p></body></html>