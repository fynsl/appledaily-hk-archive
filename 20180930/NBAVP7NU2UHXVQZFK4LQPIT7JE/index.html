<html><header><meta charset="utf-8"><title>將藍隧道爆破　民居牆裂石屎塌　茶果嶺寮屋恐遭震冧</title></header><body><h1>將藍隧道爆破　民居牆裂石屎塌　<br>茶果嶺寮屋恐遭震冧</h1><p>【擔驚受怕】<br>【本報訊】造價達151億元的將軍澳－藍田隧道（將藍隧道），由禮頓及中國建築聯營承建，工程包括明山爆破及隧道爆破。其中明山爆破位近屬寮屋區的茶果嶺村，有多戶居民反映，自爆破工程開展後，房屋出現裂縫及石屎倒塌。有村民向承建商投訴，獲安排與公證行跟進，惟公證行指寮屋太舊，裂縫與工程無關，至今未有一戶居民獲承建商承責。有工程師表示，寮屋屬於對震動敏感的建築物，若持續受震動影響，出現越來越多裂縫，房屋有倒塌風險。　<br>記者：伍雅謙<br><br>將藍隧道自去年7月展開爆破工程，除周日外，每日均有3個爆破時段，每個時段爆破1至3次。當中明山爆破位於茶果嶺村後山，多戶村民均表示，中午12時至下午3時的爆破影響最大，爆破時猶如地震，房屋亦開始出現裂縫及石屎剝落。村民聚會點合義堂聯誼會，室內裂縫長逾一米，闊度足可放入一個5元硬幣，負責人鍾女士更隨手從牆身取出石屎塊，「噚日跌落嚟㗎」。她指牆身及柱位自去年起有裂縫，越見嚴重，只能以膠紙「黐住」石屎，防止剝落。</p><p>居民多番投訴後才測量</p><p>住處較近後山的蕭伯（圖），形容中午爆破「好似6、7級地震咁」，及後發現單位有石屎剝落及出現多條裂縫，其中一間寮屋外牆一條長裂縫，上月並未出現，現時已長逾一呎，並有相為證，更因裂縫及石屎剝落嚴重，已不敢再住。他向承建商投訴，獲安排公證行到場，「公證行啲人一嚟到，冇睇過你啲屋，冇測量過，就講你啲屋舊，唔關佢事嘅，好兒戲」。他多番投訴，今年7月才獲承建商派員為其住所進行一個月的震動監測，最高量出震動達每秒4.98毫米，「佢話超過5毫米危險，冇5毫米已經係咁，有5毫米咪死得」。蕭伯指並非要追究賠償，「係驚出事，想政府監測吓，爆破力唔好咁大」。<br>居於蕭伯附近的唐太亦指，居於現址51年，房屋外牆近日才有石屎剝落，日前承建商到場量度震動，雖只度出每秒1至2毫米震動，但量度期間即場有石屎掉落，「佢話未到5毫米都係好輕微，我就覺得唔輕微」。另一村民鍾女士所居寮屋由木材及石屎搭建，屋頂鋪設鐵皮。她稱今年5月發現房屋有沉降迹象，單位牆身更與地板分離，露出隙縫深逾12毫米，質疑亦是爆破工程影響。<br>茶果嶺居民關注組主席羅燕生指，現時村內約有10多戶受工程影響，主要是接近明山爆破位置的村民，「有啲直情驚到（爆破時）唔敢喺屋企」，但至今未有村民成功獲政府或承建商承責，批評公證行調查敷衍，「我哋有啲屋係冇鋼筋嘅，佢居然話我哋啲鋼筋氧化導致爆裂」。</p><p>工程團隊指震動如「拍吓枱」</p><p>羅指工程開展前工程團隊曾稱爆破震動甚微，「話好似拍吓枱咁簡單，實際就好似每日行雷」。他指工程團隊將震動指標「搬龍門」，曾指村內房屋可承受最高每秒5毫米震動，及後卻指5毫米是預計在村內產生的最高震動，改口稱村內寮屋最高可承受震動為每秒13毫米。<br>土木工程拓展署回覆指，截自上月共接獲11宗有關茶果嶺村構築物疑受爆破工程影響的投訴，其中6宗經公證行評估後，認為沒有證據顯示破損與工程有關，其餘5宗個案則正在處理。該署未有透露監測標準，只表示各監察裝置的震動及沉降數值均在可接受水平內。<br>資深土木工程師倪學仁指，爆破引起的震動達每秒1毫米，人體已感覺到，住屋亦可能會震動，長期或出現裂縫，而爆破亦會令地底空氣及地下水排出，導致泥土沉陷，附近房屋沉降。他觀察上述寮屋照片後稱，有關房屋以木、磚或泥漿等興建，「少少郁動都會裂嘅」，部份雖為鋼筋混凝土結構，但強度甚低，可承受震動的能力並不高，屬於對震動敏感的建築物，只可承受每秒7.5毫米的震動，倘超過則有機會影響結構，「裂下多啲，裂下又多啲，咪會冧囉」，或需增額外支撐。</p></body></html>