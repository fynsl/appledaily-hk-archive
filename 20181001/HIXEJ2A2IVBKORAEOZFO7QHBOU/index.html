<html><header><meta charset="utf-8"><title>爆相爆片：巨蜥鬧市曬太陽　警召蛇王生擒</title></header><body><h1>爆相爆片：巨蜥鬧市曬太陽　<br>警召蛇王生擒</h1><p>曬太陽啫，犯法呀？噚日下晝近3點，有眼利巿民見到深水埗港鐵站C1出口綠色上蓋出現一隻有保護色嘅蜥蜴曬緊太陽，一個舉機就個個舉機，吸引途人圍觀，懷疑有人擔心蜥蜴會跳入人群引起混亂報警。阿sir封鎖現場，反應敏捷嘅蜥蜴仔捐咗去附近一個生果檔，蛇王奉召生擒。</p><p>闖生果檔 途人：幾得意
</p><p>讀者羅先生噚日經過趁熱鬧，佢話蜥蜴仔連埋條尾有手臂咁長，估計約兩呎長，外形得意但又有啲恐怖，疑似係寵物，唔知點解走咗出街，蜥蜴仔可能唔慣俾咁多對眼望住，有啲不安兩頭騰，爬行速度好快。羅先生話有10幾個差人到場，仲叫埋蛇王嚟，佢都緊張蜥蜴仔命途，問阿sir捉到之後會點處置，又叫阿sir唔好殺佢，希望蜥蜴仔可以同主人團聚。<br>其間蜥蜴仔跳到港鐵站出口旁邊生果檔牆角避風頭，一位年輕蛇王拎住大布袋，踎喺放生果嘅木板上助跳，諗住跳起一手捉住蜥蜴，點知俾佢走甩出咗街，蛇王一支箭追去後巷，幾位阿sir亦跟住跑。最終蛇王不負所託用布袋笠住蜥蜴。呢場蜥蜴出走記歷時45分鐘，警方話蜥蜴仔會交畀私人動物中心照顧。<br>香港兩棲及爬蟲協會會長楊嘉文話隻蜥蜴係綠鬣蜥，又叫美洲鬣蜥，成年身長可達兩米，主要分佈喺中南美洲森林。綠鬣蜥係《瀕危野生動植物種國際貿易公約》附錄II物種。</p><p>爆相爆片
</p><p>#MeToo個個都要爆，但係唔一定要舉牌！只要你肯爆，無論好事、壞事、憤怒事，正嘢、衰嘢、古怪嘢，影低佢，《蘋果》幫你爆，更設爆相爆片大獎賞，除咗爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568<br></p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>