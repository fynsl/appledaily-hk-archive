<html><header><meta charset="utf-8"><title>妻指陳崇輝從未探望夫</title></header><body><h1>妻指陳崇輝從未探望夫</h1><p>【本報訊】陳崇輝一直指摘父親陳金華要和他斷絕關係，目的是向其母（陳金華前妻）施壓苛索金錢，更有人暗指陳金華現任姓胡妻子牽涉其中，但胡昨接受《蘋果》訪問時強烈否認，並稱直至陳金華的「斷絕父子關係」聲明見報當日，她才得悉事件，又指自己一直專心相夫教子，不了解丈夫與陳崇輝的爭拗，但力挺陳金華是好老公，為人負責任，「我先生唔可能逼前妻交財產，可能佢想攞返自己啲嘢，但唔可能攞前妻啲財產！」<br>胡形容自己是個「簡單嘅人」，並指自己從未介入別人婚姻，「我聽講好多嘢怪埋我身上，但我冇計較，好多嘢大家心中有數！」她稱丈夫1988年已離婚，兩人在2002年經朋友介紹下才認識，及後在港結婚並育有一子，現年10歲，現時她深港兩邊居住。陳金華近年曾兩次中風，身體大不如前，胡稱陳崇輝從未探望丈夫，令其感到「非常之心痛」，又稱曾勸丈夫不要過份勞氣，「畢竟係個仔，唔好咁樣」。</p><p>陳金華表妹：唔知點化解
</p><p>陳金華移居英國37年的表妹羅村娥，目睹他們父子關係由好轉差，大嘆兩人均待她如至親，但卻無從介入，「我都唔知點化解」。現年58歲的羅村娥稱自幼在坪洋村長大，1981年移居英國，表哥陳金華其後到英國做生意，兩人關係親如兄妹。她指表哥重情義，當年既供養母親，又送子女到英國讀書，最痛錫的便是長子陳崇輝，更以財力支持其英國的博彩公司及踏入香港政界。<br>羅稱今次事件令曾中風的表哥甚為神傷，她曾致電陳金華次女陳月明查問，但對方指：「唔好理咁多，你都唔知我哋咁多嘢！」<br>■記者李晟謙、莫家文</p></body></html>