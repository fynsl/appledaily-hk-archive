<html><header><meta charset="utf-8"><title>【娛樂人物】舞蹈員殺入十強《造星》Anson乞女憎</title></header><body><h1>【娛樂人物】舞蹈員殺入十強<br>《造星》Anson乞女憎</h1><p>ViuTV節目《Good Night Show全民造星》踏入尾聲，節目捧紅的，除了姜濤，還有江熚生（Anson）。26歲的Anson做過兩年舞蹈員，一心做歌手的他不喜歡站在後面的感覺，所以才參加比賽。不經不覺，Anson也走到10強，更有一班少女粉絲支持，不過原來他中學時期被女仔討厭，皆因他包面又口賤。<br><br>採訪：黃曉妍<br>攝影：陳俊強</p><p>舞蹈員出身的江熚生，在《造星》殺入最後10強，靚仔又跳得的他深受少女粉絲歡迎，就連主持黃心美每次見到Anson表演都異常興奮。Anson日前接受《蘋果》專訪，他笑說從不覺得自己靚仔，更指現實中感情生活不精采︰「現時係單身，我又唔覺自己好靚仔，我唔多女仔追㗎。讀中學時，啲女仔幾討厭我，因為我有少少包包面，把口又好賤。畢業後，因為鍾意跳舞開始收身，個人就正路啲，所以中學同學都話我唔同咗。」</p><p>望奪新人金獎</p><p>曾說過不喜歡站在藝人後面表演的Anson，人生的夢想是做歌手，更冀望有天能奪「叱咤男新人金獎」。他說當年曾經簽公司，但最終沒發展就解約，但自己很喜歡唱歌、跳舞，只好做舞蹈員。能歌善舞的Anson吸引不少女性粉絲，但原來他忠實的粉絲是他母親：「最開心係我阿媽，以前佢睇騷，唔係睇歌手唱歌，係搵我喺邊，𠵱家媽咪每日都睇重播。」</p><p>七年時間苦練</p><p>Anson一直努力排練，但選出10強時，導師劉美君卻狠評他進步不足，他亦自知欠天份︰「自己有啲唔爭氣，進步唔大，因為我本身唔係好有天份。我以前唔識跳舞、五音不全，我單純到只係想將呢樣嘢變成職業。中學同學成日笑我發明星夢，但你越抨擊我就越要做畀你睇，我花咗七年時間先練到呢個level，仲要唔係好勁。」<br>外界大多都認為姜濤會贏他，但Anson不會視對方為勁敵：「我當佢係小朋友、細佬，如果真係佢攞，證明佢值得。對於ViuTV有意簽約，Anson亦有所考慮：「我未簽，我唔知電視係咪適合我發展，因為我最想唱歌。」ViuTV將安排Anson拍新劇，但他卻反問：「點解我唔知嘅？拍劇係咪一定要簽約先？如果淨係搵我拍劇，我一定OK。」</p></body></html>