<html><header><meta charset="utf-8"><title>隔牆有耳：雙牌頭爭議　白鴿互片 - 李八方</title></header><body><h1>隔牆有耳：雙牌頭爭議　白鴿互片 - 李八方</h1><p>民主黨早前通過定性「將軍澳民生關注組」為參政團體，令到身兼關注組主席嘅黨員柯耀林必須「二揀一」，佢噚日開記招話有三個月時間考慮去留，但講明唔會離棄關注組出生入死嘅戰友，又話睇吓黨內機制點樣上訴，唔排除要求召開會員大會嚟場大辯論。<br>雙牌頭爭議由撞區觸發，關注組質疑民主黨新東立法會議員林卓廷為排除異己，安插友好去關注組有意參選嘅三個西貢選區，包括撐莊榮輝去身兼都會噔業委會副主席嘅李柏棠考慮選嘅都善區，柯仲大爆林喺內部會講「唔好搞莊榮輝嗰區，讓其他區畀你哋」，批評對方脅迫。<br>林卓廷就反駁話，撞區成日見，但爭議重點係背後反映出嘅政治倫理的問題，「一係就唔好參與政黨，如果唔係就有義務支持黨友參選，唔支持黨友，仲支持另一位同民主黨對選的人，我哋黨紀喺邊度？」其實兩邊都係民主派，可以話係「本是同根生」，鷸蚌相爭得益嘅只係對家，真係「相煎何太急」呢！</p></body></html>