<html><header><meta charset="utf-8"><title>【馮仁昭四圍超】鍾鎮濤聽老婆話食中藥</title></header><body><h1>【馮仁昭四圍超】<br>鍾鎮濤聽老婆話食中藥</h1><p>鍾鎮濤（阿B）將於下月24同25號喺紅館開騷，佢話今次開騷係想提攜新一輩歌手，兼且會挑選兩個未上過紅館嘅好歌之人一齊唱。已有10年未開騷嘅阿B為咗呢次演出，老婆范姜比佢仲要緊張，阿B話：「佢同我設定10月中要閉關，佢驚我出得去多，唔覺意惹咗感冒，搞到開演唱會時唔係最佳狀態就唔好，𠵱家食緊中藥調理身體。」<br>撰文：馮仁昭</p></body></html>