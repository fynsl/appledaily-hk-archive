<html><header><meta charset="utf-8"><title>超蓮巴黎向娘娘集郵</title></header><body><h1>超蓮巴黎向娘娘集郵</h1><p>賭王三房千金何超蓮最近獲邀到巴黎出席時裝周，她前晚再次出席時裝周活動，同場有人氣內地劇《延禧攻略》女主角「魏瓔珞」吳謹言、「嫻妃」佘詩曼坐第一行睇騷，她們發現「小S」徐熙娣時不停影相。<br>超蓮早前有追看《延》劇，她當然不放過機會，向吳謹言和佘詩曼集郵，加上早前集了「富察皇后」秦嵐，超蓮現在只欠「傅恒」許凱就集齊全套閃卡。超蓮昨日說：「我有同佢哋講睇晒，我唔淨係睇《延禧》先識佢哋，不嬲有睇佘詩曼嘅劇，我睇TVB劇大，佘詩曼真人好靚，好似仙女下凡，真心鍾意佢，我坐正佢哋對面。我坐小S隔籬，同佢講我喺香港開咗間牛肉麵店，佢話未食過我呢間，佘詩曼就話返香港會嚟食。」<br>採訪：唐如</p></body></html>