<html><header><meta charset="utf-8"><title>中環在線：李家誠炮製港版壁畫村 - 李華華</title></header><body><h1>中環在線：李家誠炮製港版壁畫村 - 李華華</h1><p>本港富二、三代好鍾意藝術掛帥做生意，新世界（017）最出名，恒地（012）都唔弱，恒地主席李兆基（四叔）外孫女李敬恩就炮製咗中環H Queen's，全幢商廈主要租畀藝廊。原來四叔細仔李家誠都buy藝術，最近佢哋賣緊嘅西營盤新盤，就係李家誠扑鎚，仿傚首爾壁畫村，搵來9位本地及外國藝術家畫靚樓盤附近嘅牆壁。<br>恒地呢個西營盤新盤，雖然近港鐵站，但賣到3萬蚊呎，800萬起跳，點都要包裝下。想要美化附近舊樓，當然要同人哋業主傾，出錢幫人哋換水管、批靚幅牆、整好條路是常識吧。聽講，壁畫內容，除咗得到李家誠同意，亦要問過人哋業主。搞咗成年，出街嘅作品都幾協調，應該唔難成為文青打卡熱點，幫唔幫到樓盤銷情就唔知嘞。<br>李華華<br>mailto:LiWaWa@AppleDaily.com</p></body></html>