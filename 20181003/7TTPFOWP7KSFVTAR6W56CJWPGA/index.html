<html><header><meta charset="utf-8"><title>不滿擺地攤唱歌　惡女掃把扑婆婆血濺深水埗　街坊報警拉人</title></header><body><h1>不滿擺地攤唱歌　惡女掃把扑婆婆<br>血濺深水埗　街坊報警拉人</h1><p>【本報訊】在深水埗擺地攤賣白蘭花及藥油的葉婆婆，閒來無事會在擺檔時唱歌娛人娛己，一名金髮女子昨行過時懷疑不滿婆婆的物品阻街及歌聲擾人，兩人口角期間，該女子突然隨手執起一把掃把猛力扑向婆婆，婆婆頭部中招，血流如注，圍觀巿民連忙報警。警員到場拘捕涉嫌傷人女子，婆婆則由救護員包紮後送院治理。<br><br>記者︰馬耀文</p><p>昨日下午近3時，一頭銀髮的69歲葉婆婆在汝州街與桂林街交界的路口旁邊擺地攤，賣白蘭花及藥油，隨行更有一架手推車，放有大袋花生等食物，同時如「唸口簧」般唱歌。現場消息稱，40歲姓覃女子經過時指摘婆婆擺賣阻街，婆婆回應：「呢啲係深水埗獨有文化！」覃女繼續指罵婆婆：「你唱乜歌呀！」圍觀的巿民越來越多，有男街坊幫婆婆出聲：「人哋唱歌又唔係得罪你！」一度靜默的葉婆婆亦還口：「我唱乜歌關你×事咩！」然後覃女突然用手上一束花拍打婆婆，婆婆連忙用手擋格。<br>旁邊男途人警告會報警，覃女回應：「你報吖、你報吖……」然後她又推倒婆婆的手推車，花生及白蘭花散滿一地。其間女子情緒激動，指着街口另一架堆滿雜物的手推車，又以粗言穢語辱罵婆婆，並拿起手推車上一部影碟機擲落地下。之後覃女又在她數袋手抽袋中拿出一個小盆栽問婆婆：「呢朵係乜，你識唔識？」婆婆反駁：「我識嘅嘢多過你好多！」</p><p>婆婆擸摺凳　街坊阻還手</p><p>此言一出，疑再次觸動了覃女的神經，她隨手拿起附近攤檔一把掃把，大力拍打婆婆，婆婆當場頭破血流，途人亦嚇得驚呼：「哎呀，流血呀！」<br>葉婆婆不顧傷勢捉着掃把柄，兩人互相拉扯，旁邊有數名男街坊阻止，其間婆婆拿起摺凳問圍觀者：「打唔打佢？大家話！」眾人勸婆婆切勿還手，有人遞上紙巾着婆婆先行止血。<br>覃女無厘頭一手舉起小盆栽，一手叉腰似是擺出一副勝利姿態。未幾警員接報到場將覃拘捕，現場遺下數袋她的物品，包括生果。有途人稱︰「就算婆婆點唔啱都唔應該郁手打佢，婆婆都係自力更生，冇錯嘅，唔應該打佢！」</p></body></html>