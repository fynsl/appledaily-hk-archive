<html><header><meta charset="utf-8"><title>【娛樂人物】周秀娜　張繼聰唔怕死</title></header><body><h1>【娛樂人物】周秀娜　張繼聰唔怕死</h1><p>正所謂人生苦短，大家有想過臨死前要如何生活嗎？33歲的周秀娜與38歲張繼聰，與「死亡」看似風馬牛不相及，但二人早前齊齊接受《蘋果》專訪，大談人生與死亡，二人更異口同聲表示無懼死亡，最重要反思過去與把握現在，做到無悔人生。<br>採訪：羅慧敏<br>攝影：陳俊強<br><br>現年38歲的張繼聰有一個美滿的家庭，不單有「女神級」老婆謝安琪，兒子張瞻和女兒張靖（Karina）更是可愛到暈。阿聰最近與周秀娜合作拍電影《女皇撞到正》，一個飾演靈媒、一個飾演死過翻生的OL。想不到，阿聰提到「死亡」就大叫怕怕。他說：「最近覺得死亡真係好恐怖，話嚟就嚟，不過每個人都唔使忌諱，因為大家都肯定會死，死唔係最恐怖，係死亡會摧毀你幾多嘢？你嘅信念能唔能夠堅持到最後一刻？好似有啲人驚死就恰咗人先，有幾多着數攞幾多，我唔會，人如果死，你會留乜嘢印象畀人呢？喺呢個前提下會諗應該點樣生活呢？近排我成日都會諗。」<br>相比阿聰如此害怕死後的「罵名」，周秀娜卻認真地表示，不怕死神隨時的來臨，反而最想在死前能夠完成自己想做的事，她說：「希望能夠死而無悔。」</p><p>自覺要醒定</p><p>周秀娜與張繼聰一個獨身、一個有美滿家庭，應該沒有共同話題吧？但相處了一段日子的二人，卻表現得老友鬼鬼。阿聰說：「合作之前我對Chrissie印象係佢一出道已經好成功，好多人會覺得佢有氣場，熟絡咗後反差好大，佢對做戲好有熱誠、好勤力、好捱得，令我覺得咁靚女都咁勤力，我係咪要醒定啲？」<br>獲拍檔大讚，娜姐卻禮尚往來，大讚阿聰善於溝通能力，令彼此的角色更生動，她說：「佢好願意去溝通，好多時喺未開拍前，會傾吓嗰場戲點會好啲？角色可以生動啲？又唔係淨係諗自己嗰部份，佢睇晒對手嘅再同大家夾。」</p><p>認事業心強</p><p>娜姐在新片中飾演一位冷血女強人，與她現實中予人事業型女性的印象有點不謀而合，但娜姐卻視為挑戰，更透過角色了解到自我，她說：「角色係一個冇自己生活嘅人，除咗返工，好似冇屋企人，我接嘅時候真係會諗有冇咁嘅人，咁有原則之餘仲要咁冷血，對所有嘢漠不關心！對我嚟講呢個角色太強硬，同我平時相比，我事業心都強，但未去到咁冇感情。我覺好玩嘅係之後呢個角色嘅轉變，當遇到一件事之後，影響到佢之後嘅人生。」</p><p>貼地的生活模式</p><p>張繼聰直言對死亡沒有恐懼，現在他在乎的是做人態度與積極人生，其實阿聰除了工作，更注重家庭生活，同樣喜歡分享家庭軼事，除常常將家人掛在口邊，他近日更化身成「龍友」，親自操刀為仔女及愛妻謝安琪（Kay）拍照。相片中，Kay與子女一同穿上白色家庭裝，囡囡張靖穿的白色花花裙與蝴蝶頭帶，與Kay頭貼頭合照，大仔張瞻更擺出型仔甫士任影，十足模特兒，有網民更大讚阿聰攝影專業，又讚他的一對仔女靚仔可愛，羨煞旁人。<br>至於，獨身的周秀娜亦並非只得刻板的工作，近日她就迷上wakesurfing，趁夏日還未過，不時上載她滑水的英姿。</p><p>服裝提供：echtego（周秀娜）<br>化妝：Yannes lee@ ndnco.co（周秀娜）、PinkyKu MakeUp（張繼聰）<br>髮型：Angus leung@hip hair culture（周秀娜）、Jobbyli@Leighton Aveda（張繼聰）</p></body></html>