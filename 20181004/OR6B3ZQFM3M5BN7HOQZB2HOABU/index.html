<html><header><meta charset="utf-8"><title>【娛樂人物】Robynn ＆ Kendy承諾</title></header><body><h1>【娛樂人物】Robynn ＆ Kendy承諾</h1><p>女子組合Robynn &amp; Kendy（R&amp;K）出道七年，初出道時有「小清新」組合之稱，早前推出多首作品帶來驚喜，其中一首《青春終老》是答謝多年來支持她們的人：「首歌係一種承諾，好似走馬燈嘅人生咁，芸芸過客中能夠互相扶持，唔使多講，都能夠一路走到最後係天賜緣份，全靠天意。」</p><p>葉晴晴（Robynn）和孫曉慧（Kendy）組成的R&amp;K在2011年首次推出專輯，七年後於同一日派新歌，她們表示沒有刻意挑選日期：「真係咁啱得咁蹺，呢啲就係天意，冥冥中有啲嘢，走唔甩係同呢個人合作，好多時啲嘢都係整定。我哋都唔係要用口講山盟海誓嘅人，但會互相了解明白，都係一種承諾。」</p><p>好有默契</p><p>現年32歲的Robynn今年6月宣佈和拍拖八年的男友訂婚，即將成為人妻準備踏入人生新階段，她笑言不會要求得到甚麼：「我哋好有默契，無形中互相了解，同埋承諾。」感情上，Robynn有位互相了解的伴侶；工作上，有個可以信任的好拍檔Kendy，Robynn十分感恩：「上天賜咗一男一女畀我，可以讓我依靠，Kendy同未婚夫都唔係轟烈，但平凡中嘅關係卻好珍貴。咁多年我哋經歷好多，一直默默支持，令我感動。」</p><p>等待緣份</p><p>多年人生旅途上，總會有起伏，但有一種承諾會令二人走在一起，Kendy笑說：「我同Robynn都係飛機王，好多時候會爽約，但如果朋友有事，我哋會兩脇插刀即刻出嚟。」眼見拍檔快將結婚，Kendy自言不太心急，因為緣份到自然會遇到，她說：「我唔追求，要嚟自然就嚟，唔需要急住諗幾時，家人唔擔心，佢哋明白我，亦唔使要我大龍鳳做啲乜。」<br>撰文：王連連<br>攝影：陳俊強</p></body></html>