<html><header><meta charset="utf-8"><title>八方人物：逆流大叔苦中尋樂實現維港賽艇夢 </title></header><body><h1>八方人物：逆流大叔苦中尋樂<br>實現維港賽艇夢 </h1><p>《逆流大叔》一句：「上到龍舟，你只有一件事可以做，就係跟住你嘅鼓聲向前行」，70後吳江泓有很大共鳴：「每人心裏都有一個節奏，你到底搵唔搵到出嚟跟住行？我覺得自己好有福份可以跟住去行」。划艇近四分一個世紀，衝過大學青葱歲月，創業卻撞上沙士困境，到現時是兩女之父，家庭事業幸福美滿，他代表着一代香港人，在營營役役失去自我，但始終手執雙槳，實現維港中心賽艇夢。<br>吳江泓讀港大時加入划艇隊，至今46歲的他已划艇24年，只在千禧年創業期間停了兩三年。沙士、零收入日子一一捱過，「賽艇嘅人都講pain，要接受同埋manage個痛苦……做人都一樣，喺痛苦嘅時候點樣搵到開心？你總會搵到啲value係值得開心嘅。」練賽艇其中一環需要看比賽錄影，特別是最後500米，吳解釋是要「畀我哋睇人哋辛苦嘅表情，你覺得好辛苦但你根本有一半potential未發揮」。</p><p>要幾多　視乎你付出幾多</p><p>划艇是吳江泓工作、家庭外追求的價值，他加入香港遊艇會，會方最終成功爭取香港明年舉辦世界海岸賽艇錦標賽，是賽事首度在亞洲區設站。為實現維港中心賽艇夢，他去年轉戰海岸賽艇。高齡參賽，為了備戰他在5個月內激減10公斤，吳說：「最重要係你可以博到幾盡，可以為咗你要嘅嘢畀到幾多嘢出去。」<br>吳江泓的拍檔黃柏恩曾是港大划艇隊成員，2016年大學畢業後更成為全職運動員，今年8月他與隊友在亞運會男子輕量級八人艇取得銅牌，但他選擇「急流勇退」，攻讀工商管理碩士繼承父業，「我已經達到目標，我仲有其他目標，咪向嗰個方向行。」不賽艇不代表不再划艇，對划艇的堅持只是換了個節奏。<br>■記者梁穎妍</p></body></html>