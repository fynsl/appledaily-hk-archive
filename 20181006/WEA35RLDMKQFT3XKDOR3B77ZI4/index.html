<html><header><meta charset="utf-8"><title>趣趣地：三獅點兵辛祖首次入選</title></header><body><h1>趣趣地：三獅點兵辛祖首次入選</h1><p>隨住主張年輕化嘅修夫基同英格蘭足總續約，三獅兵團最新25人名單中，有三人屬於新面孔，分別係效力多蒙特嘅18歲翼鋒查頓辛祖、今季被車路士外借至打比郡嘅19歲中場莫特同埋效力李斯特城嘅占士麥迪臣。英格蘭將會喺第二輪歐國聯小組賽分別對克羅地亞同埋西班牙。</p></body></html>