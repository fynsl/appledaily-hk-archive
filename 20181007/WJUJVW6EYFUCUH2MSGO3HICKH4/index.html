<html><header><meta charset="utf-8"><title>胡琳秘嫁圈外人　老公低調得背影</title></header><body><h1>胡琳秘嫁圈外人　老公低調得背影</h1><p>現年38歲的胡琳06年闖樂壇，成績平平，去年轉戰公仔箱，事業漸見起色。昨日胡琳就爆喜訊，她於上周二已秘婚，於尖沙嘴一間餐廳舉行小型派對，只宴請約30名親友參加，就連經理人也蒙在鼓裏，昨日胡琳已度完蜜月返港。</p><p>泰國度蜜月</p><p>新娘胡琳昨日接受《蘋果》電話祝福，難掩興奮：「啱啱落機，我哋去咗泰國度蜜月，新劇未拍完。呢次結婚好突然，好多朋友都冇通知，因為屋企人想低調，加上我同老公鍾意簡單。本來諗住簽個紙就算，不過父母嚟咗香港，唔搞婚宴唔得，所以就只邀請最親嘅人出席，諗住之後再公佈喜訊，估唔到咁快就被公開，成為人妻嘅首要任務，係向大家滙報婚事，呢個感覺好特別！」<br>新娘子昨日亦在fb貼相，見她抱着愛貓大晒龍鳳鈪，幸福滿瀉，她留言：「很幸福，感謝大家的祝福。」她亦有向傳媒發婚照，但新郎只得背影，十分低調。據知一向甚少談感情事的胡琳，老公是圈外人，今次突然閃婚，有傳是雙喜臨門。<br>閃婚消息傳出後，胡琳收到各方祝福，她十分感恩︰「我終於踏入人生另一階段！實在緊張又開心！喺呢度特別向一直『蒙在鼓裏』嘅好朋友講聲抱歉，因為要照顧家人感受，惟有唔講住，多謝大家諒解。」與胡琳合作拍劇的陳敏之亦送上祝福：「恭喜琳琳！祝佢幸福美滿，快啲加入索媽行列。」<br>採訪︰陳杰</p></body></html>