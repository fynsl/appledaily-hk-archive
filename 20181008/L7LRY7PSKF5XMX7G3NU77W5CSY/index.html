<html><header><meta charset="utf-8"><title>爆相爆片：首次見面餵食獲心心回應坤哥媾女得逞</title></header><body><h1>爆相爆片：<br>首次見面餵食獲心心回應<br>坤哥媾女得逞</h1><p>吳業坤於10年參加無綫音樂節目《超級巨聲2》彈出，15年在商台《叱咤樂壇頒獎禮》摘下「叱咤樂壇生力軍金獎」，人氣急升。坤哥表面戇直，其實異性緣旺，日前更被本報讀者陳先生透過「爆相爆片」踢爆他已覓得新女，在銅鑼灣開餐時餵女方吃東西，又將頭靠向女方影合照。</p><p>Dry足兩年</p><p>現年28歲的坤哥雖然並非高富帥，但一樣多女埋身，先後暗媾過孫慧雪、Super Girls隊長趙慧珊（Aka）、龔嘉欣和王卓淇等，他被網民踢爆扮儍、扮被動，實際偽毒媾女，所以被封「偽毒坤」。自從坤哥跟舊愛Aka分手後，前年主持節目《安樂窩》時，盛傳和14年港姐亞軍王卓淇撻着，迷戀女方的43吋長腿，其後王卓淇自爆有圈外男友，斬停跟坤哥的緋聞。<br>Dry了兩年的坤哥，日前被讀者陳先生踢爆已覓得新女。陳先生接受電話訪問時表示日前在銅鑼灣一間餐廳，碰見坤哥帶了一名妙齡長髮女仔跟友人一齊食飯，陳先生說：「嗰晚喺餐廳，見到佢同個女仔一齊出現，約咗成班朋友食飯，坤哥坐喺女仔旁邊，兩個人好好傾，成晚都好照顧佢，仲見佢餵女仔食嘢，表現得幾親密，之後飲完嘢，佢哋就走咗喇。」</p><p>側頭挨女方</p><p>從讀者陳先生提供的相片所見，戴了帽和有框眼鏡的坤哥一本正經，身邊的女伴長髮披肩，眼大大兼樣子斯文，她穿了白色tee，打扮純情，坤哥更側頭挨近對方合照，擺明要親近佳人，女方則做出心心手勢，表現甚冧。<br>對於被踢爆有新歡，坤哥日前回覆傳媒時否認拍拖，他說：「嗰日同一班朋友食飯，我遲到咗，都係第一次見呢位女生，所以我唔明白點解讀者咁講，朋友唔係做呢行，唔方便回應咁多，謝謝關心。」<br>採訪：皓騫</p></body></html>