<html><header><meta charset="utf-8"><title>楊潤雄補鑊：用廣東話教學冇問題</title></header><body><h1>楊潤雄補鑊：用廣東話教學冇問題</h1><p>【本報訊】教育局局長楊潤雄日前在電台節目表示，希望學生能以普通話表達日常用語，稱世界將來的中文發展會以普通話為主，質疑以廣東話學中文會否長遠，引來各界炮轟。楊昨日急急補鑊，聲稱這只是個疑問，強調並無先設立場，普教中還是粵教中是學校的專業決定，對於近年多間學校不再推行普教中，楊說：「如果有學校認為，佢想用番廣東話去教中文嘅話，我哋完全冇問題。」<br></p><p>稱兩文三語政策不變
</p><p>楊早前接受電台訪問時說：「全世界學中文你諗吓有邊啲地方用廣東話？其實冇㗎……即係成個世界將來中文嘅發展，係以普通話為主。香港一個700萬人嘅社會用廣東話學中文，將來會唔會長遠？」節目播出後楊被質疑壓抑廣東話地位，楊昨澄清當日也說過「廣東話其實係可以係一個優勢」，因為用廣東話學中文，對理解古代詩詞歌賦或領略當中韻味是有優勢，惟在與內地接觸等情況下，用普通話交流會方便些，「純粹係一個實用上嘅問題」。<br>有人說楊貶低廣東話，他反駁稱「完全係不實嘅報道或者揣測」；又稱現時廣東省學中文已用普通話，「我個問題純粹係話，當全世界咁多人都用普通話學中文，究竟長遠對香港會唔會有影響呢，我覺得我哋需要多啲研究箒，我冇一個事先嘅立場」。楊強調，兩文三語政策一直沒改變，普教中或粵教中是學校根據老師水平或學生普通話水平而作的專業決定，這政策也沒任何改變。<br>■記者鄧力行</p></body></html>