<html><header><meta charset="utf-8"><title>中環在線：證監換鷹派logo捉害蟲 - 李華華</title></header><body><h1>中環在線：證監換鷹派logo捉害蟲 - 李華華</h1><p>證監會成立下年踏入第30年，噚日宣佈決定換換形象，整咗個飛鷹新logo，總裁歐達禮話係要代表證監盤旋上空，睇住個市場，識別違規者同維持市場公平，以logo顯示決心咁話。<br>證監既鷹派新logo，配合經常掛喺口邊嘅「前置式監管」， 足唔足夠為市場帶來示警作用，建立威嚴呢？立法會金融服務界議員張華峰就話，個新logo意思應該係要表達強勢、「好有power」嘅訊息，噚日證監喺年度聚會時公佈換logo嗰陣，張華峰問咗句「麻鷹……咪捉雞仔囉？」對方就馬上話係捉害蟲先啱。<br>張華峰又話，今次證監會比兩年前港交所換新logo有意思得多，講笑話港交所logo似兩條鎖鏈，都唔知代表乜，可能連能言善辯嘅小加都解唔通喇。<br><br>李華華<br>mailto:LiWaWa@AppleDaily.com</p></body></html>