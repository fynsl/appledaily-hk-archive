<html><header><meta charset="utf-8"><title>林鄭，食蕉 - 陳也</title></header><body><h1>林鄭，食蕉 - 陳也</h1><p>網上有家長公開「小學成長科」功課，唔知真定假。功課叫學生寫最喜歡的活動。小五學生寫「食蕉」，老師打交叉，打電話給家長，好勞氣指「食蕉即是食屎，非常粗鄙」，建議學生改寫，將食蕉變看書。<br>食蕉等於食屎。楊局長睇清楚這句廣東話，長遠而言，食屎很難在普教中轉台，寫成「吃糞」抑或「啃大便」，都是言不及義兼離題。食蕉，由楊局長官方解讀，除了粗鄙，應該有優化的空間，對不對？食屎，廣東話毋需轉彎抹角，高官面對市民，被大聲招呼「食屎啦」，屬於官民互動頗常見的助語詞。林鄭個人fb中撈得的嬲，當中混合唔少屎，替她管理fb的助手嫌屎粗鄙的話，早就挪用瑞典電視台的惡搞標示：不准大便！咦，Miss點睇大便，係咪文雅好多。六根清淨，見樹成林，本來無一蕉，何處惹坨屎。老師你懂嗎？<br>林鄭今日強推東大嶼填海，公開向利益集團找數。耗盡儲備，將來得個沉降吉，半個山竹都頂唔住之時，林鄭你人在那裏？前車曾爵士的結局可鑑，林鄭最佳估算一下，有幾多條蕉皮等住佢踩。</p></body></html>