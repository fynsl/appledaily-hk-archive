<html><header><meta charset="utf-8"><title>【馮仁昭四圍超】何韻詩聖誕開戶外騷</title></header><body><h1>【馮仁昭四圍超】何韻詩聖誕開戶外騷</h1><p>何韻詩噚日喺Ig宣佈今年再開演唱會，時間喺聖誕節長假12月21至26日，總共6場，但未透露地點。<br>阿詩見黃牛黨炒飛嚴重，因此噚日仲回應網民話優先訂票會以實名制，阿詩助手代佢回覆時話：「今次唔喺紅館搞，但會盡快公佈地點，會喺outdoor場地，冇贊助商，大家毋須排隊買飛，詳細資料好快有。」<br>撰文：馮仁昭</p></body></html>