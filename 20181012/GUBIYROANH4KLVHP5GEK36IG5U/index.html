<html><header><meta charset="utf-8"><title>Stephy否認同居：係被收留</title></header><body><h1>Stephy否認同居：係被收留</h1><p>鄧麗欣（Stephy）及劉皓嵐（劉小華）昨日在荃灣出席國際培幼會的鉛筆捐贈活動。Stephy早前與男友邱勝翊（王子）一齊到巴黎出席時裝周放閃，情侶檔搵真銀。Stephy笑言不是全程拍拖：「去到最後一站巴黎先見到，見到幾日，但就只係得一日時間拍拖。」問到Stephy與王子在巴黎有甚麼浪漫事情，她說：「巴黎已經係一個浪漫地方，都係行吓街。」Stephy此行在佛羅倫斯被偷電話，她說「當時喺餐廳入面，有人走埋嚟同我講嘢，我唔知佢講乜，擺喺枱上嘅電話轉眼就冇咗。」</p><p>問到Stephy是否已與王子同居，她說：「唔係，同居咁大件事。」被追問到台灣有否租酒店，Stephy坦白說：「冇，我不嬲都好慳家，不過呢啲唔係同居，係被人收留。」<br>採訪：張俊銘<br>攝影：林賓尼</p></body></html>