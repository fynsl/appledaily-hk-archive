<html><header><meta charset="utf-8"><title>花絮：旺角場現　勁揪天燈</title></header><body><h1>花絮：旺角場現　勁揪天燈</h1><p>有近一年冇喺主場比賽嘅港隊，噚晚喺旺角場友賽泰國，足總就相當重視，除港隊換新衫出戰，又如常製作場刊外，仲有「勁揪天燈」遊戲玩（圖），post上自己fb或ig，頭100位成功完成任務嘅，就可免費獲贈港隊主場波衫索繩背包，吸引唔少球迷參加。</p></body></html>