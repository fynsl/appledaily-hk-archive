<html><header><meta charset="utf-8"><title>花絮：戴偉浚邊度俊呀？</title></header><body><h1>花絮：戴偉浚邊度俊呀？</h1><p>效力英甲牛津聯嘅戴偉浚對港隊新教練加利韋特話受傷，但轉頭就去咗荷蘭跟軒迪克執教嘅中國U21操練，事件曝光後惹來好多談論，部份球迷似乎唔多滿意浚仔呢個棄港投中操練嘅決定，有球迷噚晚就趁港隊友賽，向入場球迷派發電影《三五成群》嘅二次創作改圖（圖），將戴偉浚個頭key落張相度，都幾搞嘢㗎。</p></body></html>