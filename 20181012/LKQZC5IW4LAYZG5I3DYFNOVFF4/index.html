<html><header><meta charset="utf-8"><title>林嘉欣封肚　屋企唔着低胸</title></header><body><h1>林嘉欣封肚　屋企唔着低胸</h1><p>林嘉欣昨晚難得行性感，穿上低胸晚裝到金鐘出席珠寶活動，與同場的熊黛林較勁，成功吸引全場目光。見到眾人反應，嘉欣儍笑道︰「我自己都唔敢睇，不過放心，好安全㗎，乜嘢安全措施我都做齊，因為怕走光。」由於正面望腰位有少少微凸，有記者問她是否有喜，嘉欣笑住解釋︰「係布料反光，絕對唔係有喜，停咗㗎嘞！」記者問她停了甚麼？她說︰「兩個夠晒數，我封肚好耐啦，平時唔敢喺屋企咁着，否則好易咇多件出嚟。」</p><p>熊黛林剛與老公郭可頌從新加坡旅遊返港，落機後即刻與孖女一家四口為自己慶祝38歲生日︰「因為孖女仲細，所以冇周圍去。」問她再度蜜月是否想再造人？她反應很大︰「又嚟！呢兩個都未搞得掂，妹妹好重磅，湊佢哋辛苦過舉啞鈴。造人就隨緣，不過我都覺得有多個仔幾好，但生完要減肥，之前肥咗50幾磅，𠵱家減咗30幾，着衫比以前大一個碼㗎。」<br>採訪︰羅慧敏<br>攝影︰仇志德</p></body></html>