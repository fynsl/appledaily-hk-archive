<html><header><meta charset="utf-8"><title>「至八會」最緊要口密</title></header><body><h1>「至八會」最緊要口密</h1><p>朱慧珊身在娛樂圈，卻不愛埋堆，不過就加入了「至八會」，與鄭裕玲、汪明荃、林建明等阿姐級人馬成為好友，全因珊姐夠口密，她說︰「阿姐同嘟姐平時好cool，但我哋都可以打成一片。忌諱？嗯……其實以前試過有會員帶過其他朋友入嚟，但最後都冇加佢哋做會員，因為我哋會講私人嘢，成員要互相信任，確保唔會散出去，有呢種默契至可以無所不談。」當年嘟姐被爆與呂方分手，有傳成員查小欣因此被踢出會。</p><p>在「至八會」中，珊姐與曾華倩最投契，因為兩人既是鄰居，又是小學同學，珊姐說︰「中學嗰時同華倩冇聯絡，後來喺無綫撞番，可能大家感情係自細培養，見番都冇隔膜。我同華倩係兩類人，因為性格、興趣唔同，喺對方身上都八到唔同嘅嘢。」</p></body></html>