<html><header><meta charset="utf-8"><title>【非常人物】消防員×唱作人　超人愛回家</title></header><body><h1>【非常人物】消防員×唱作人　超人愛回家</h1><p>「我不是超人，掛於空中跌落牢」、「好天乾煎雨下淋，煙火困在內」、「能回家總有獎賞」……簡單又直接的歌詞，略帶沙啞感情充沛的歌聲，在空中迴蕩。丘子康正職是消防員，但他在網上，卻有自己的原創音樂頻道。由寄寓出入火場心路的《超人無夢》，到以家中柴犬為主角、呼籲不要棄養的《毛小孩》，用音符和文字寫生活故事：「超人無所不能，正因我唔係，我仍有我嘅夢想，就係希望更多人可以聽到我嘅音樂，明白背後嘅訊息。」曾參與兩年前牛頭角迷你倉大火救援工作，這個愛音樂的鐵漢，其實好柔情。<br>記者：呂麗嬋　攝影：謝榮耀</p><p>相約丘子康接受訪問，其空姐太太張樂昕，比丈夫更興奮，不時權充攝影師拍照，夫唱婦隨。「佢做消防員要輪班，我又成日飛，難得喺香港，要爭取時間見面，亦要嚟撐吓佢。」既是音樂拍檔，這天卻是助手的丘太笑着說。以消防員身份，創作消防員之歌，甚至獲消防處邀請，為同袍和自己創作「主題曲」，33歲的丘子康，應是第一人。曾參與前年牛頭角迷你倉救火工作，做了7年消防員的他，在網上以洋名Matt Yau建立個人音樂頻道，包辦作曲填詞主唱，偶爾還與空姐太太齊齊粉墨登場自拍MV，分享原創音樂。<br>「題材都係身邊事，《超人無夢》呢首歌，對我係意義重大，我冇學過樂理，都係先諗到副歌歌詞，再砌首歌出嚟」。我口唱我心，為抒懷，就如副歌第一句「我不是超人」，正是他作為前線消防員的心聲。「好多市民報警求助，會覺得你係超人，咩都做到，但其實唔係……」救火救人，是職責，但到底也只是血肉之軀，不是超人，置身火海站在高樓，會害怕，也會擔心再見不到親愛的家人。那一句「能回家總有獎賞」、那一句「祈求平安出入火場」，那一句「家裏的人要我安然無恙」，統統寄託了他的心聲。</p><p>「好多市民報警求助，會覺得你係超人，咩都做到，但其實唔係……」</p><p>一首充滿血肉的消防員之歌，成為小圈子內的熱爆歌，輕易引起共鳴，甚至獲得垂青，在港台電視劇《火速救兵》的片尾播出，只因每字每句，均道出一眾走入火場衝鋒陷陣消防員的心聲。就如兩年前牛頭角迷你倉大火，一場歷史性的「長命火」，兩名同袍不幸殉職，全城哀痛，一眾救火英雄倦極頹坐火場外的一幕，觸動人心，當年有份參與救火的丘子康，面對戰友犧性，悲痛心情可想而知。「好遺憾好唔開心，好想做啲嘢，為香港打吓氣」。膽粗粗將自己的歌燒製成光碟，拿到電台接待處放下，只附簡單紙條自我介紹，就像那些年，努力致電電台，只為想點一首歌，憑歌寄意，送給你想念的人。只是，那管出發點有多善良都好，今日的網絡文化，就是充斥陰謀論，不擔心被指抽水？「都擔心㗎，但我知如果因為怕人講而唔做，我一定會後悔」。結果，音樂再次發生微妙化學作用，成為同儕間的打氣歌，為低沉的士氣，帶來一點安慰。<br>事實上，曾在面書留言「玩音樂搵食好難，為搵食玩音樂更難」的丘子康，一直相信音樂的力量。「中學時已與同學夾band，只係出嚟做嘢各有各忙，冇咩時間再可以好似以前咁，約埋一班人玩音樂」。那些年的band sound成了青春回憶。人人都說生活逼人，磨滅夢想，但他卻沒就此放下喜歡的音樂。「以前玩電結他，一班人玩唔同樂器，畢業後就改玩木結他，因為可以一個人玩」。<br>消防員輪班工作，連續工作後的假期，別人爭取時間休息，他埋首創作，用音符和文字，講一個個生活的故事，又利用互聯網平台之便，拍片放上網與人免費分享，一樣很快樂。除了享受創作，他也享受現場演出。「多啲觀眾嘅互動，滿足感更大，有時同太太去旅行，都會busking，喺香港反而冇試過」。在西班牙、在日本，在異國的路上，唱自己原創的廣東話歌，觀眾不明白內容，仍被歌聲感動，只因音樂就是國際語言。<br>同樣愛音樂的太太張樂昕，是丘的最佳音樂拍檔，由生活到街頭表演，總是夫唱婦隨。「大家識咗好多年，佢係我中一嘅同學，大家唔單止夫妻，仲係好朋友」。就像尋常的初戀故事，拍拖戀愛，女的到外國升學，男的留在香港，遠距離的愛難維繫，分手收場。但故事未完，難能可貴的是，小倆口在世界各自走了一圈，儘管長大了，儘管物換星移，未必再是昔日那個他和她，但在茫茫人海重遇，還是覺得你最好，愛情長跑去年開花結果，婚禮上，仍是二人的歌聲。</p><p>「幸運遇到你……卻沒有動人的儲備，若是未懂你，未能感動你……」</p><p>「有一首歌叫《茫茫》的原創歌，就係我為佢（張樂昕）而寫。」丘子康說。歌詞這樣寫：「幸運遇到你……卻沒有動人的儲備，若是未懂你，未能感動你……」即興在路上拍的MV，自彈自唱，就是沒有鑽戒沒有鮮花，也足以贏得美人歸。「佢好鍾意唱民歌，係盧冠廷同歐瑞強啲friend」。對丈夫歌路的點評，帶點戲謔，但眼神卻盡是欣賞。而作為消防樂隊的成員，丘子康最近更獲邀為消防處創作歌曲。<br>「相對超人無夢，我希望呢首歌比較正面同激昂，如果好似校歌咁，喺訓練學校可以播，消防員都識唱，肯定係一件好開心嘅事」。丘自言消防工作是他的志業，沒想過成為職業歌手，但公餘仍會走他的音樂路。「超人無所不能，正因我唔係，但我仍有我嘅夢想，就係希望更多人可以聽到我嘅音樂，明白背後嘅訊息」。<br><br>註：本月25日丘子康與其他同樣懷抱音樂夢的業餘樂手，將於太古坊免費公開演出，詳情可瀏覽 http://www.projectafter6.com/busking </p></body></html>