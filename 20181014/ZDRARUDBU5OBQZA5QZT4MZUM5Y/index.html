<html><header><meta charset="utf-8"><title>杜挺豪見證宣誓感動</title></header><body><h1>杜挺豪見證宣誓感動</h1><p>陳展鵬昨日結婚，身為前輩的「夜場歌后」黑妹李麗霞昨早8時許就到中環一酒店幫手打點婚禮接新娘。而跟新娘單文柔同屆的16年港姐亞軍劉穎鏇、兒童節目《Thing Big天地》拍檔鍾晴等姊妹團在接新娘後，就跟黑妹及由加拿大返港出席婚禮的前亞視藝人杜挺豪一同登上遊艇，見證一對新人簽紙。</p><p>問到簽紙情況，黑妹昨日接受電話訪問時說：「冇蝦碌呀！過程好開心，好溫馨，今日全部屋企人，佢（展鵬）叫我揸車呀，當我家姐。」黑妹拒絕透露送了甚麼禮物。<br>杜挺豪亦替好友陳展鵬娶妻而高興：「最感動係兩人宣讀誓詞，現場都見到有親友感動到流眼淚。」他更踢爆新郎眼濕濕：「冇（喊），hold到，男人嚟嘛，隔籬啲女士們就有喊。」問到新娘靚不靚？杜挺豪說：「我相信展鵬揀得嘅一定係好嘢啦！」<br>採訪：嵐山</p></body></html>