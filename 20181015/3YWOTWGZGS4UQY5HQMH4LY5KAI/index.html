<html><header><meta charset="utf-8"><title>【add名人時尚】關之琳設計親子睡衣</title></header><body><h1>【add名人時尚】關之琳設計親子睡衣</h1><p>關之琳前晚於上海發佈Rosamund Moiselle 2019早春系列，舊愛馬清偉偕女友Winnie及金燕玲都有現身支持。以往關之琳與Moiselle都有合辦時裝騷，是次屬首次獨立搞騷，兼設計親子睡衣，贏得不少掌聲，騷後即時飲香檳慶祝，鬆一口氣說：「好緊張呀！第一次離開Moiselle出嚟做另一個騷，喺後台氹氹轉，因為係自己嘅衫，怕出錯，𠵱家好開心。」</p><p>想找李嫣行騷</p><p>提到之前13歲富家女周巴黎大晒與關之琳的合照，而周巴黎被指和王菲女兒李嫣、汪峰大女「小蘋果」用兩小時花10萬人民幣購物，被指炫富，關之琳則力撐：「唔一定係真，我覺得唔會係咁，呢個年紀好少花咁大數目，多數花喺玩。」問關之琳有沒有興趣找李嫣做品牌模特兒？她表示：「當然想，希望有機會，等佢爹哋媽咪批准，隨時都可以。」<br>採訪：栐仁<br>攝影：小青</p><p>更多精采時尚內容，盡在 http://add.appledaily.com。 </p></body></html>