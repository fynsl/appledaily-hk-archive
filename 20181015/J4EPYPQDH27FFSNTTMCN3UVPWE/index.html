<html><header><meta charset="utf-8"><title>陳子政：當時交易員唔識反應</title></header><body><h1>陳子政：當時交易員唔識反應</h1><p>事隔35年，資深銀行家陳子政仍記得，政府宣佈設立聯滙制度的一刻，是10月15日星期六中午，接近收市前時間。那些年，周六早上港元仍可冚盤及清算，負責「港紙枱」的交易員必須周末上班。當路透社螢幕突然彈出一行字「香港實行7.8聯滙制度」時，「冇人知道點反應，乜嚟㗎？」交易室內鴉雀無聲。</p><p>跟師傅梁錦松並肩作戰
</p><p>1983年他入行僅3年多，笑說自己在盤房內是蝦兵蟹將，但慶幸任職花旗這間外滙龍頭行，「仲派去睇港元」，跟住兩位星級師傅－梁錦松（阿松）及黃逸思（YS），在交易室大作戰，見證聯滙閃現一刻。<br>在陳子政心中，這幕風暴永誌難忘，對往後近40年銀行家生涯，留下了重要註腳。「當時市況好亂，（10月15日）嗰朝早仲有客9蚊買電（每美元兌9港元滙率購入美元），唔夠幾分鐘，嘩，滙價跟住9.3、9.4……（沽港元者）發達喇，幾分鐘郁咗5%！」<br>中午近收市時，路透社螢幕突閃現「香港實行7.8聯滙制度」，「冇人知點反應，冇人敢再做嘢，唔敢再接單」。當時兩位老闆阿松及YS亦在場，一同見證世紀時刻。港元風暴，全民皆炒，銀行拋港元買美元大有斬獲，花旗當然亦勁賺。不過贏歸贏，眼看香港慘象仍相當心噏，「阿松對香港好有心，見到港滙亂局，佢話冧喇，香港點解會咁樣！」不久，政府宣佈設立聯滙。新制登場，經過幾日操作後市場已明白，「冇得炒㗎嘞，係企喺7.8嗰度」。<br>聯滙設立至今35年，港元與美元掛鈎，放棄了貨幣政策自主，當港美經濟周期背道而馳時，問題便會凸顯。像本港樓價持續高企、資產泡沫及港息滯後美息，「某程度係聯滙導致貨幣政策冇咗自主性嘅結果」。但陳子政說制度無十全十美，對香港整體經濟以至社會商業層面，「好肯定講聯滙係利多於弊」，港元與全球最流通及最具認受的美元掛鈎是明確選擇，「喺可見將來……3至5年間，我睇唔到有合適過美元嘅貨幣」。</p></body></html>