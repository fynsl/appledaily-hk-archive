<html><header><meta charset="utf-8"><title>誤踏浮冰墮海　與北極熊對峙</title></header><body><h1>誤踏浮冰墮海　與北極熊對峙</h1><p>北極是地球上環境最嚴酷地方之一，何建宗先後去北極15次做科研，屢次險象環生。1999年，他單獨爬上冰川採集樣本，卻誤踏浮冰跌入冰海，全身濕透，拚命掙扎才爬上冰川，再冒嚴寒走20分鐘返回科研基地。另一次團隊出外取樣，卻一口氣遇上3隻北極熊，雙方距離只有20米，「（嚮導）嚇到揸住支槍都手震，唔會射得到，惟有你眼望我眼，嗰幾秒鐘真係人生最長時間」。</p><p>留科研船兩周做到嘔
</p><p>按規定嚮導距離北極熊20米可開槍，但同時面對3隻北極熊，持槍只是聊勝於無。因為北極熊的體重可達800公斤，奔跑時速達40公里。幸好北極熊選擇轉身離開，嚮導鬆一口氣放下槍，科學家卻舉起相機拍攝北極熊身影。<br>極地生活驚險以外，更多是日復日艱苦工作，為爭取去最多地點採樣，何曾在科研船待兩星期，「每一個緯度就停一停船，大概每5個鐘頭就停船，做一、兩個鐘嘢，根本冇得瞓。連續做兩個禮拜，結果瘦咗16磅，乜嘢都嘔晒出嚟」。他認為要辛勤工作才找到科研成果，「你要勤力先有luck」。<br></p><p>何建宗指這幾年兒子何韶博和幾個研究生協助科研工作，身上擔子輕了，「年輕人能夠做得到，呢個先係我最終目標，唔係我一世做晒」。兒子何韶博目前在愛丁堡大學讀博士，亦兼任紫荊站駐站研究員，一年有數月留在北極開荒，統籌北極各科研項目。<br> 何韶博指小時候已隨爸爸取樣，「每次攞水都帶我出去，或者佢帶學生去郊野公園考察都會帶埋我去，（取樣）已變咗我好主要課外活動」。自2002年起他隨爸爸去北極做研究，但大學畢業後在商業機構工作，至近兩、三年再投身極地科研。兩父子全情投入極地研究，何建宗幽默稱最有意見就是何太，「太太梗係投訴啦！成日話我啲退休金去晒邊？吓，去咗南極、去咗北極？」</p></body></html>