<html><header><meta charset="utf-8"><title>阿姐畀面無綫羣星傾巢潘嘉德70慈善壽宴爆滿</title></header><body><h1>阿姐畀面無綫羣星傾巢<br>潘嘉德70慈善壽宴爆滿</h1><p>人稱德哥、無綫前金牌監製潘嘉德前晚在中環一間酒家搞70大壽，筵開35席，不少花旦、小生及藝人前來祝賀，包括汪明荃（阿姐）、古天樂、陳慧珊、林峯、胡杏兒、吳卓羲、宣萱、羅仲謙夫婦及李克勤夫婦等，而德哥昔日訓練班同學杜琪峯、談泉慶及賴水清亦有出席。德哥得知阿姐到場，即場出來迎接，可知阿姐在他心目中別具份量，二人互相祝青春常駐兼互攬。</p><p>謙謙讚契爺</p><p>楊怡與老公謙謙當年因合作《On Call 36小時》撻着，故前來祝賀德哥時相當興奮，問到如何賀德哥？楊怡說：「今日嘅心意係慈善作用，因為佢都講到明酒水、禮物，乜都唔好買喇，人情方面做幾多都冇所謂，都係作慈善用途。」提到與德哥合作的難忘事，謙謙說：「《On Call》攞咗好多獎，又可以贏埋老婆，幾着數呀！」問到有否送禮物給媒人德哥？謙謙稱視對方為契爺，而楊怡搭嘴說：「老竇嚟㗎！叫咗幾十年。」謙謙再補充：「佢最鍾意畀好多機會新人，畀咗好角色我哋，令我哋發展比較順利。」而楊怡說：「係，呢個係事實嚟，因為我喺訓練班出嚟之後，好多角色都係德哥嘅劇嗰度嚟，佢真係好提攜新人。」</p><p>造人要時間</p><p>問到二人與德哥合作哪一套劇最難忘？謙謙稱是《On Call》，楊怡同意，但又表示：「呢個係人生永不磨滅嘅事實，但拍德哥嘅劇，我最有印象都係《再生緣》，因為係啱啱出嚟嘅角色，亦係去內地拍，係一套好開心、好多回憶嘅劇集，所以呢套係好難忘。」問到造人大計時，二人笑說需要時間，不要給予壓力。<br>採訪、攝影：黃曉妍</p></body></html>