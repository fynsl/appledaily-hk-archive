<html><header><meta charset="utf-8"><title>【馮仁昭四圍超】林奕匡想去非洲探訪</title></header><body><h1>【馮仁昭四圍超】林奕匡想去非洲探訪</h1><p>林奕匡噚日喺鑽石山做優秀青年活動表演嘉賓，而區永權同梁嘉琪就擔任活動司儀。林奕匡覺得自己有啲地方仍然要進修，未達優秀程度，佢希望喺音樂以外有其他嘢可以幫助別人，想有機會去非洲探訪：「以前讀有關醫學嘅課程，有諗過參加無國界醫生嘅工作，但自己要再進修先得。」而準備開音樂會嘅林奕匡，𠵱家專心練歌，太太就負責幫手分飛。<br>撰文：馮仁昭</p></body></html>