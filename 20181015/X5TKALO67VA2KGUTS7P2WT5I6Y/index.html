<html><header><meta charset="utf-8"><title>中環在線：大家樂出書 索價$168 - 李華華</title></header><body><h1>中環在線：大家樂出書 索價$168 - 李華華</h1><p>大家樂（341）由1969年一間賣三文治、漢堡包嘅小食店，發展到今時今日中港兩地經營超過450間分店嘅上市集團，真係幾叻豬；為慶祝公司開業50周年，集團主席羅開光請嚟兩位大學學者以口述歷史形式，訪問咗家族成員、退休員工、資深員工及管理層等，結集成書。<br>新書叫《香港人的大食堂—再創嚐樂新世紀》（圖），講述集團見證香港快餐業成長，售價168蚊，唔平喎！相當於前線員工工作3粒幾4粒鐘嘅人工，唔知員工買書有冇折呢？<br>其實香港唔少公司都會請人寫公司歷史，甚至係出創辦人自傳，好似恒隆地產（101）老闆陳啟宗（Ronnie）亦請人寫恒隆近60年嘅歷史書，恒地（012）主席李兆基都有。但講到本地餐飲集團，大家樂應該係第一間喇，同家族嘅快餐店大快活（052）遲吓又會唔會都出返本？<br>李華華<br>mailto:LiWaWa@AppleDaily.com</p></body></html>