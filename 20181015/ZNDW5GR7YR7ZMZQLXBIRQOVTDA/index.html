<html><header><meta charset="utf-8"><title>爆相爆片：強國飛劍人見人憎　引爆中美大戰</title></header><body><h1>爆相爆片：<br>強國飛劍人見人憎　<br>引爆中美大戰</h1><p>中美貿易戰持續，喺薄扶林數碼港艾美酒店嘅餐廳亦發生另一場「中美大戰」！fb噚日熱傳一條短片，有個着黑Tee嘅火爆男喺餐廳入面三番四次想衝埋去一枱人度，以普通話大鬧：「你說甚麼？」俾餐廳職員同埋女伴拉住阻止，對方枱人有個好高大、着黃色衫嘅外籍男人亦企咗起身同佢對望，有人嗌報警。究竟發生乜事呢？有網民話，原來全因一篤痰！</p><p>內地男失控擸餐具</p><p>中國人劣行「放飛劍」，長久以嚟都冇隨住人類文明而消失！話說噚日朝9點幾，好多食客喺酒店餐廳食自助早餐，一名着黑Tee嘅內地男懷疑隨地吐痰，同場一名美籍男人忍唔住開口話佢，內地男即刻發火，想衝埋去着黃色衫嘅美籍男嗰枱同佢理論，佢個女伴同餐廳職員拉住佢。職員拉開咗火爆內地男，佢冷靜咗一陣之後又想衝埋去外籍男度，對方企起身，內地男仲想擸餐具㖭，大家再拉住佢。現場有人報警，警察去到控制場面。警方證實，收到有人報案，話一個內地男人同一個外國人喺酒店餐廳因為用餐問題發生爭執，警察到場分別向嗰位39歲內地男人同54歲美國男人了解，相信事件唔涉及刑事成份，最後列「誤會」處理，冇拉到任何人。<br>條短片引嚟唔少網民留言同轉發，網民幾乎一面倒鬧吐痰行為惡心，如果有人真係咁做仲要惡人先告狀嘅話就真係過份啲！亦有人留言：「小農DNA不敵外國勢力」。<br>小記問過數碼港艾美酒店事件嘅來龍去脈，酒店回覆話知道有關事件，不過由於維護客人同埋員工嘅安全同私隱係佢哋嘅首要任務，加上件事已經交咗畀警方調查，所以暫時唔能夠評論事件。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>