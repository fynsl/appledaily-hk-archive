<html><header><meta charset="utf-8"><title>【娛樂人物】黃又南渣男認知</title></header><body><h1>【娛樂人物】黃又南渣男認知</h1><p>從組合Shine開始出道的黃又南，11年前宣佈獨立發展，其間經歷過不少高低起跌，工作、家庭都讓他分神，尤其代父背上七百萬債務，更是千斤重擔，到終於無債一身輕，老父卻患上認知障礙症，出名孝順的他，無奈向現實低頭，送爸爸到護理院。走過低谷的又南已收拾好心情，正摩拳擦掌，蓄勢待發，除了歌影視三棲，更跳入時尚界，推出自家服裝品牌。最近在新作中，更突破扮賤男。<br>撰文：羅慧敏<br>攝影：陳慧安</p><p>猶記得黃又南在28歲時，他說30歲要結婚，結果到了34歲，他反而說結婚未必在這兩年間發生。愛情就是任性，計劃再多也無濟於事，又南入行多年，緋聞不多，其實他本身是一個非常專一的男人，奈何生得一副花弗相，在ViuTV劇集《已讀不回》內大演渣男入型入格。又南日前受訪時笑言：「我喺劇入面真係一個花花公子，我都覺得自己幾衰，直情係人渣，犧牲朋友同愛情，有性冇愛。」又南還周旋於岑樂怡和陳俞希（Hailey）兩女之間，床戲舌吻有多場激情戲份。</p><p>奉命落力錫
</p><p>又南自揭尷尬事：「有一場喺尖沙嘴街頭，喺車上同Hailey咀，我揸住架開篷車不停轉彎，當時Hailey個頭直情喺我塊面前，停燈位嘅時候，導演喺對講機度猛咁大叫要勁啲，要enjoy，肉緊啲錫佢耳仔，搞到啲途人都聽到晒！」<br>又南覺得今次收穫相當豐富，當然不是因為與對手激咀連場，而是和一班年輕演員成為好朋友，可以玩到癲，不過又南卻因而被嘲笑話太多，導演更因而給了他一個新名字，叫「Johnny Talker」，又南笑說：「我好多嘢講，又好奇，入呢行係因為我好八卦，可能我第一、二年入行嘅時候唔講嘢，𠵱家要補番條數。」<br></p><p>被讚是暖男</p><p>岑樂怡笑指見證過又南就算有多疲累，就算沒人理會也愛自說自話，不過她大讚又南原來是暖男：「有一場要我崩潰爆喊，真係喊唔到，請教又南點樣進入情緒，之後真係喊到停唔到，要又南叫我深呼吸同叫停，佢怕我抽離唔到就好危險。」<br>化妝：Henry Tse@BigCstyling（黃又南）<br>髮型：Louis Tse@Number8hairsalon（黃又南）</p></body></html>