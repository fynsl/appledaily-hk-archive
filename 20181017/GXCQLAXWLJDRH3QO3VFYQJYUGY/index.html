<html><header><meta charset="utf-8"><title>森美隆重介紹《塞爆列車》</title></header><body><h1>森美隆重介紹《塞爆列車》</h1><p>【本報訊】曾為港鐵拍攝「調查員森美：港鐵準時咗」宣傳短片的藝人森美（圖），昨晨港鐵冧檔，他的女兒亦是受害學生之一，他其後雖駕車接女兒趕上學，但仍遇塞車，結果遲到一個半小時。森美坦言港鐵大癱瘓令他感受很深，打工仔為了一份責任心，花數小時上班「好陰功」。他即興創作一段模仿電影宣傳聲帶的「塞爆列車」諷刺事件，希望港鐵改善服務及準時性，並必須查明事故原因避免重演。<br></p><p>駕車送女兒突圍上學</p><p>森美的11歲女兒就讀中一，平日早上7時許自己搭車往中上環上學，昨晨她在九龍塘站搭港鐵，花了45分鐘才到太子，於是致電爸爸求救。森美駕私家車往太子站接女兒上學但沿途塞車，結果抵達學校時已遲到一個半鐘。他相信學校明白事理，應不會視作遲到。<br>他稱除了學生，打工仔同樣受害，聽聞有同事花了4小時才返抵公司，對此感可喜又可悲，形容香港打工仔很有責任心及勤奮拼搏，情況如此混亂仍千方百計逼車返工。他相信若類似情況發生在外國，僱員恐已請假或要求延遲上班。<br>森美昨更即興創作一條模仿電影宣傳聲帶的「塞爆列車」，反映打工仔心聲，瞬即在網上熱傳，「繼《返工》之後香港巿民又一鉅獻：塞爆列車！究竟你有幾想返工？畀你一試就知道，一次普通嘅路程，點樣可以攞你命！去到車站入唔到閘，入咗閘上唔到車，上到車車唔閂門，閂咗門架車唔開，車開咗佢又停，停咗佢又唔開，開咗佢又停，停咗佢又唔開，開咗佢又埋站，閂埋佢又唔開門，開門佢又唔閂，不停輪迴幾世都未到。老細一早返到，所有員工失晒蹤，大叫搞錯減人工，全港市民反眼演出，大人細路傾力擠迫！返工返學好容易？等你試吓塞到懵！塞爆列車，10月16號全城失蹤！本片青少年及兒童，終於到你！」<br>■記者陳志偉</p></body></html>