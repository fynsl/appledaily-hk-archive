<html><header><meta charset="utf-8"><title>西環集中營：DQ劉小麗理據為眾志度身訂做 - 季陶</title></header><body><h1>西環集中營：DQ劉小麗理據為眾志度身訂做 - 季陶</h1><p>早前代表工黨出戰九龍西立法會補選的劉小麗，遭選舉主任DQ其參選資格。多名民主派人士稱，DQ劉小麗是預計之內，但選舉主任的理據，卻完全超乎他們想像，即使劉表明不支持港獨、加入主流泛民政黨，「只要選舉主任主觀認為你仍係支持自決，就可以DQ，即係冇得洗底、可以一世無得選」，更有民主派人士相信，此招是為香港眾志「度身訂做」，「即使眾志解散，亦要唔畀佢哋任何人參選」。<br>有民主派中人指，劉小麗從不是核心自決人士，而她亦已刪除其網站總綱，又公開說從來不支持港獨，更重要是劉加入被港獨派視為「左膠」、「大中華膠」的工黨，「若果從實際行動上睇，劉小麗政治立場改變咗，肯定唔係再支持港獨自決」，但選舉主任可以無視事實，只憑「認為係一個策略、認為佢（劉小麗）未改變政治立場，就可以DQ小麗」，他指選舉主任一旦可以「認為你仲係自決就DQ你」，變相令北京「黑名單」內自決、港獨派可以永不能「洗底」參選，「除非學劉江華咁投共，否則入主流泛民都冇用」。<br>另一民主派人士更相信，選舉主任今次用「我話你係就係」的手法DQ劉小麗，根本為下屆立會DQ香港眾志及自決人士的劇本鋪路，即使他們不再講自決、退出眾志、甚至加入民主黨、公民黨，只要相關人士參選，「選舉主任只要話佢仍然認為你支持自決，就可以DQ你參選資格，甚至可令你一世冇得選」，變相將內地終身剝奪政治權利刑罰引入香港。<br>季陶<br>周一、三、五刊出</p></body></html>