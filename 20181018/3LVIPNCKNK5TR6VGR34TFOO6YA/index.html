<html><header><meta charset="utf-8"><title>張敬軒送吻上台　BOYZ合唱謝幕</title></header><body><h1>張敬軒送吻上台　BOYZ合唱謝幕</h1><p>男子組合BOYZ前晚在九展舉行「BOYZ THE UNBOXING LIVE」演唱會，已組成15年的BOYZ，今次首度舉行售票演唱會，為帶領樂迷重返15年前，成員關智斌（Kenny）和張致恒（Steven）之前已呼籲觀眾着校服入場，經理人霍汶希、同門歌手許靖韻及工作人員等都有響應，老闆楊受成夫婦、亦有到場支持。</p><p>阿Sa老懷安慰</p><p>Kenny在演唱會穿黑背心騷麒麟臂，Steven則講笑指自己穿上東莞魚網衫，兩人在舞蹈員協助下打出幾次後空翻，令觀眾瘋狂尖叫。BOYZ出道時卡拉OK盛行，兩人唱出一連串當年熱唱組合歌《流星雨》、《半成年》及《心急人上》，當唱到《愛情當入樽》時，Twins上台合唱。Kenny表示感激Twins多年來開騷都請他們做嘉賓，蔡卓妍（阿Sa）則說：「佢哋兩個係我哋識咗一世嘅朋友，Steven大個仔咗，我好開心，好老懷安慰。」<br>在演唱會尾聲，BOYZ特別鳴謝一位出道便相識的人，Kenny謂：「呢個人好重要。」之後向全晚在控制台的張敬軒致謝，軒仔更除去口罩回贈飛吻，然後在fans熱情歡呼下，上台和BOYZ合唱一曲《預言書》。</p><p>紋身警惕自己</p><p>Steven又騷出左邊鎖骨紋上「BOYZ」的紋身，向Kenny說：「好多謝你咁多年都支持我，喺我窮嘅時候借錢畀我，好多謝老闆冇放棄我，畀戲我拍，所以呢幾日，我紋咗好多嘢上身，但係覺得呢一樣嘢應該要紋上去，係對自己一個警惕，因為當傷害自己嘅時候，就等於傷害你嘅partner同錫你嘅人。」<br>採訪：馬建華<br>攝影：沈健程</p></body></html>