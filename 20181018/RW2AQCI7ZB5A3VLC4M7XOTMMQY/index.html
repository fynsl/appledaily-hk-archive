<html><header><meta charset="utf-8"><title>中環在線：猷亨瞓身搞路氹度假村 - 李華華</title></header><body><h1>中環在線：猷亨瞓身搞路氹度假村 - 李華華</h1><p>賭王何鴻燊四太、澳博（880）聯席主席梁安琪私人投資嘅路氹澳門主題公園度假村，一直只聞樓梯響，由2006年澳門政府批地起計，屈指一算都超過10年，中間傳過話搞Hello Kitty Land，又傳過做賭場。聽聞四太二仔何猷亨（Arnaldo）一直為呢個項目奔走，飛去日韓、歐洲引入合作夥伴。<br>25歲嘅何猷亨喺英國畢業後，2015年正式到澳博返工，亦有參與四太旗下尚嘉控股嘅物業項目。至於路氹呢個主題公園度假村，今日就由佢主持推介會。家陣澳門有咁多酒店度假村，食買玩藝術樣樣齊，賭客同家庭客都兼顧到，唔知猷亨呢個新項目有乜新元素去wow一wow市場呢?<br>事實上，唔少富二、三代加入家族企業一段時間，都會有一兩個項目打骰，好似新世界（017）第三代接班人鄭志剛就有個K11。<br>何猷亨呢個考牌之作pass與否，真係要拭目以待，事關個項目仲起緊！<br><br>李華華<br>mailto:LiWaWa@AppleDaily.com</p></body></html>