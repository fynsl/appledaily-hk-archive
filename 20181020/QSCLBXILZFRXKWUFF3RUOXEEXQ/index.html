<html><header><meta charset="utf-8"><title>爆相爆片：陪準奶奶遊日返港張寶兒冧暈袁偉豪媽咪</title></header><body><h1>爆相爆片：陪準奶奶遊日返港<br>張寶兒冧暈袁偉豪媽咪</h1><p>現年37歲的袁偉豪與富貴港姐張寶兒拍拖一年多，感情向來穩定，即使寶兒屢因失言捱鬧，袁偉豪亦多次挺身力撐。上周三趁寶兒27歲生日，袁偉豪就帶埋媽咪與朋友一起到日本為女友慶祝，二人在日本期間，亦多次在社交網報告行蹤。日前，一行人返港時，在香港機場被《蘋果》讀者梁小姐透過「爆相爆片」分享，寶兒與準奶奶傾到雞啄唔斷，看來已成功融入袁家。</p><p>順道陪袁母散心</p><p>梁小姐指日前晚上8時許，於香港機場見到袁偉豪及張寶兒等一行人從日本返港，當時眾人坐着無人駕駛列車。梁小姐形容：「見到袁偉豪同張寶兒，但佢哋冇乜傾偈，反而張寶兒同一位女士不停講嘢，同行仲有幾位較年長女士，得袁偉豪一個男人。」原來與張寶兒滔滔不絕的，正是袁偉豪的母親，看來袁母與未來新抱十分投契。梁小姐指眾人辦完入境手續後，袁偉豪更一馬當先取行李，張寶兒等人則尾隨。</p><p>其實，袁偉豪上周四在日本期間，已於社交網中貼上一張與媽媽的合照，並留言：「只要媽媽快樂，我便快樂。」獲不少網民讚他乖仔，袁偉豪的父親今年5月離世，他為了陪媽咪出外散心，特別安排了這次日本之旅。</p><p>願放棄二人世界</p><p>張寶兒昨接受傳媒訪問時，亦表示不介意放棄二人世界：「適當的時候做適當的事，陪長輩見到她們開心，我都好開心。」張寶兒直言與袁偉豪各有各忙，難得彼此都有空閒時間，可以陪袁母之餘更順便慶生，一舉兩得。她說：「佢想同媽媽散心，想享受母子相聚時光，我都好幸運可以幫手照顧吓。」問到會否閃婚？她笑笑口說：「應該好難閃婚吧，排期註冊已經會被發現啦，哈哈哈！但現在都想focus喺工作上先。」<br>採訪︰嵐山</p></body></html>