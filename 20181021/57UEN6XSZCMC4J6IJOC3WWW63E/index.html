<html><header><meta charset="utf-8"><title>小三抱私生子搵上門秋生自爆　簽過離婚書</title></header><body><h1>小三抱私生子搵上門<br>秋生自爆　簽過離婚書</h1><p>黃秋生多年來四處尋找英籍親父，最終發現老父已於1988年去世，但意外地與同父異母的孖生哥哥團圓。今年6月，與正印吳惠貞已有兩子的他被揭發有一名20歲私生子William，與他的次子同齡，而私生子的母親正是岑建勳外甥女Joyce。</p><p>「打爆眼鏡」</p><p>秋生日前接受車淑梅節目《舊日的足跡》訪問，提及私生子事件的經過，他憶述當年自己「病到七彩」，又與太太有點衝突，遇上對他非常好的Joyce，他坦言：「所以一定要小心超級好嘅女人，可能會超級地衰！當時佢已經有咗BB，我要負責，亦都冇話畀太太知。」但私生子一事很快被揭穿，秋生表示：「嗰個女人忽然抱住個仔話要送番畀我，我抱BB返屋企，三分鐘之後佢又返轉頭要抱番個仔，仲打爆我副眼鏡。我見BB塊面有血，以為個仔出事，即刻將佢趕走，後來先發現係自己流血。」<br><br>由於當日秋生約了鄧萃雯，對方知他出事後便趕來，見證了當時的情景。秋生面對兩個手抱嬰兒，一個是次子，一個是私生子，惟有硬着頭皮向太太坦白交代：「太太忍咗我好多年，為咗個仔，為咗下一代，做父母做戲都要做落去，一直做落去就會有好事發生。」之後，他有簽離婚書，但一直放在夾萬，太太經常嚇他，說二人已經離了婚，他說：「真係唔知自己有冇離婚，我哋兩個感情好似朋友，夫妻一齊，最重要就係有偈傾。」</p><p>父親冇墓碑</p><p>此外，秋生亦有返澳洲，本來他想前往墓地拜祭父親，豈料兩位哥哥因當地放置骨灰有期限，且安葬收費高昂，故將父親骨灰放在後花園花槽下，連墓碑也沒有，秋生笑言：「我嘅生命好統一，係一個荒誕劇，我見到花槽嗰條坑就知道自己點解運氣咁差，因為老竇葬得咁衰！」<br>撰文：唐如</p></body></html>