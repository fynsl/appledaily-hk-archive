<html><header><meta charset="utf-8"><title>學識同女兒互相尊重吳綺莉話卓林改姓好小事</title></header><body><h1>學識同女兒互相尊重<br>吳綺莉話卓林改姓好小事</h1><p>吳綺莉昨日在香港仔出席ViuTV新劇《理想國》開鏡拜神，今次與林祖輝飾演夫婦，並有一個9歲兒子，有7年沒有拍劇的吳綺莉說：「我接呢套劇係因為個故事好貼地現實，亦希望帶出凡事要溝通呢個訊息，要設身處地為小朋友諗。好似我性格好直接同好急，有時啲嘢諗到就會講，我有社工朋友都叫我要學吓改變，唔好畀自己太大壓力。」</p><p>永遠的最好朋友</p><p>談到這種心態有否有助改善與囡囡卓林的關係？吳綺莉說：「呢兩年每件發生嘅事我都學到好多嘢，𠵱家要學識改變，凡事停一停、諗一諗冷靜啲先至應對，同子女要學識互相尊重，佢永遠都係我呢一世最好嘅朋友，有時候我唔可以用𠵱家個年紀去諗佢嘅行為，佢成20歲，你諗番自己20歲拍拖時做過嘅嘢，其實真係冇得解釋，愛係冇得講，所以要學識互相畀空間大家。」<br><br>言談間吳綺莉透露與囡囡有聯絡：「好似我之前拍咗個廣告，啲相出咗，唔知卓林喺邊度睇到啲相後send message同我講you look well，我答番佢thank you。」不過她坦言未有深入了解卓林早前在網上開直播賺錢，至於卓林將自己的姓氏改為Zen，她則說：「Zen亦可以解作禪，不過呢啲好小事啫。」<br>採訪：曹家誠<br>攝影：仇志德</p></body></html>