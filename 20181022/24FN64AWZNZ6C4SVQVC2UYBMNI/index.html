<html><header><meta charset="utf-8"><title>徐小明讚岳華動作靚拒替身</title></header><body><h1>徐小明讚岳華動作靚拒替身</h1><p>徐小明在邵氏及麗的都有跟岳華合作，昨日在電話訪問中憶起二人相識經過：「識岳華哥時係喺邵氏片場，我做緊武師，佢係當紅小生。」<br><br>徐小明目睹岳華在電影及電視年代的變化，指他堅持親自拍攝動作場面：「以前邵氏訓練班有導師去教，佢不斷請教去練，拍戲時一個長鏡頭二、三十招，佢記性好好，好少話做唔到。岳華哥後期連威吔都要自己吊，彈床動作唔係十分之刁鑽，佢都親自上馬，動作好漂亮。」雖然拍劇較拍電影辛苦，但岳華很快便適應，徐小明說：「佢拍電視好大篇對白，十頁、八頁紙咁，一樣駕馭自如。」</p><p>當年兩人在麗的合作拍《大地恩情》，打破無綫慣性收視，徐小明表示有賴岳華花了不少工夫，才令劇集有好成績。他說：「佢係一個好關心同事嘅人，呢個戲咁大，咁艱辛嘅期間，佢唔係淨做演員角色，演員同導演溝通方面都做咗好多工作，佢做事好認真，我覺得走咗個咁好朋友都好難過。」<br>採訪：魯吉</p></body></html>