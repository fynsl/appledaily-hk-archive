<html><header><meta charset="utf-8"><title>【add名人時尚】新婚億萬人妻珠光鑽光耀馬場何艷娟公開上流生活</title></header><body><h1>【add名人時尚】<br>新婚億萬人妻珠光鑽光耀馬場<br>何艷娟公開上流生活</h1><p>何艷娟、胡定欣、龐卓欣、貝安琪及未婚夫Simon等昨日在馬場出席活動。昨日27歲生日、在《宮心計2深宮計》做大配角的前港姐何艷娟，今年驚爆和66歲澳博高層吳志誠譜出爺孫戀兼結婚，兩人雖然年紀相差四十年，但拍拖四年後，修成正果。久未露面的何艷娟昨日一身珠光寶氣現身，升格億萬人妻的吳太，戴上珍珠耳環、鑽石手鐲及名牌手袋、高跟鞋，見到記者顯得相當避忌，支吾以對後未有受訪拍照後就走人。</p><p>龐卓欣煲湯</p><p>有指何艷娟今年8月已和吳志誠低調簽紙，成為夫妻，但兩人沒大肆慶祝及擺酒。身價今非昔比的何艷娟，也由往日配角升呢，Ig上全是闊太上流生活實況，閒時看百萬名錶、出席拍賣會晚宴、藝術展，出入名店、周遊列國等。至於66歲吳志誠為澳博高層，據報有2.66%澳博股份，身家以十億元計，為澳門賭業猛人，但自太太二十年前離世後，一直未有再娶。</p><p>同場的15年港姐亞軍龐卓欣單拖到場，身邊不見其男友、鐘錶大王孫秉樞長孫孫智威，她說：「佢打籃球受傷，右腳十字韌帶斷咗，要做微創手術。我唔畀佢再打波，佢都應承咗我唔打，唔想佢斷腳。」是否全力照顧男友？龐卓欣說：「我都有煲吓湯、整吓早餐。」</p><p>開音樂中心</p><p>二人拍拖五年，問到何時正式做人妻？龐卓欣說：「兩個人拍拖好耐，但𠵱家都仲係好細，我二十六歲、佢二十八歲，都係搵多啲錢先啦，屋企人已經cut off咗我財政支援，𠵱家我都應該靠自己，主要做YouTuber及教音樂，都有十七個學生，慢慢嚟，希望三十歲前可以開到間音樂中心，同埋買到樓做業主兼結埋婚。」<br>採訪：羅慧敏<br>攝影：林賓尼</p></body></html>