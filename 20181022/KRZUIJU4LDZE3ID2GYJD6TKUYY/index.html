<html><header><meta charset="utf-8"><title>驗樓直擊：鑽嶺交樓僅56分　詹sir：唔收貨</title></header><body><h1>驗樓直擊：鑽嶺交樓僅56分　詹sir：唔收貨</h1><p>遠東發展（035）旗下黃大仙鑽嶺，實用不足200方呎的劏房戶業主收樓時覺得順眼、無問題，感覺85分，但資深驗樓師詹濟南「詹sir」發現交樓工種錯漏百出，狠批油漆差、廚廁都有漏水、地板鬆又凹，詹sir貼滿執漏黃紙，只給予56分，與業主預期大相逕庭，詹sir更直言：「唔收貨！」</p><p>漏水兼地板鬆</p><p>詹sir驗收鑽嶺高層劏房戶，實用198方呎，業主3年前以約360萬元買入。入屋即見廁所與客廳牆身傾斜，工作平台牆身亦出現輕微傾斜。露台趟門鎖鉸裝嵌差，外牆發現兩塊空心磚外，大廈外牆更甩紙皮石，露台簷篷甚至滴水，令詹sir中頭獎。<br><br>單位油漆一撻撻，凹凸不平。幾十呎客廳有多塊地板鬆，地板面有多處凹陷，詹sir在凹陷位貼黃紙越貼越多，超過10處。廁所淋浴間水龍頭雖無開，但地下濕，現場可見水掣駁位仍滴水，詹sir相信是未扭實。更馬虎的是，開放式廚房鋅盆去水窿被倒水泥，封了部份去水窿，水塞怎也塞不進。驗到最後見洗衣機去水喉漏水，詹sir嘆：「又中，不過來去水都扣到0分啦，多個唔多，少個唔少。」<br><br>全屋14項工種捧3隻蛋，包括鋪磚、來去水及潔具、地板，油漆亦重災扣剩2分，總分56分，他總結：「唔收貨！」遠東發展發言人回應，有關單位內發現的執修事項，承建商已即時作出跟進，並預計於14日內完成執修。</p></body></html>