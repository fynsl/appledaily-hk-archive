<html><header><meta charset="utf-8"><title>$1688長腳蟹點做呀？ - 鄧達智</title></header><body><h1>$1688長腳蟹點做呀？ - 鄧達智</h1><p>驚訝「鴻星酒家」秋季大攻勢海報；長腳蟹套餐，重點：三斤半左右，才賣$1688的鮮活阿拉斯加長腳蟹！<br><br>除了飛機運到重手大蟹，加少少升呢價$1988，八道菜包括古都烤鴨，還有坊間久未嘗過美味得很荷葉飯。一面吃着鮑汁荷葉飯，眾人七嘴八舌討論用了什麼米？是否加了糯米、咁軟滑？如果邊間邊間星級餐廳，單單呢碟荷葉飯起碼二三百銀。見便宜，十個人點了兩份套餐，有兩隻大蟹，聽取部長提議；一隻鮮味十足原味清蒸、一隻惹味得很鼓油王炒，吃來都叫人讚不絕口！<br><br>未食之前先問：點做呀、大佬？<br><br>事實擺在眼前，平常就算去鴨脷洲街巿買隻鮮活隨時未過三斤重阿拉斯加長腳蟹經已千六銀不止，鴻星卻保證$1988三斤半大蟹、八道菜套餐，又煮、又招呼、又洗碗、又坐、又冷氣；千幾銀吃完拍拍屁股走人，無論如何都是大贈送，大優惠。<br><br>今時今日香港營商環境嚴峻到加零一；鋪租吸血鬼第一位，多謝那些「良心」立法會議員為個人留任利益而推出的最低工資。自此；工資沒有最低，而是立法最低的隨時加倍，不少返半日工拿了時薪即失蹤的垃圾員工舉目皆是，連累良心工友加倍辛勞，一個人頂幾個人工作，勞心勞力，只怕頂不了多久也敗陣。<br><br>食材節節攀升地貴、愈來愈貴！<br><br>那天中環大館看朋友舞蹈演出之前，隨便在半山電梯旁頗一般的館子，點了綠葉沙拉、Pizza、甜點各一份二人分來吃，還有飲料各一杯，盛惠800多元。中環上班的同伴感覺正常，我自己也開辦小食堂，對價錢略知一二，直覺是「搶」；不是食店老闆打劫、搶，而是整個社會架構及政府經營的失衡！<br><br>香港極需土地，誰人不知？<br><br>有需要將香港的儲備倒落鹹水海做愚人新島？<br><br>反正公屋入住者多的是單程證族群，向深圳河以北買地建屋，方便不用工作的他們，不用長途跋涉、不用北上、就在北，探親會友幾頭好！<br><br>只怕一天儲備用得七七八八，投資者無心戀戰，一走了之，人人冇工做，揹着綜援及各式並非用在原來港人身上重擔的香港如何生存？</p></body></html>