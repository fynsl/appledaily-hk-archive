<html><header><meta charset="utf-8"><title>社會專題：紋字辱　逼燒手　跳艷舞　貪污警司弟　涉虐男下屬5年</title></header><body><h1>社會專題：<br>紋字辱　逼燒手　跳艷舞　<br>貪污警司弟　<br>涉虐男下屬5年</h1><p>「反黑警司」吳偉漢受賄淪階下囚，他在內地從商的胞弟吳偉豪亦被指控5年來以10招嚴重虐待一名男下屬。剛逃出生天的事主及多名人證，均指事主過着奴隸般的生活，除遭吳拳打腳踢、威逼剃眼眉，更被迫跳脫衣舞，甚至要他在肚皮紋下「我以后不再吸𤀹」的屈辱紋身。事主相信吳與黑白兩道相熟，吳曾稱「我阿哥仲有兩級升做處長」，恐嚇若逃走就找人斬他手腳。確診患抑鬱症的事主回想：「佢太多變態嘢，根本記唔晒，已經係生活一部份。」<br><br>記者：李啟發　攝影：周子惇</p><p>吳偉豪現年49歲，據知已離婚，有分別9和14歲的子女，他在五兄弟姐妹中排第四，大哥吳偉漢是港島總區刑事總部警司，但因受賄日前被判囚。據吳偉豪的網上簡介，他25年前在加拿大拉薩爾設計學院畢業，做過室內設計師。他否認虐待事主，只承認曾為女同事出頭「冚佢幾巴」。<br><br></p><p>命令每日早午晚按摩</p><p>受10招虐待、淪為「奴隸」的47歲港人Dennis已向香港警方備案及向內地公安報案。他自稱年幼家境富裕，但中學時父母先後患癌離世，在港沒親戚的他1990年收到逾10萬元遺產，中七畢業後當打工仔，但常到內地夜總會「玩女」，後來索性搬到羅湖開時裝店，因經營不善蝕錢，轉做採購及銷售，生活仍捉襟見肘。<br><br>2011年，在東莞常平做樹脂板生意的吳找Dennis當銷售員，當時他沒積蓄，老婆跟他離婚，「嗰時冇路行，叫有地方住，有嘢食」，便投靠吳並搬到其寓所同住，每月分紅近萬元人民幣。最初兩年相安無事，後來吳變臉，常指罵及呼喝他，「開始對我變態，好×暴力，廠入面全部人睇到」。<br><br>後來他只獲月薪3,500元，吳一言不合就打他，公司有木材發霉、吳的私家車按鈕壞了、甚至公司養的魚死了，都要罰扣工資，「佢長期屈我錢，唔畀人工我」。前生意夥伴鍾先生指Dennis在廠房吹口哨，甚至吳跟女友分手，都被拿來當藉口罰錢，吳指扣工資是為Dennis儲錢養老。<br><br></p><p>吳又命令Dennis每日早午晚、甚至凌晨都要幫他按摩半至一小時。鍾亦見過Dennis在辦公室替只穿內褲的吳按摩，一度以為二人是同性情侶。Dennis亦遭吳禁止吸煙，「一發現食煙就搞我」，有次吳聞到他有煙味，更逼他去紋身店在肚皮紋下「我以后不再吸𤀹」。他邊說邊拉起上衣展示紋身，無奈地反問：「正常人會唔會紋吖？」<br><br>他稱曾遭吳命令跳艷舞，「拍晒（片）㗎，又間歇拍我裸照，周圍畀佢朋友（睇）。」又遭鐵棍或藤條毆打，吳又曾指使員工「叫我好似隻狗咁，鎖住我喺工廠，但同事做唔落手」，內地員工都不敢開聲。吳曾叫員工拍攝虐打過程，片段顯示，Dennis遭吳喝罵及拳打左臉頰，神情驚慌的他不敢反抗。<br><br>記者多次詢問Dennis為何5年來不離開或求助，他指自己身無分文，「唔敢呀嗰時！」因吳稱在中港兩地黑白兩道都有朋友，「佢話阿哥仲有兩級就升處長，之前介紹咗好多國內嘅官同公安畀佢識，又話同上海仔（黑幫猛人）條線好熟，恐嚇斬我手腳」，令他不敢報警。<br><br></p><p>事主：走唔出佢五指山</p><p>Dennis多次問吳為何虐待他，求吳放他走，當時吳稱：「你所有嘢都係我畀你嘅，底褲都係我嘅！」叫他脫掉衫褲才可以走。2015年他被吳沒收證件和手機後「放走」，流落深圳，風餐露宿兩周，終患上皮膚病。吳後來接他回家，問他：「仲敢唔敢走呀？」Dennis當時想：「流落真係好慘、好肚餓、好凍，時間過得好慢，俾你（吳）打都係兩分鐘箒。」惟去年中他再次受不了，向吳下跪要求離開，「佢叫我用火機燒自己隻手，燒到佢滿意為止。我真係喊到飛哩啡呢，我諗住如果做到，可以脫苦海，博一博吖」。<br><br>鍾指見過Dennis燒手片段，他在片中哭泣，問「可以停手未」，最終Dennis燒了3分鐘，吳也沒制止，Dennis指「佢覺得我係佢手上嘅玩具，走唔出佢手指罅，佢係五指山，我係孫悟空」。<br><br></p><p>Dennis指吳會派同事監視他，兩個月前終在數名吳的港人前生意夥伴協助下逃離東莞。曾因帶大麻過關在內地被判監的他稱：「坐監都冇俾佢虐待咁慘！起碼啲獄友唔會咁打我，有好嘢都一齊食，照顧我。」確診抑鬱症的他稱多年來失眠，形容吳是魔鬼，現在脫離5年地獄生活，希望回港重過新生。</p></body></html>