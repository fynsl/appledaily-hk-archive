<html><header><meta charset="utf-8"><title>【馮仁昭四圍超】展鵬帶老婆會A記同學</title></header><body><h1>【馮仁昭四圍超】展鵬帶老婆會A記同學</h1><p>亞視A記同學會（亞視藝員同事）前晚搞聚會，當中有江美儀、陳煒、林建明、鮑姐鮑起靜同老公方平等，陳展鵬帶埋新婚老婆單文柔出席。<br><br>回復單身嘅江美儀，例牌帶埋愛犬出席，佢仲留言︰「Derek你其實真係冇乜朋友㗎，全部都係A記同學。」佢口中嘅Derek就係前港男杜挺豪，佢今次返港就係要出席好友陳展鵬嘅婚禮。<br>撰文：馮仁昭</p></body></html>