<html><header><meta charset="utf-8"><title>Supper Moment備戰紅館發噩夢</title></header><body><h1>Supper Moment備戰紅館發噩夢</h1><p>將於下周四在紅館舉行的一連三場演唱會的樂隊Supper Moment，前晚在新蒲崗為演唱會綵排。他們表示會推出T恤、毛巾、童裝Tee、行李帶等六款紀念品，其中童裝T有豎起食指手勢圖案，主音Sunny說：「因為我哋成日會不知不覺舉起呢個手勢，我覺得係對我哋好有代表性嘅符號，希望我哋對搖滾嘅態度可以影響到下一代。」</p><p>首次踏足紅館，四子都連續多晚發噩夢，Sunny自言所發的惡夢最恐怖：「發噩夢喺紅館舞台，睇住流程表，死喇！冇一首歌係自己嘅。」嘉賓方面，他們指暫不公佈，而當中各自有獨唱環節：「會做一啲平時唔會做嘅事，例如唱粵曲同倒立，不過點都會同音樂會有關。」<br>採訪：羅慧敏<br>攝影：葉君海</p></body></html>