<html><header><meta charset="utf-8"><title>趣趣地：熱刺有樣嘢稱霸歐洲</title></header><body><h1>趣趣地：熱刺有樣嘢稱霸歐洲</h1><p>熱刺新球場因工程問題仲未開放，不過球迷商店就開幕喇。呢個全歐洲最大嘅球會商店，佔地有成23,000平方呎。球迷喺入面除咗可以買到熱刺周邊商品，亦有佢哋贊助商同埋美式足球（NFL）嘅產品。舖頭係唔收現金，球迷記得自備信用卡或者用手機畀錢喇。另外，熱刺定期有大贈送活動，而球隊吉祥物Chirpy and Lily亦會定期喺商店宣傳。</p></body></html>