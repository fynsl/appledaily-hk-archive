<html><header><meta charset="utf-8"><title>焯焯有餘：唔沽空對唔住祖先 - 關焯照</title></header><body><h1>焯焯有餘：唔沽空對唔住祖先 - 關焯照</h1><p>香港股市在過去4個交易天大幅波動，如果讀者是小炒皇，應該可以賺到錢，但如果讀者是高買低沽，隨時輸到吐血。究竟，你是贏家或輸家？真係睇功力了。<br><br>假若不喜歡炒上落，只要堅持睇淡，從港股賺錢是相當容易。無奈，散戶喜歡買貨，唔識沽空，因此，當市況明顯轉壞時，散戶便變得一籌莫展。然而，現時港股弱勢明顯，唔沽空真是對不住祖先，所以，各位散戶，即使你唔喜歡沽空，也要將手上的貨減磅，盡量取回現金，因為新低位是會不斷地出現。<br><br>環球股市已是強弩之末，最強的美股也展現疲態。由於美國的中期大選（11月8日）將至，政治風險急增，部份大戶和機構投資者是會繼續套現，揸多些現金。這種持盈保泰的策略，令未來一至兩周，大市面對越來越大的沽售壓力。以筆者估計，恒指在美國中期大選前有機會跌至24000點。<br><br>原油價格在過去幾星期顯注下跌，反映資金不斷尋找避難所，從金價轉強的情況來看，環球經濟真是危危乎。加上中美貿易戰已成為市場的關注點，特別是市場人士已開始認同美國對中國的國策，已由朋友關係變為競爭對手或甚至是潛在敵人，所以，大家不要憧憬中美關係會再轉好。除非中國肯大幅讓步，否則，情況只會不斷轉差。在地緣政治風險持續升溫的影響下，入市買股，風險已變得太高了。<br><br>關焯照<br>經濟學家<br>本欄逢周四刊出</p></body></html>