<html><header><meta charset="utf-8"><title>關智斌開騷冇軒仔唔得</title></header><body><h1>關智斌開騷冇軒仔唔得</h1><p>關智斌（Kenny）和張致恆（Steven）前晚在圓方出席電影《潛艦滅殺令》首映禮，早前他們以BOYZ的身份舉行音樂會，結果反應好好，問到下一步是否進軍紅館？Kenny說：「要問老闆，有得開固然開心，之前冇諗到咁好反應，多謝大家愛戴，但要先唞一唞，長期對住Steven都幾辛苦。」他又笑說：「其實上星期完結後，同Steven已經冇乜聯絡。」</p><p>提到張敬軒表示如果BOYZ去紅館開騷一定幫手，Kenny說：「其實冇佢都唔成事，我哋識咁多年，係好好朋友。」Steven還說：「今次除Kenny外，我最感激嘅就係軒仔，完騷後有幾晚同軒仔傾電話，因為我係一個好自卑嘅人，他一直都好鼓勵我。」<br>採訪、攝影：曹家誠</p></body></html>