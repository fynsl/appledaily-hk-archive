<html><header><meta charset="utf-8"><title>「好開心終於入咗紙」阿嬌12.18嫁賴弘國</title></header><body><h1>「好開心終於入咗紙」<br>阿嬌12.18嫁賴弘國</h1><p>娛樂圈喜事浪接浪，昨日鍾欣潼（阿嬌）宣佈與未婚夫賴弘國將於12月18日正式簽紙註冊結婚，並於同月20日擺酒。阿嬌宣佈婚期之際，賴弘國前妻趙筱葳於Ig貼三點式泳衣照贈興。<br><br>今年5月於美國舉行婚前派對的阿嬌興奮回應︰「好開心終於入咗紙，終於可以公佈我哋會喺12月18號簽紙，20號擺酒。婚禮準備得如火如荼，𠵱家邀請緊賓客，好開心同親友慶祝呢個重要日子。」擬結婚通知書曝光後，證實37歲的阿嬌大未婚夫八年。<br><br>思想成熟的阿嬌早前偕賴弘國上內地真人騷《爸媽學前班》，在測試中，兩人要選擇人生中一個對自己最重要的人留低，阿嬌最後選了一起成長的表姐，賴弘國就選了阿嬌。</p><p>林師傑下月娶妻</p><p>「木偶哥」林師傑和歐陽巧瑩拍拖四年，去年求婚成功，亦將於下月22日拉埋天窗。日前他們入紙排期，申報同一個地址，看來已過着同居生活。木偶哥說：「我哋畀律師樓入紙，咁啱同阿嬌一齊。」他坦言婚前有壓力：「Guest list搞緊，圍數未定，壓力一定有，但呢段時間令我哋感情同默契加強咗。」<br><br>歐陽巧瑩說：「以前一直覺得處理情緒叻過佢，上星期突然情緒崩潰，喺屋企好似喪屍爆喊，佢幫我解決問題，仲陪我喊咗成晚，我好感謝自己冇嫁錯人。」<br>採訪︰皓騫</p></body></html>