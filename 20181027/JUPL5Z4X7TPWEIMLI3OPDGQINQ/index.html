<html><header><meta charset="utf-8"><title>官寸巡倉警：吊緊頸都可應你無事</title></header><body><h1>官寸巡倉警：吊緊頸都可應你無事</h1><p>【本報訊】值日警員戴偉豪稱每隔25分鐘便巡查羈留室一次，惟根據羈留室閉路電視紀錄，當晚9次巡查中有6次不見戴的蹤影。他解釋邊走近羈留室、便逐一呼喊疑犯名字，聽到回應便當巡查完畢，因相信倉內沒物品可供自殺之用。惟裁判官高偉雄反駁「撼頭埋牆都得啦」，又謂：「我吊緊條繩係上面，我都可以應你『冇事呀，警員！』」<br></p><p>稱聽到疑犯鼻鼾聲
</p><p>根據流水簿紀錄，自死者林永春被關進1樓男羈留室後，戴每隔25分鐘便巡查羈留室一次。研訊主任特別問及凌晨2時35分、即消防花灑頭故障前不久的巡查情況，直言閉路電視沒拍下其巡查身影。戴解釋，他開始行上樓梯便會逐一呼喊疑犯名字，「如果個個都應我，就未必會行入去（羈留室）走廊」。裁判官即質疑：「我吊緊頸，我都可以話我冇事㗎啦？係咪呀，警員？」戴表示不清楚。<br><br>主任指閉路電視只能拍下羈留室走廊情況，影不到倉內，若疑犯在倉內自殘或自殺，則警員無從得知，問戴親身巡查豈不更為理想？戴同意，但強調若非工作繁忙，即使他聽到疑犯回應亦會入內查看，惟涉案當天「忙到食飯同休息時間都冇」；且他相信倉內沒物品可供自殺之用，裁判官忍不住再插口：「撼頭埋牆都得啦。」<br><br>裁判官語帶不滿說：「其實條走廊唔長，行一轉都唔使30秒，唔明點解你唔行入去。」戴重複稱聽到回應即代表疑犯安全，故沒有走近查看。陪審員隨後問：「你25分鐘就嘈醒個犯，25分鐘就要應你，咁咪冇得瞓？」戴指當日聽到一名疑犯的鼻鼾聲、餘下兩人亦有出聲回應，故認為他們安全，強調疑犯若沒回應，便會入內查看。<br>■記者楊思雅</p></body></html>