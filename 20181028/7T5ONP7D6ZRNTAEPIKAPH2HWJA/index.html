<html><header><meta charset="utf-8"><title>伍倩彤四美迎萬聖節何傲兒崔碧珈與屍同行</title></header><body><h1>伍倩彤四美迎萬聖節<br>何傲兒崔碧珈與屍同行</h1><p>大後日是萬聖節，崔碧珈和何傲兒日前相約去荃灣體驗實境喪屍館挑戰膽量，唱作歌手劉卓軒就變身混入喪屍群，嚇兩位靚女。</p><p>認出劉卓軒</p><p>何傲兒和崔碧珈最初表現興奮，但正式開始後，何傲兒就試過驚到調頭走，之後兩人邊行邊尖叫，即使劉卓軒在兩人面前行來行去，她們都不察覺，最終她們憑劉卓軒的背面和掩面相，成功認出他，順利過關。<br><br>平時打開喪屍game的何傲兒說：「第一次見真人版喪屍，最驚係有一個位360度都有喪屍走出嚟，要同崔碧珈背對背企先有安全感。」崔碧珈就表示︰「有個位突然有個男人教我哋行先至驚，因為覺得佢冇咁好心，一定有啲嘢，點知真係有！」其實扮喪屍的劉卓軒比兩女更驚︰「等佢哋嗰陣好驚，因為得自己一個人，周圍又黑晒，如果見到真嘅喪屍或者鬼會好驚。」</p><p>見鬼要爆粗</p><p>除了挑戰喪屍館，扮鬼扮馬亦是應節方法，伍倩彤、麥芷誼、湯洛晴及伍熹賢日前就化鬼妝，分別扮小丑女、黑寡婦、神秘女公爵及南瓜妹，但略嫌恐怖不足，反而鬼火咁靚。<br><br>四位「鬼上身」的靚女，更大談靈異經歷。伍熹賢試過在內地工作時，半夜聽到有人敲水樽：「我唔敢睇，轉身就瞓。」伍倩彤亦試過住內地酒店時感覺有點不對勁：「間房好霉、好濕又好暗，最後都忍唔住換房。」麥芷誼表示赴泰工作前都會帶玉器及銅錢傍身，伍倩彤就會帶觀音肖像卡：「聽人話如果見到鬼，要對佢講粗口。」湯洛晴補充禁忌：「入房前要敲門同唔好打開聖經。」<br><br>採訪：鄉奈仁、盧妹<br>攝影：林賓尼、陳俊強<br>化妝 : Ryan、Monkey Wong Of BullyRoad<br>場地提供：BullyRoad</p></body></html>