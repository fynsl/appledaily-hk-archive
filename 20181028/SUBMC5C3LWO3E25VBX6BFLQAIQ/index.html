<html><header><meta charset="utf-8"><title>林鄭蹺惠英紅　推開老公集郵 </title></header><body><h1>林鄭蹺惠英紅　推開老公集郵 </h1><p>特首林鄭月娥昨日在禮賓府舉行勳銜頒授典禮，惠英紅及羅家英獲頒銅紫荊星章，而安德尊則獲頒榮譽勳章。林鄭趁機會和惠英紅蹺手合照，其夫林兆波原打算一同合照，但林鄭卻一手推開老公，林兆波無奈退後。<br><br>惠英紅受訪時指心情不算太激動，但家人及朋友卻非常戥她開心，紛紛傳短訊恭賀，她說：「攞電影獎都冇恭喜我，今日都話以我為榮，覺得自己成功為惠家增光。」並表示會將勳章擺放家中，和以往所得的獎項放在一起。</p><p>羅家英得認同</p><p>羅家英因為要趕飛機，完成授勳儀式後即先行離開，未有出席禮賓府花園的茶會，其妻汪明荃接受傳媒訪問時說：「珍貴的一刻，家英哥很高興，幾十年粵劇工作得到政府及社會人士認同。」安德尊和母親一起出席，父親就留在加拿大，他說：「爸爸怕唔舒服嚇親我，到時仲亂。」媽媽有何獎勵？他笑說：「我錫咗佢一啖！佢話估唔到我細細個咁蠢，大個咗可以對個社會有貢獻。」他表示最想服務老人家，因為老人家好需要人陪伴。<br>採訪：王連連、陳俊強</p></body></html>