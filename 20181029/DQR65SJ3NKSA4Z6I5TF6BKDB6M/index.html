<html><header><meta charset="utf-8"><title>張之珏大讚正人君子</title></header><body><h1>張之珏大讚正人君子</h1><p>岳華在圈中人緣甚廣，不少好友專程到靈堂送別好友。張之珏特地放下工作遠赴溫哥華，並寫了一首以《梁樂華 歸天護國佑吾民》為題的藏頭詩致意。他接受《蘋果》獨家訪問時向岳華說：「華哥，我哋永遠懷念你，你喺演藝界超過半個世紀，我覺得你係唯一一個正人、一個紳士、一個君子，如果我喺世界上要揀一個最尊敬嘅人，你一定係三甲之一。」</p><p>張翼跟岳華相識五十多年，當年兩人不時相約騎馬、飲酒，他透露近年在加拿大亦不時相約做義工及打麻雀，並大讚岳華牌技出色。高雄最難忘岳華講黃色笑話：「試過拍通宵戲，成晚都冇瞓，因為笑到眼淚都流晒出嚟。」至於岳華舞台劇遺作《寄不出的情書》的導演潘煒強，對岳華的食量最深印象：「華哥好鍾意食嘢，有次同佢下晝打邊爐，我哋四個人，牛肉叫四碟，驚你食唔飽。」</p></body></html>