<html><header><meta charset="utf-8"><title>爆相爆片：警車泊停車場角落阿sir當更大覺瞓</title></header><body><h1>爆相爆片：警車泊停車場角落<br>阿sir當更大覺瞓</h1><p>軍裝警員公然喺警車上大覺瞓！讀者黃先生噚日朝早11點幾喺葵涌麗瑤邨一個停車場落貨，見到一架警方私家車停咗喺度，車上面有兩個軍裝警察喺度瞓覺，仲瞓到頭都歪晒好熟睡，佢覺得兩個警察當更期間蛇王太過份。</p><p>目擊者：瞓成咁仲得了？</p><p>黃先生話，現場係麗瑤邨東華三院高可寧紀念小學地下一個停車場，佢揸車去到落貨嗰陣，見到角落位有架警方私家車泊咗喺度，司機位個警察戴住黑超，個頭歪晒，佢隔籬乘客位另一個警察亦都瞓緊覺。黃先生前後停留咗5分鐘，見到乘客位個警察曾經醒過，擘大眼望一望跟住又瞓過，直至佢走兩個警察都未起身。<br><br>「當值緊都瞓成咁，仲得了？」黃先生之後將影低嘅相上載去fb專頁。小記都去現場了解過，嗰度屬於房屋署範圍，嗰個停車場交畀外判公司管理，大約得8個車位，4個係預留小學用嘅，其餘係以月租形式租畀附近居民。所以，嗰度除咗小學嘅師生同月租車主會經過，平時都好少人會專登過去，算係寧靜。<br><br>有人仲同小記講，間唔中都見到有警車停喺度，但阿sir係唔係執行緊任務就唔知嘞，點敢過問吖！據了解，嗰兩個警察隸屬葵涌分區巡邏小隊，分區指揮官知道事件之後，已經即刻召佢哋返差館作紀律調查。<br><br>警方回應指，已知悉有關事件，並正跟進調查。警方強調非常重視人員紀律，定必嚴正處理。倘屬輕微違紀行為類別，一般會書面警誡違紀者。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>