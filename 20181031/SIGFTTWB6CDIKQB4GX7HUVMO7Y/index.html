<html><header><meta charset="utf-8"><title>JW專注事業未嫁人</title></header><body><h1>JW專注事業未嫁人</h1><p>江若琳與蕭潤邦將於年底結婚，兩人的好友王灝兒（JW）昨日亦傳出與富貴男友葉韋彤（Tarzan）好事近。JW與Tarzan拍拖兩年多，兩人愛得高調，JW亦不時陪男友應酬。昨日有周刊報道，指JW和男友將於明年10月結婚，更指她用三招冧掂男友，包括為男友去學整蛋糕，其次是她即使多忙，只要男友名下馬匹出賽，都會陪男友及未來老爺、奶奶入馬場。<br><br>JW昨日接受《蘋果》訪問，問到她最近是否學習做「跟得夫人」？她透過短訊以英文回覆：「當然不是啦！」她還笑說，指通常那麼多閨密爆料都不會是真。至於Tarzan回覆說：「好多人send報道畀我睇，我同JW都覺得好好笑，當然我哋大家有共識，肯定唔係好似報道所講下年10月。」他又表示現時與JW都會先專注事業：「嚟緊佢會喺澳門有演唱會，我又有好多唔同project做緊，都未得閒諗呢啲嘢住，如果有機會一定通知。」<br>採訪：小米</p></body></html>