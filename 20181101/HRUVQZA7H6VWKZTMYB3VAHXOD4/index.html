<html><header><meta charset="utf-8"><title>DaDa大波蓮賀歲片開鏡Isabella開工　囝囝召返家</title></header><body><h1>DaDa大波蓮賀歲片開鏡<br>Isabella開工　囝囝召返家</h1><p>梁洛施（Isabella）繼06年電影《伊莎貝拉》後，再度和導演彭浩翔合作，昨日與陳靜（DaDa）、陳奐仁、谷祖琳、郭奕芯、徐天佑及陳逸寧等到上環出席賀歲片《恭喜八婆》開鏡拜神。性感出現的DaDa笑稱未知演甚麼角色：「我淨係知自己嘅角色叫大波蓮，我都好想知發生乜事，不過有心理準備俾導演玩。」</p><p>客串演八婆</p><p>相隔十二年再與彭浩翔合作，Isabella說：「其實之前喺商場撞見彭浩翔同太太一齊，佢話啱喇，正想搵你，準備緊一部戲，下個禮拜就開，直至噚日先至收到佢嘅劇本，自己都好緊張，一直催佢畀劇本我，因為冇劇本自己好驚，佢太睇得起我，今日就拍，多謝晒。」Isabella表示戲中有好多八婆，她會客串演其中一個八婆，與一名好有份量的白馬王子演員合作。</p><p>瘦到似厭食</p><p>Isabella比以前消瘦，她說：「啲人話我厭食症，其實我冇瘦過，一直都保持118磅。」她表示農曆新年後，會投入電影拍攝工作，之後會一直接戲，歡迎各位導演找她演出，至於會否少了時間陪小朋友，她說：「咁又唔係少時間，自己會平衡到，阿仔今日都有問我幾點返，自己都有拍啲片今晚返去同佢分享，佢知我拍戲，有乜都會同佢哋講，佢有打畀我問我幾點返，我話食飯前會返到。」<br><br>當年Isabella為前男友李澤楷先後誕下三子，不過二人感情只維持了四年，最終分手收場，回復單身的Isabella就與三個兒子在加拿大生活。雖然Isabella曾復出拍張艾嘉執導的台灣電影《念念》，但之後繼續專心湊仔。直到今年6月，Angelababy經理人Kim在Ig宣佈，Isabella加盟旗下正式復出。<br>採訪：張俊銘<br>攝影：沈健程</p></body></html>