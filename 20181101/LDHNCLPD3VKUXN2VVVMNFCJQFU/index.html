<html><header><meta charset="utf-8"><title>兒子突猝死　陷人生低谷紡織大王愛女：做人要積極爬返起</title></header><body><h1>兒子突猝死　陷人生低谷<br>紡織大王愛女：做人要積極爬返起</h1><p>【財經人物】新地（016）前主席郭炳湘、CEC國際（759）前主席林偉駿，都是突然猝死，留下來的親人應如何面對喪親之痛？六年前，YGM貿易（375）副主席暨長江製衣（294）董事陳淑玲，突然要和兒子陰陽相隔。今天陳淑玲走出人生低谷，談到人生中最艱難及最快樂的時刻，她緩緩吐出兩個字：「親人」。</p><p>陳淑玲出生於製衣世家，父親是「紡織大王」陳瑞球，堂哥是陳永棋，大學畢業後接手家族生意。婚後她育有一子一女，人生正值美滿之時，死神卻在一夜間奪去兒子。「很迷惘，亦很震驚，點解前一晚仲開開心心，第二日就會離開，呢個陰影係要好長一段時間去平復。」<br><br>2012年6月夏天，31歲兒子在睡夢中猝死。當天他剛好從公寓回家，一家人享用晚飯後，兒子把準備好的iPhone送給媽媽，「佢好好心機，因為我唔識點將data轉換，仲幫我搞到夜晚11點幾。」第二天早上，兒子已變得冰冷。</p><p>透過基金助同路人</p><p>2013年6月，同是夏天，遺傳性心律基金會（SADS Foundation）成立。「兒子剛過身一年，我很想紀念他。」兒子過身後三個月，陳淑玲本來只因公事前往英國，但一則外國報道改變了行程目的。該報道講述一名英國婦人的藝術家兒子，在結婚前一天猝死，事後婦人將兒子的藝術品捐贈予英國遺傳性心律基金會。「我睇完報道諗住去搵英國婦人，最終卻搵到SADS Foundation。」陳淑玲回港後立刻聯絡瑪嘉烈醫生及接觸美國總會，並於翌年成立香港分支。<br><br>其兒子最後確認是死於遺傳性心律病。雖然現時香港越來越多人認識此病症，但仍有不少患者家屬不肯接受或檢查，「係咪有病唔可以行出嚟，唔可以面對人生呢？」陳淑玲說，SADS患者有徵兆非不能防範，她記得當時兒子曾說心跳時快時慢，有次更突然跌落地，「若果我之前知道咁多，我個仔可能冇咁嘅事發生。」作為過來人，陳淑玲很想透過基金幫助同路人，團隊用兩年時間研究，於去年發表報告，今年報告更納入香港醫學雜誌。基金會亦有心臟專科門診先導計劃，資助患者家屬做臨床檢驗。<br><br> 事隔多年，以前觸及兒子話題，陳淑玲都會落淚，但今次訪問她，談起兒子都面帶笑容，「因為都好幾年，我亦放低咗。我哋唔可以成日諗住舊的，因為已經發生咗，我哋都救唔到，我哋應該要諗點樣行前。」每一次與人分享，每一次都更覺釋然。基金成立一星期後，已經有人打來，陳淑玲親自接聽，「係一位媽媽打來，個仔啱啱過身。同佢傾完覺得好relieve，因為基金會成立後係有人知道，亦有同路人一齊分擔。」 </p><p>感謝父親忽發奇想</p><p>其父陳瑞球於今年初去世，陳淑玲形容父親細心及明道理。當年兒子去世第二天，陳瑞球立刻到女兒家中陪伴，兒子的不少好朋友亦紛紛從各地趕來慰問。陳淑玲思緒仍很混亂，父親忽然冒出一句，「你契咗佢哋啦！」令她非常錯愕。「我從佢哋嘅眼神、背影、動作、說話語氣，佢哋加加埋埋，好似我個仔就喺度，真係好amazing！」多得陳瑞球的忽發奇想，現在陳淑玲與6個契仔女、4個契新抱、4個契孫大時大節都會聚首一堂，「以前食飯一家四口，現在食飯要兩圍枱。」<br><br>陳淑玲說父親離去時很有福氣，當時他躺在醫院病床，正與家人興致勃勃說何時去看櫻花，講講下突然沒作聲，就安詳離去了。陳淑玲深明，縱使公職多多，屋企永遠是第一位。陳淑玲喜歡下廚，每逢放假，都會煮餐好給家人。她說從前父親家中每天都吃中餐，因此若親自下廚則會搞新意煮西餐，更笑言不會跟食譜，隨心煮，「一煮嘢就唔會記住其他嘢，心靈很放鬆，是一個therapy。」<br><br> 面對低谷，有些人需要長時間沉澱，有些人幾個月就可以重新走出來，陳淑玲是後者。她感恩家人一路以來的支持，讓自己有個安舒區，「我個人平時都睇得開，我覺得做人要積極啲，梗係會有高高低低，在乎點樣爬番起。」<br>撰文：李海澄<br>攝影：張飆</p></body></html>