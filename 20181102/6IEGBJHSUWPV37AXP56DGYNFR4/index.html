<html><header><meta charset="utf-8"><title>張嘉兒再陀B大女勁興奮</title></header><body><h1>張嘉兒再陀B大女勁興奮</h1><p>前港姐張嘉兒昨日與兩歲女兒Leora在Ig拍片，宣佈懷第二胎，預產期於明年5月。嘉兒在片中先問囡囡：「媽咪個肚有乜？」Leora答：「有BB。」嘉兒留言說：「今次陀BB，比上一次辛苦同埋攰好多，真係每日淨係想黐住張床，作吐作悶嘅次數亦都多咗，聞到油煙味都會感到不適。」<br><br>不過嘉兒表示一切都是值得的：「一諗起將來多一個小朋友會帶畀我哋一家人嘅歡樂，所有辛苦都變得值得。」嘉兒接受《蘋果》訪問，她說：「陀呢胎辛苦好多，因為同時湊囡囡，我開始同囡囡講肚裏面有BB，佢會錫吓我肚，佢又聽吓我個肚，可能佢以為個BB屬於佢，佢唔畀我老公聽我個肚。」<br>採訪：陳杰</p></body></html>