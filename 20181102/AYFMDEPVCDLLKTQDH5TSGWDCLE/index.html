<html><header><meta charset="utf-8"><title>陳錦鴻教雯女演老夫妻</title></header><body><h1>陳錦鴻教雯女演老夫妻</h1><p>鄧萃雯、陳錦鴻和林德信（Alex）等昨日在西環為ViuTV新劇《婚內情》拜神，首度合作的錦鴻和雯女飾演一對老夫老妻，錦鴻劇透雯女會有婚外情：「仲同林德信瞓埋喺我張床度。」雯女指跟林德信有親熱戲，又反擊說：「你喺劇入面都好多妹妹仔埋身。」<br><br>錦鴻稱要跟雯女解釋老夫老妻的日常生活：「佢問瞓覺前使唔使傾吓偈攬吓？我話當你結咗婚十幾廿年，呢啲嘢唔使㗎啦。通常男人做錯事，先會主動同老婆講：『你攰唔攰？幫你按摩。』呢啲都係我以前聽uncle講跟住做。」至於劇中飾演雯女妹妹的廖碧兒更喜歡錦鴻，而且更與「姐夫」有親熱戲，不過碧兒指沒有尷尬：「我同陳錦鴻好熟，由以前TVB拍劇已經成日合作。」<br>採訪：曹家誠<br>攝影：陳慧安</p></body></html>