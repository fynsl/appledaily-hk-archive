<html><header><meta charset="utf-8"><title>娶舞蹈員兩年補擺酒阿感忙造人：最好龍鳳胎</title></header><body><h1>娶舞蹈員兩年補擺酒<br>阿感忙造人：最好龍鳳胎</h1><p>現年38歲的港台電視節目主持黎國輝（阿感）與台灣舞蹈員女友連佳優（YoYo）兩年前結婚，但昨日才在港補擺喜酒，阿感昨早11點更依照習俗在男家出發，到半山一間酒店接新娘，晚上在上環一間會所設宴，筵開21圍。</p><p>Plan足10個月</p><p>一班兄弟昨日瞓身迎戰姊妹團，最終成功過關的阿感跪地向老婆讀出愛的宣言，成功抱得美人歸。在晚宴上阿感穿上黑色lace袖西裝襯YoYo露背暗紅長裙受訪，阿感說：「太太做完小豬同張惠妹演唱會，要到呢個時間先得閒，呢個婚宴，我十個月前開始plan，太太兩個月前先加入執手尾修改。」<br><br>講到早上接新娘，阿感說：「原先成個氣氛好開心輕鬆，不過今朝用國語讀愛的宣言好touching，但冇喊。」問到造人大計，阿感說：「我哋習慣係兩年一次喜事，希望兩年後可以生，呢兩年可以養好身子先，最好就龍鳳胎，如果一個，就女好啲。」YoYo坦言沒有所謂。<br><br>將在12月結婚的阿嬌鍾欣潼，昨晚與未婚夫賴弘國手拖手現身，問到送甚麼給一對新人，阿嬌笑說：「現金最實際，我哋識咗好耐。」問到她的婚禮籌備得如何？她說：「定咗12月18日簽紙，20號先擺酒，不過仲有好多細節嘢未搞，婚紗、簽紙場地同回禮禮物都未搞掂，好彩有好多姊妹幫手。」</p><p>阿嬌現身取經</p><p>至於未婚夫是否交出話事權，阿嬌笑說：「上次都係，嗰次party人少少，有啲意見不合鬧交，不過已經鬧晒，所以今次冇鬧交。」好拍檔蔡卓妍（阿Sa）亦有出席，被追問婚期，她笑說：「唔好講呢啲，時機未到，到咗就同大家講。」<br>採訪：曹家誠<br>攝影：葉君海</p></body></html>