<html><header><meta charset="utf-8"><title>私隱盡洩　受害人：好恐怖</title></header><body><h1>私隱盡洩　受害人：好恐怖</h1><p>【本報訊】《蘋果》調查發現，大批信用卡用戶資料在內地暗網熱賣，資料齊全，令人震驚，包括卡主的英文全名、卡號、到期日、安全碼、來自地區，甚至卡主的電郵、手機號碼、地址等等，私隱蕩然無存。記者按照「網絡扒手」在暗網買來的信用卡資料，聯絡到多名受害卡主，發現大部份卡主都是香港人，其餘則包括內地、台灣、新加坡及新西蘭等地。受害人多表示近日曾經被盜用信用卡，遭賊人冒名在網上購物15至100美元不等，不勝其煩，更加有受害人覺得情況恐怖。</p><p>「唔知罪犯會用嚟做乜」</p><p>從事銀行業的港人江小姐對於記者能準確講出其全名、電郵地址等資料大感驚訝：「好震驚，信用卡被盜用，以為cut卡就得，點知你哋都搵到我，證明資料仍然外洩！」她自言平日愛網上購物，但兩個多月前發現其中一張渣打卡被碌了5次共100美元，幸及時通知銀行。「最奇怪係，今次俾人碌卡竟然冇收到銀行發出驗證碼通知」。她直言難以估計其信用卡資料如何外洩，「我登記過支付寶、又曾喺網上買機票等，真係唔知邊度漏出嚟」。<br><br>另一受害人BoBo是教師，她指約三個月前的凌晨，突然收到銀行電郵通知，指她的渣打信用卡在同一時間有三筆分別20美元的交易，「我即刻打電話查詢，銀行話實際有五筆交易，每宗20美元，係買網上遊戲」。她指自己不玩網上遊戲，遂要求銀行中止該張信用卡，幸一個月後獲銀行退款，但她對犯罪集團持有其電話、姓名、電郵等個人資料大感憂慮及無助，「資料咁詳細，真係幾驚，唔知罪犯最終會用嚟用做乜，真係好恐怖！」但最令她感到可疑的是，信用卡被盜用前一日，她曾首次登記支付寶戶口，並綁定涉事信用卡在淘寶網購物。<br>■記者郭美華</p></body></html>