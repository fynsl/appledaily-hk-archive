<html><header><meta charset="utf-8"><title>馮檢基掉轉槍頭　夥陳凱欣圍攻　李卓人左右開弓頑抗</title></header><body><h1>馮檢基掉轉槍頭　夥陳凱欣圍攻　<br>李卓人左右開弓頑抗</h1><p>【補選論壇】<br>【本報訊】立法會九龍西補選中，陷於苦戰的民主派李卓人昨在選舉論壇上，被陳凱欣及馮檢基等圍攻，陳更一度惺惺相惜地向馮說「對你面對嘅嗰個壓力，我完全係非常之感受到」。李卓人負隅頑抗，一面批評自稱「城寨女孩」的陳實為「山寨女孩」，抄襲民主派政綱，另一面痛斥馮「你成日都話反DQ，但你最唔尊重被DQ嘅劉小麗」。<br>記者：呂浩然</p><p>全部5名候選人昨出席香港電台舉辦的選舉論壇。李卓人率先向陳凱欣發動攻勢，直指陳「假政綱，真抄襲」是「零誠意，零誠信」，嘲諷陳是「賣假貨嘅山寨女孩」，更甚是被揭宣傳單張抄襲民主黨區議員黎廣偉後，仍然繼續派發有關宣傳單張。<br><br>陳凱欣惟有承認自己「錯誤地將一啲參考資料加入咗單張度」，懇求「大家明白同埋接受我哋呢次歉意」，但不願就繼續派發抄襲單張作補充。馮檢基隨即挺身狙擊李卓人，指李、陳「一擔擔」，都是由背後團體「協商、欽點」出來參選，導致其他人無機會參選，又標榜自己是「反對欽點而參選」。<br><br>李卓人聞言先慨嘆「阿基，點解你要掉轉槍頭呢？」又向馮說「大家一齊走咗呢條路咁耐，好多市民同我講好痛心，民主派點解唔團結」，然後就斥責馮「你成日都話反DQ，但你最唔尊重被DQ嘅劉小麗！」</p><p>陳︰感受到馮所面對壓力
</p><p><br>另一邊的陳凱欣反而未有與馮檢基駁火，更似是讚揚馮檢基，指知道馮今次以個人身份參選殊不容易，直言「對你面對嘅嗰個壓力，我完全係非常之感受到」。然後陳又不點名批評劉小麗說，「如果佢覺得係唔公平嘅話，其實係可以上訴。」<br><br>輪到李卓人再發言時，他單刀直入批評前食衞局長高永文曾削減醫管局5億元撥款，故陳凱欣「𠵱家話關心九龍西嘅醫療服務，但佢做官嘅時候就乜嘢都唔做，然後參選就喺度扮晒嘢」。陳惟有推說李指的是「推算數目」，強調醫管局實質獲得的撥款有增加，同時將話題扯到今次補選涉2億元，若能分給長者就可令10萬人有2,000元的醫療券。<br><br>李卓人立即駁斥，2億元補選是源於人大釋法，並反擊指「你會唔會支持林鄭將1萬億倒錢落鹹水海去造人工島？」陳凱欣不敢明言反對，但覺得填海是土地供應方法之一，可先作前期研究。李卓人指從建制派的紀錄就得知，通過前期研究撥款只是想打開缺口：「研究咗跟住話『洗濕個頭，我哋都要做落去』」。今次補選候選人還有曾麗文、伍廸希。</p></body></html>