<html><header><meta charset="utf-8"><title>直擊鳳德邨殘裝盤叫價238萬　睇樓客：咁舊㗎</title></header><body><h1>直擊鳳德邨殘裝盤<br>叫價238萬　睇樓客：咁舊㗎</h1><p>【周末專題】踏入冰河時期的樓市，交投劇減，就連九龍公屋王之一的鑽石山鳳德邨亦難逃厄運。屋苑一個面積逾300呎、索價200多萬元銀主盤，在市場上放售半年多仍未售出，記者日前直擊銀主盤一探遲遲未賣原因。<br>記者：葉煜燊<br>攝影：黃偉傑</p><p>丟空逾一年的銀鳳樓低層50室，實用面積349方呎，現時為3房間隔，佈局簡單，左邊兩間細房，直望便是主人房及廚房連淋浴間，廁所則在廚房與細房之間。今年5月在銀主市場上拍賣，底價200萬元（未補價），但流拍收場，銀主疑因早前市況變好，近期便將底價調高至238萬元，不過至今仍未成功賣出。</p><p>部份地方發霉</p><p>記者甫踏入殘裝單位，看到牆身及天花的油漆雖然未發霉，但亦相當污糟，更有不少「甩灰」的情況，而「地腳」則佈滿灰塵及垃圾。兩間細房面積不大，僅能容納一張單人床及擺放書枱或衣櫃，其中左邊靠門口的房間，因為有窗口連接單位外的走廊，通風較好，不過近半面積的天花都「起卜」，問題相當嚴重。<br><br>主人房的設計略為奇怪，分體式冷氣安裝在窗口，遮當大部份景觀，亦影響採光。<br><br>廚房牆身本來因為採用瓷磚，易於打理，相對乾淨，但煤氣爐銹迹處處，加上抽油煙機的「萬年油迹」，令其成為整個單位的「重災區」。至於旁邊的淋浴區，可謂毫無私隱可言，皆因旁邊是一扇大窗戶，面對商場及停車埸，無任何遮掩，相當「開放」，另相信因為長期受濕氣影響，導致熱水爐的上方有出現發霉的情況。<br><br>整個單位殘到嚇死人，帶記者睇樓的代理亦指，曾有睇樓客一入門便直呼「嘩，咁舊㗎！」，而其他睇樓客則介意單位的樓層太矮。他又補充，單位質素雖然殘，但實際上大多數買家都會全屋裝修，甚至符合需要下改動間隔，裝修費料10多萬元起跳。</p><p>放售半年未售出</p><p>該代理指，單位自今年5月放售後，一直未獲承接，相信與單位樓層不高有關，「早前市況好，睇樓客就想揀層數高、靚嘅單位，到市淡嘅時候，就會想再平啲，議價幅度至少有10%，造成膠着。近日市況唔好，很多睇樓客真係得個睇字，還價都無諗住還價。」<br><br>不過，他估計白居二成功申請者陸續獲發批准信後，單位很快便會售出，因為對於受預算所限的白居二買家，便會揀這類樓層較低的單位，「喺市區搵間相同面積，價錢不足250萬元（未補價）真係無邊幾間。」<br><br>上址鳳德邨銀鳳樓低層50室銀主盤，綠表叫價238萬元，呎價6,819元。<br><br>土地註冊處資料顯示，業主1998年以約15萬元買入單位，其後四次向「財仔」借貸，總貸款240萬元。業主疑無力還款，據知財仔現以債主身份收樓，並欲賣樓還債。</p></body></html>