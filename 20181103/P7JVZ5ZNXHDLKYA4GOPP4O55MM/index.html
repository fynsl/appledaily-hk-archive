<html><header><meta charset="utf-8"><title>梁詠琪教女寫中文親子樂上山詩鈉禁Hilary拍親熱戲</title></header><body><h1>梁詠琪教女寫中文親子樂<br>上山詩鈉禁Hilary拍親熱戲</h1><p>梁詠琪（GiGi）、上山詩鈉與囡囡Hilary、馬詩慧和兩個囡囡，前晚現身銅鑼灣出席時裝品牌開幕活動。上山詩鈉透露囡囡Hilary於12月畢業後便不用返美國，感覺好開心及安樂。提到囡囡有意嘗試幕前演出，上山坦言會研究一下，會提點一下，但不想給予太大壓力。她說：「等佢自己決定想做啲乜，佢都21歲啦，已經有人搵囡囡斟拍電影，但係覺得未太適合，一切都等到12月畢業後再決定。」問她是否批准Hilary拍親熱戲？上山即說：「一定唔會，佢咁細個。」</p><p>被囡囡留言通緝</p><p>GiGi指有一段時間沒有出席公開活動，原來她正忙於拍攝電影。GiGi說：「今次電影要去好多郊外嘅地方拍攝，平時好少機會，所以我已經mark低啲check point，之後可以帶囡囡Sofia去打卡，我都唔知香港有啲咁靚嘅地方，遲啲帶埋個女去露營或者去野餐。」<br></p><p>GiGi又說今次拍攝不用離港，又指以前拍戲出埠會好興奮，但自從有了小朋友就不同。她笑稱：「我喺做功課嘅地位上好重要，要教個女寫中文，有一次我唔喺香港，老公問我點寫個人字，我就教佢順住啲筆劃，順便教埋老公中文，但係唔可以靠爸爸。」GiGi又說：「如果工作太長時間，囡囡就會錄音投訴話點解你咁耐、咁耐、咁耐、咁耐……都未返。」</p><p>曾昭亮替父開心</p><p>同場的名媛曾昭亮提到爸爸曾文豪早前跟繼母李美慧再添一女，昭亮表示：「BB好得意。」昭亮與李美慧都有分享湊B經，她說：「佢仲坐緊月，我上星期先返港，見過2、3次。」問到自己仔女同妹妹年紀差不多，昭亮就笑說：「少少啦！我哋係modern family。」她又說沒有聽過爸爸想再生，不過說到家姐昭怡再度懷孕，昭亮說好開心，一屋小朋友，好熱鬧。<br>採訪：羅慧敏<br>攝影：仇志德</p></body></html>