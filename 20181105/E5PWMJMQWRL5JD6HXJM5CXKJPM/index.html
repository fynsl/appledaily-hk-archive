<html><header><meta charset="utf-8"><title>異動空間：狂彈後最新研判 - 魏力</title></header><body><h1>異動空間：狂彈後最新研判 - 魏力</h1><p>港股三日狂挾1,900點，戰友心中可能有個疑問：熊二來了？「熊二」一般是指熊市中的最大反彈浪，以2008年初的熊二為例，恒指反彈幅度達28%，當今次彈幅有一半（14%），已可見番27975點，聽到都流口水！<br><br>上文魏力提到，港股正展開年結前反彈，應該可以「玩耐啲」，但望完星期五的挾法，對不起，原來又是一個挾倉而已，要演化成一個中期反彈浪的機會好微。原因好簡單：彈得急、散得快。今輪熊市一直維持「慢跌、急彈、再慢跌」的節奏，大戶、散戶心目中的合理價已逐步降低，以騰訊（700）為例，假如2個月內由470蚊暴瀉落280蚊，反彈隨時去番370至400蚊都唔奇。<br><br>但今次騰訊由3月開始跌，470蚊對投資者已是「咸豐年前」的價位，加上業績確在轉差，股價再見3字頭的話，已覺得貴唔敢再追，股價要升，就只剩下挾淡倉呢度力了；再加上不問價的平淡倉買盤，好快已升到價，自然無法變成中期反彈市了。年底前，出現「收窄三角形」的整固走勢，可能已是最理想的市況發展。<br><br>魏力<br> http://fb.com/2012jason <br>本欄逢周一、五刊出</p></body></html>