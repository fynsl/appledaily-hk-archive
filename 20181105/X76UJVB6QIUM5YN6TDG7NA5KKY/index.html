<html><header><meta charset="utf-8"><title>曾扮演Cream媽媽　李蘊：佢好Nice</title></header><body><h1>曾扮演Cream媽媽　李蘊：佢好Nice</h1><p>藍潔瑛05年復出時，曾為當年的童星組合Cream拍攝歌曲《其實我乖》MV，在MV中扮演Cream的媽咪。藍潔瑛拍MV時，更向Cream傳授演戲心得，工作人員當時亦大讚她準時開工，工作態度認真。Cream早年已拆夥，成員包括盧嘉寶、陳曉彤及李蘊。</p><p>當年只有13歲的李蘊現今已為人妻，並育有一子一女，她前日獲悉藍潔瑛死訊，十分傷感。李蘊前日以短訊回應：「當時同佢合作，我仲好細個，得13歲，不過，我記得瑛姐情緒好穩定，係少啲講嘢。依稀記得有傾兩句，佢好nice，好多謝佢當年肯幫忙拍攝。睇到新聞，覺得好可惜，希望佢一路好走。」<br>採訪：陳杰</p></body></html>