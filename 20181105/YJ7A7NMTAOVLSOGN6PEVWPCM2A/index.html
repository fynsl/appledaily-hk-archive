<html><header><meta charset="utf-8"><title>兩公婆不咬弦發炮諸葛寸薛嘉麟大話連篇</title></header><body><h1>兩公婆不咬弦發炮<br>諸葛寸薛嘉麟大話連篇</h1><p>諸葛紫岐與丈夫薛嘉麟、李佳芯、胡定欣及李丞責夫婦昨日到沙田馬場出席活動，諸葛與丈夫耍花槍，繫上紅色領帶的薛嘉麟，被問到是否襯太太的紅裙？薛嘉麟點頭：「少少啦。」身旁的諸葛即踢爆丈夫講大話。薛嘉麟指夫婦間應保持新鮮感及情趣，但諸葛卻笑指丈夫早已欠新鮮感，更稱以前經常跟囝囝親子裝，但丈夫太忙甚少參與：「佢工作好忙，要努力搵錢。」</p><p>薛嘉麟表示希望聖誕節一家去旅行，更想環遊世界。不過又被諸葛寸爆：「佢成日講，冇次做到，由結婚講到𠵱家。」諸葛指囝囝出生後，與丈夫少去旅行：「我鍾意個仔多啲，佢排第二，遲啲第三、第四。」薛嘉麟聞言即補鑊說要進修增加新鮮感。</p><p>李佳芯睇淡奪視后</p><p>本月27日踏入36歲的李佳芯，生日願望是自己及家人身體健康，至於視后獎項，她指太多因素影響：「攞唔攞到獎唔係最重要，有當然開心。」近年沒在正日慶祝生日的李佳芯，今年也要在工作中度過，跟男友陳炳銓不會在特別日子交換禮物，反而平時會互送小禮物。問到兩人是否好事近？她說：「成日都傳，等傳耐啲先，試過話我有小朋友㖭。」她笑言大家比自己更心急生B，早前她上載一張普通相片加句感想，已被問是否要送上恭喜：「我唔急生小朋友，等結婚之後，𠵱家都係工作先。」她不介意未婚產子，但暫時未有此計劃。</p><p>李丞責買馬鬧分歧</p><p>劉倩婷手執馬飛，原來與丈夫中了兩場三重彩，李丞責說：「今朝同太太買馬有意見分歧，太太覺得前檔馬好，我見到佢件露背裝，就覺得後檔馬掂。」他表示入馬場前會做足功課。李丞責夫婦最近榮升馬主，他指馬匹如下周通過測試，便可以排期出賽：「馬名係太太改，一改就掂，叫做《歡樂從心》。」劉倩婷指贏了開心，輸了也是做善事。<br>採訪：馬建華<br>攝影：陳俊強</p></body></html>