<html><header><meta charset="utf-8"><title>爆相爆片：迴旋處泊車寶馬惡男頂死街坊耍阿Sir</title></header><body><h1>爆相爆片：迴旋處泊車<br>寶馬惡男頂死街坊耍阿Sir</h1><p>前晚8點幾，馬鞍山錦英路利安巴士總站外，泊咗一架掛中港牌嘅寶馬私家車，阻礙巴士駛入站頭，當時寶馬入面冇人，巴士站長報警。警員其後聯絡到寶馬60歲姓劉車主，並要求出示駕駛執照，點知車主以為警員控告佢無牌駕駛，即使警員解釋都聽唔入耳，越講越激動：「抄牌我畀你抄，但你話無牌駕駛我就一定唔會畀身份證你！」令事件小事化大。</p><p>「救護車都過唔到」</p><p>根據市民拍攝片段顯示，警員要求車主出示駕駛執照，帶鄉音嘅劉男表示冇帶，警員於是要求佢出示身份證，並準備票控。點知劉男突然情緒激動，高呼：「你唔准抄我無牌駕駛！」警員就解釋唔係告佢無牌駕駛，而係因為佢駕駛時冇帶駕駛執照而發告票。<br><br>不過，劉男依然故我：「駕駛執照我咪返去攞囉！身份證喺度，我𠵱家係唔畀你呀！」事件擾攘近45分鐘，有街坊忍唔住斥責劉男，「呢度香港嚟㗎，要守法㗎！」街坊同時鬧劉男缺德，「救護車都過唔到呀！」亦有街坊不滿劉男日日擺架車喺度阻住啲邨民，話「有錢大晒呀？」<br><br>警方回覆指，前晚有人報案，指一架私家車泊咗喺錦英路利安巴士總站外迴旋處外，阻礙巴士入站，警員到場了解時發現私家車上冇人，於是發出違例泊車告票。其後警員聯絡到車主，對方未能出示駕駛執照，於是再發出一張行車時未能出示有效行車證嘅告示，車主最後揸走架車。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>