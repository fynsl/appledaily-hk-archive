<html><header><meta charset="utf-8"><title>視野變窄下月裝義眼</title></header><body><h1>視野變窄下月裝義眼</h1><p>冼國林今年8月到韓國濟州出席「殼后」朱李月華60歲生日會，不幸受細菌感染，惡菌甚至蔓延肩頸和脊椎等身體其他部位，必須切除左眼保命。他憶述當日在濟州感到不適，翌日已返港就醫。當日留院時，由眼科、心臟科、脊椎神經科、微細菌科和腸胃科共五醫會診。</p><p>睇嘢冇立體感</p><p>冼國林說：「醫生話最弊細菌入咗眼，三日內左眼已全部係膿，唔切除會再擴散，發炎指數超標好多倍，每日要打兩種抗生素同類固醇。之後細菌又入頸椎，侵蝕到頸會鈣化，啲骨一鬆，我就會全身癱瘓。」其後，冼國林住院22日，出院前要在右臂植入靜脈導管，藥物直達心臟，上月才改為口服抗生素，現已康復七至八成。<br><br>冼國林的左眼現時仍用紗布蓋着，他說：「撕走紗布係一個窿，眼球割空，留番啲皮，割眼係將晶體抽出，凹咗少少，下月會裝義眼，戴平光眼鏡係睇唔出。𠵱家每晚拆開紗布洗傷口、滴眼藥水。」問到視力可受影響？洗國林說：「視力本身冇問題，直望同正常一樣。冇咗一隻眼，視野範圍細咗，左眼旁邊後側位會睇唔清楚，睇嘢冇咗立體感、距離感差咗，試過夾餸夾唔到，掟嘢落垃圾桶又掟唔到，人腦好叻，慢慢會自動調整，𠵱家開始適應緊。」</p></body></html>