<html><header><meta charset="utf-8"><title>攻陷東涌　無牌內地團冇王管領隊疑打黑工　議員促當局檢控</title></header><body><h1>攻陷東涌　無牌內地團冇王管<br>領隊疑打黑工　議員促當局檢控</h1><p>【大橋添亂】<br>【本報訊】前日港珠澳大橋通車後的第二個星期日，東涌慘遭內地團客逼爆，昨日終回復平靜，但仍有零星內地團來訪，有居民擔心塞爆東涌的情況會陸續有來，有議員認為目前法例有灰色地帶，無法規管內地旅行社舉辦東涌一日遊，建議當局聯手打擊內地領隊非法來港帶團問題。 <br>記者：翁鈺輝　黃麗英<br><br>據入境處資料，前日有超過10萬人次經港珠澳大橋出入境，創下通車後最高人次，昨日周一，情況已大為好轉，來往口岸及東涌巿面的B6巴士站，大部份時間不用排隊。</p><p>領隊統一口徑稱「自由行」</p><p>據了解，不少內地團都是下午抵達東涌，之後會在東薈城自由活動。據來自東莞長安的蔡先生稱，他以280元人民幣報團參加港珠澳大橋一日遊，昨早7時半出門，先乘旅遊巴往珠海，行程早午餐全在內地，下午1時乘金巴入境再轉乘巴士到東涌自由活動約2小時，至下午3時半集合離開，他手上捧着10罐奶粉，聲稱「買畀孫仔食」，又指以每人離境限帶兩罐奶粉計，若集合全部50名團友，「帶廿罐都得啦！」</p><p>現場所見，帶團的所有內地領隊，均統一口徑稱該團「過咗關唔叫旅行團，係叫自由行，喺珠海已經解散咗」，領隊只負責帶團友過關至東涌，然後自由活動，返回珠海後安排團友乘旅遊巴折返。至於金巴及B6嶼巴車資則由團友自付，但有團友踢爆金巴車費已包括在團費內，導遊即尷尬向記者解釋：「 （車資）唔包但幫佢哋買。」未幾便匆匆帶團友登上B6巴士離開。<br><br>對於東涌被內地團攻陷，區內居民普遍感不滿，手抱1歲幼女的何女士大呻：「東涌多咗好多人，特別係超市好多人排晒長龍，尤其星期六、日特別犀利，驚物價會貴。」目前商店貨物開始傾向自由行旅客，「我見到多咗禮盒裝，另外好明顯係買奶粉，排隊多咗長龍好唔方便。」搬入東涌數個月的Miki稱：「以前出入都係街坊，𠵱家係拖行李嘅國內遊客。」<br><br>立法會旅遊界議員姚思榮表示，參觀港珠澳橋一日遊的內地團，聲稱香港行程沒有指定景點，旅議會不能要求內地旅行團登記，而該類內地團又不會交由持牌旅行社聘用香港導遊接待，變相不受旅遊事務署監管，形成一個灰色地帶，無法可依。姚又質疑內地領隊帶團友來港，既代支付車資，又全程指導團友集散時間及活動，職責形同香港導遊，已有打黑工之嫌，建議當局採取拘捕行動，旅遊事務署可主動出擊，在口岸收集內地旅團資料，若發現違規便轉交廣東旅遊局跟進。</p></body></html>