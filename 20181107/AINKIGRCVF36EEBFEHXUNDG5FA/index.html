<html><header><meta charset="utf-8"><title>智取大市：防風的連鎖效應 - 晉佳</title></header><body><h1>智取大市：防風的連鎖效應 - 晉佳</h1><p>蘋果通知富士康同和碩暫停增加iPhone XR生產線，訂單下調一成，連同之前各大科技巨頭發表保守嘅第四季消費旺季展望，反映科技業為經濟差做足準備。<br><br>消費重鎮嘅手袋行業，一手將Celine化腐朽為神奇嘅創作總監Phoebe Philo，1月初已經話離任，啱啱落實走人。近排母公司LVMH安排Philo團隊調去幾年前收購嘅後起品牌Loewe，對LVMH嚟講可謂大變動。Celine嘅fans可能買到飽和，未來新款亦未必再捧場，其後Celine同Loewe盤數攬炒都唔定。調走Philo團隊看似打擊內部士氣，但同時逼Celine變革，fans轉買後起品牌Loewe，谷大後者銷售，冒險成功或能保住銷情，相信變革同睇淡後市唔多唔少有關係。<br><br>當地球上最大企業都作出如斯舉動，下個Tier嘅企業都會跟風，減少投資、節約成本，連鎖效應對於經濟會作出負面影響。除非各國政府加大投資能刺激經濟，又或者消費需求遠非想像般差勁，到時先會出現Restocking浪潮，否則，市況或保持少數股份升、多數股份跌嘅困局，當科技股都變成周期股之際，好難唔拖大市後腿。<br><br>晉佳<br> http://fb.com/advanceguy1 <br>本欄逢周一、三、五刊出<br></p></body></html>