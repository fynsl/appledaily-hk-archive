<html><header><meta charset="utf-8"><title>【芳姐湯水】蓮藕栗子煲響螺　補而不燥</title></header><body><h1>【芳姐湯水】蓮藕栗子煲響螺　補而不燥</h1><p>【芳姐湯水】<br>廿四節氣來到立冬，冬季就正式來臨，天氣漸變寒冷，這個時節最適宜進補。但如果太補，有些人可能會燥熱。</p><p>擅長煲食療養生湯水的芳姐（張佩芳）分享心得，如果用清而不燥的花膠、響螺、水鴨等食材煲湯，就算較常食用亦不易上火。今次她分享一道蓮藕栗子響螺豬腱湯，有健脾補腎、滋陰養血的功效，適合食慾不振、容易疲倦、腰膝痠軟和筋骨疼痛人士飲用。選擇蓮藕，帶泥的較新鮮，如果用來煲湯，可選肥短粗壯的，澱粉質會較多；如果平日做涼拌或炒菜用，就可以選用長身的蓮藕。至於選豬腱時，要留意肉摸起來應帶點黏手，如果太滑的話，便有可能是冰鮮肉了。</p><p>材 料</p><p>蓮藕 ：1斤<br>去衣栗子 ：3両<br>響螺 ：4隻<br>生薑 ：3片<br>南棗 ：4粒<br>豬腱 ：1斤<br>水 ：1.7公升<br>海鹽 ：1/4茶匙</p><p>工 具：小煲、湯煲<br>份量：4至5人<br>時間：2小時<br>快手指數：★★★☆☆</p><p>做 法</p><p>1.南棗加水浸泡。響螺連蓋掩同浸。<br>2.蓮藕削皮切片。豬腱切大塊，冷水入煲，汆水撈起備用。<br>3.全部材料加入煲，加水，煲滾後轉中慢火再煲一個半小時，以海鹽調味，連湯料同食。</p><p>採訪：謝翠玲<br>攝影：劉永發</p></body></html>