<html><header><meta charset="utf-8"><title>一小時生活圈之沙士Ⅱ - 陳也</title></header><body><h1>一小時生活圈之沙士Ⅱ - 陳也</h1><p>一小時生活圈，穿崩。周日堵在東涌巴士站的旅行團，目測不過三百人，瞬間癱瘓東涌新市鎮交通。一小時生活圈，貨不對辦，根本是偽鈔。如果放在淘寶，連馬教主都會面懵，下令三秒之內，下架！<br><br>來香港的珠海旅團，人山人海當中九成係中老一輩。記者訪問到某團友竟然只為「過橋」，被旅遊，奶粉曲奇冇機會入貨，傻遊出入境關卡，就算見識過習帝主持開通的強國大橋，怎麼說都唔對路。組織旅團，推高人流，乃強國一貫的造假風。但人流推來了，金巴盛載不了，人潮硬生生摑一小時生活圈N巴掌。這樣下去，不出半年，一小時生活圈招牌就得自毀，被不存在。叫停大橋團好嗎？千億打造孤苦的伶仃洋海上的明珠，小貓三丁七，只有五條人民日報封為貴賓的中華白海豚獨享無敵橋景嗎？高鐵、大橋兩座大白象，不似預期，陳局長同志，條數點篤呢。未諗掂？當心國內連爆的官場抑鬱症啊。<br><br>官員懶醒行埋一國一制，沾沾自喜所謂一小時生活圈，卻勾起香港人無盡恐懼，萬一沙士變種重臨，一小時生活圈播毒，極速擴散。走唔甩擲萬億儲備落海的林鄭氏明日大嶼，成為開埠以來，點心紙上最貴的墳地。</p></body></html>