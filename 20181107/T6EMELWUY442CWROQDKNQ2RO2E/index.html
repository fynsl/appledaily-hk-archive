<html><header><meta charset="utf-8"><title>趣趣地：戶口得六蚊細哨要走數</title></header><body><h1>趣趣地：戶口得六蚊細哨要走數</h1><p>西班牙《馬卡報》報道，朗拿甸奴因為拖欠200萬歐元（約1,790萬港元）罰款，被下令沒收護照，有關當局喺追查時發現，細哨戶口得六蚊歐元。據報道，細哨同佢嘅阿哥由於喺受保護地區非法建築而被罰款，但佢哋抵押嘅財產都唔夠找數。不過，細哨最近就去咗中國同日本宣傳，Nike又幫佢出新鞋，應該唔止得六蚊身家咁少。</p></body></html>