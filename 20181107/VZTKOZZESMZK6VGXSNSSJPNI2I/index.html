<html><header><meta charset="utf-8"><title>牛聲牛氣：自住唔驚　邏輯何在 - 盧卡股</title></header><body><h1>牛聲牛氣：自住唔驚　邏輯何在 - 盧卡股</h1><p>每次有新盤開售，例有傳媒訪問買家心聲，其中一個熱門的答案就是「我自住唔驚」，究竟呢句說話的背後有何邏輯？又抑或純粹只是一個「口號」？不妨細想一下。<br><br>1.論上會。若非一筆過付款，買樓第一件應該要諗的事就是按揭。的確，自住買家申請按揭具有優勢，600萬以下物業有機會做到八成、400萬元以下物業更有機會做到九成，而收租物業則一律只能做到五成，甚至更低。<br><br>2.論升跌。若然買樓升值，自然問題不大。但若貶值呢？亦會有人話「自住唔賣唔驚」！不過筆者絕不認同，對於不少人來說，買樓是何等大事，又怎會「唔驚買貴貨」。與其話「自住唔驚」，倒不如話自住業主買入之後「冇得驚」，皆因一旦成為「負資產」，想賣樓還要貼錢，自然動彈不得。又即使樓價升跌不多，一買一賣所牽涉釐印費等成本亦高，所以多一動不如一靜。然而，準買家們今刻未買則仍有較多選擇，單以「自住唔驚」作為買入理由絕對是講不過去。<br><br>3.論防守。當樓價下跌之時，相信總有一批人會話「啲樓長遠都係升嘅」。當然，正正常常做按揭，份工又安安定定，準時出糧、準時供樓，的確有「等佢升番」的本錢。怕就怕一批近年向發展商做了高成數按揭的買家，一旦遇上樓價下行，優惠期後轉按不成，更要捱貴息，又如何長守下去。<br><br>4.論成本。買自住樓其中一個最大的誘因，相信都是不想「白交租」。假設租用一個600萬元單位，以3%租金回報計算，每月租金約15,000元。若以八成按揭、供30年、2.375厘計算，則每月供款約18,655元，不過初期大約有一半是還利息（及後利息佔供款會減少）。在樓價無升跌之下，每月供款比租金多$3,000元，但實際慳了約6,000元，再保守地扣除約千元管理費及差餉，一年預計可節省60,000元。但若樓價下跌一成，損失已是60萬元。<br><br>當然，筆者認同長遠確是「買好過租」，惟此刻樓市轉勢，值博與否，見仁見智，而畢竟每個人情況都不同。又或今日樓市風高浪急之際，縱然大勢向下，亦難保閣下能夠成功執到「跳樓貨」。<br><br>筆者最終只是希望指出，無論買定唔買，最緊要是計好數，而非單單抱住一句「自住唔驚」就勇者無懼。<br><br>盧卡股<br> http://fb.com/lokastock <br></p></body></html>