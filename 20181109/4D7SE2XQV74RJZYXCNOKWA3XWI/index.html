<html><header><meta charset="utf-8"><title>智取大市：真假衰退定前路 - 晉佳</title></header><body><h1>智取大市：真假衰退定前路 - 晉佳</h1><p>美國民主黨奪得眾議院控制權後，市場預測不論係利好股市或利淡股市嘅政策，都會構成阻力。減稅阻力大，刺激經濟措施受限制，經濟預期自然差啲，從而可能令貿易關稅施壓空間減低，短期影響一來一去，睇唔到有動地驚天嘅轉變，況且股市反彈都作出一定程度反映。<br><br>經過一輪全球跌市之後，相比貿易爭端同樣成為關注點嘅，係未來經濟趨勢。上期講到全球多個行業為經濟放緩做足準備，hold住各項投資打擊上游需求，然後影響薪酬水平，再進而拖累消費，形成連鎖效應……一切係咪咁灰？聖誕旺季會係關鍵日子，係真衰退定假衰退？好快見真章，若要反映真衰退，股市會重返陰乾狀態。如果衰退冇出現，嚟緊一段時間會進入收貨階段，出年玩法可以完全唔同。<br><br>增長股仍有roll over效應，唔太受經濟周期影響，如頤海（1579）、澳優（1717）可以連日上升。未來大陸力谷本土有潛力消費品牌係大勢所趨，會係下一輪國策受惠股。李寧（2331）一對悟道2 ACE炒到今時今日，股價反彈已能返回大跌市前範圍，月底圖形成超大圓底，喺B Band中軸屢見支持，假衰退劇本實現嘅話，未來會係好選擇。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>