<html><header><meta charset="utf-8"><title>等星爺一個鐘：覺得好抵</title></header><body><h1>等星爺一個鐘：覺得好抵</h1><p>對七、八十後的觀眾來說，對蕭芳芳印象最深的角色，就是她在《新精武門》及續集《漫畫威龍》飾演的隱世高手牛牡丹。戲中有一幕講芳芳姐跟星爺傾偈時，芳芳姐忽然說：「仆你個街！」然後就將星爺推落河。<br><br>芳芳姐在講座上說最初以為自己爆粗是笑點，但入戲院才知觀眾反而是笑星爺落水。芳芳姐說星爺是她遇過最用心做戲的人：「呢個人真係好犀利，我都服咗佢。」她指星爺在片場不會傾偈，只會不斷想方法提升自己。芳芳姐憶述她試過要等星爺成個鐘開工：「但係我都覺得好抵嘅，佢上到車我仲對佢好好。」</p><p>芳芳姐另一經典角色，則是林亞珍。她稱當年沒有刻意去想林亞珍的造型，只是家中隨意找條牛仔褲，又問電視台服裝間找一件大碼恤衫，結果找了一件梁醒波的衫給她就演出。</p></body></html>