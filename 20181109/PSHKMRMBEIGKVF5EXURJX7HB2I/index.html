<html><header><meta charset="utf-8"><title>馬會營運　諮詢委員會蒙在鼓裏</title></header><body><h1>馬會營運　諮詢委員會蒙在鼓裏</h1><p>【本報訊】位於中區的大館，前身是中區警署、中央裁判司署和域多利監獄，今年完成翻新，5月開放給公眾參觀。大館屬政府物業，由賽馬會成立公司管理。大館設有諮詢委員會，但對於馬建被封殺一事，委員在昨日傳媒報道後才獲館方告知。<br><br>大館諮詢委員會委員、民主黨中西區議員鄭麗琼表示，諮詢委員會每季舉行一次會議，主要監察大館工程進度、啟用後的人流控制及對社區關係的影響，大館日常運作管理包括文化藝術活動都不會諮詢委員會，「搞啲乜嘢活動，點樣揀團體同賣嘢嘅機構，從來唔會諮詢我哋，亦唔需要諮詢我哋，我哋亦冇權過問日常運作管理」。</p><p>委員批評開壞先例</p><p>以今次事件為例，委員會事前未收到通知，至昨午傳媒報道事件後，委員才收到館方知會。鄭麗琼說，大館不應拒絕相關講座在大館舉行，認為一連串文學節活動都應該在大館舉行，「點解無端端要將個講座抽咗出嚟？我覺得呢個做法唔啱」。<br><br>她質疑今次是大館自我審查，「講真，呢嗰世界上面有邊樣嘢係同政治無關？會唔會不牽涉政治，齋講藝術文化？成個社會結構一定有政治、經濟、文化，點可能淨係講文化而冇咗政治呢？」她批評大館今次DQ馬建講座開壞先例，「有乜可能文化節，賣緊《紅樓夢》、金庸啲武俠小說，但就唔准馬建講talk」，並表示會主動向大館了解事件。<br><br>■記者謝明明</p></body></html>