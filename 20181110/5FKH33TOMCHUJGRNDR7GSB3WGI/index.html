<html><header><meta charset="utf-8"><title>趣趣地：大貪麥巴比遊埠要PSG包機</title></header><body><h1>趣趣地：大貪麥巴比遊埠要PSG包機</h1><p>據英媒報道，巴黎聖日耳門（PSG）新星基利安麥巴比喺上年夏天同PSG傾約嗰陣，曾經要求過球會為佢提供每年50個鐘嘅私人飛機服務，但就被PSG拒絕。據報當時麥巴比同PSG簽訂五年合約，除咗430萬鎊簽字費同高達870萬鎊嘅年薪外，麥巴比仲要求球會提供每年50個鐘嘅私人飛機費用，等佢可以環遊世界，仲希望如果贏到金球獎，PSG就要加佢人工，等佢可以成為球隊最高薪嘅球員。PSG雖然拒絕咗，但都同意每個月幫佢畀26,000鎊嘅開支，包括司機、保鑣、私人助手等。另外，有指皇家馬德里當時願意為麥巴比畀1.6億鎊轉會費，同PSG出價一樣，但最終佢都係冇上到艦。</p></body></html>