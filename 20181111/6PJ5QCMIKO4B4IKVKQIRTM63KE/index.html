<html><header><meta charset="utf-8"><title>港女嫌廣告畫面花「搶唔到1蚊貨」</title></header><body><h1>港女嫌廣告畫面花「搶唔到1蚊貨」</h1><p>【本報訊】已有5、6年淘寶經驗，任職銀行業的Emily表示，淘寶貨品款式多，不少都比香港便宜，但對雙11觀感一般：「個畫面好花，廣告一次過彈晒出嚟，見到好多1蚊就可以買，但自己搶唔到……」雙11期間有多個折扣，如發紅包、限時搶等，但不少優惠券已被搶光、不然就只有數元優惠，十分雞肋。<br><br>記者以2,000元為預算，讓Emily嘗試挑選心水貨品，Emily選購了廚房防塵膠紙、百潔布等物品，十元數塊，但她坦言「價錢同平時差唔多」。</p><p>部份產品僅大陸保養</p><p>記者以「米家掃地機器人」及「LE CREUSET深炒鍋」作測試，其中掃地機器人雙11最平售1,479元人民幣，但僅支持大陸地區保養。至於LE CREUSET深炒鍋以22厘米計，雙11最低價為1,133元人民幣，送多一個鍋鏟，但只限大陸境內免郵費，由於鍋身偏重，送來港的郵費不便宜。<br><br>Emily亦表示，過去曾因雙11時送貨時間太久，令購物意欲降低：「發貨都要成個幾星期，等咗成個半月先送到。」</p></body></html>