<html><header><meta charset="utf-8"><title>楊卓娜知楊怡恨生B</title></header><body><h1>楊卓娜知楊怡恨生B</h1><p>楊卓娜昨日生日，先到荃灣出席紅十字會義賣活動，之後才與親友開派對，她表示生日出席慈善活動特別有意義：「今晚會同家人朋友一齊開party，平時好少咁樣慶祝，通常只係同老公二人世界，不過撞正係周末好多人都得閒。」胞妹楊怡和妹夫羅仲謙都會到場，她說：「原本佢哋打算夾錢送手袋畀我，我話唔好嘥錢，一齊食餐飯就夠。」 <br><br>有報道指楊怡因身體狀況欠佳，要將生B計劃延遲，楊卓娜說：「知道妹妹成日拍劇拍到周身唔舒服，有時拍古裝啲頭飾頭套太重，肩頸又會好痠痛。」楊怡是否好恨生B？楊卓娜說：「有聽過佢講過，都好想佢哋快啲有，但小朋友係講緣份，隨緣啦，唔好有壓力。」<br>採訪、攝影：曹家誠</p></body></html>