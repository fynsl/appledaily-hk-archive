<html><header><meta charset="utf-8"><title>西環集中營︰改革開放40年　北京抹殺香港獨特性 - 季陶</title></header><body><h1>西環集中營︰<br>改革開放40年　北京抹殺香港獨特性 - 季陶</h1><p>特首林鄭月娥率領香港代表團訪京，出席慶祝國家改革開放40周年活動，她昨於一個坐談會，與發改委主任何立峰等人均提及，未來香港在改革開放中的角色，就是要融入國家發展大局。有專業人士對季陶說，當年縱使中港經濟、文化、政治差異很大，但內地官員對香港是抱着尊重及學習態度，令中國可以利用香港獨特角色迅速發展，但今天中共卻大講中港融合，等同要抹殺香港獨特性，「當香港同內地完全一樣，基本上對中國改革開放冇乜價值，只係𠵱家內地班官唔明」。<br><br>該名專業人士記得在改革開放初期，他與行內一些重量級人物到內地交流，當中談及會計、法律改革等問題，「仲記得當時同內地官員介紹吸引外資，一定要係法律上明確保障投資者私人產權、土地使用權等利益，但對一班中共黨官嚟講，呢啲其實幾犯禁」。不過當時官員不但沒有批評他們想顛覆共產主義，反而叫他們多提意見，看看如何可以在不牴觸大政策下，將資本主義一套引入中國，「嗰時真係覺得中國會變得越嚟越開放，所以咁多人信『一國兩制』，因為嗰時中國搏命要學香港，冇理由要搞死香港呢一制」。<br><br>不過他發現，自中國經濟起飛、經濟實力越來越強，對香港越來越「睇唔起」，「以前係學習香港，𠵱家京官係話你香港嗰套唔掂，要學大陸」，但他看到的是內地制度其實並不完善，所謂經濟起飛，「俾中美貿易戰一大就露晒底」，中國仍需要香港這個不同於大陸特殊地區，作為未來改革開放窗口。「可惜今日上至中央領導、下至香港特首，只識不斷講香港要同大陸融合，但當香港同大陸其他城市冇分別，香港對大陸改革開放亦再冇作用同價值，不過一班開口埋口中國強大嘅官唔知」。<br><br>季陶<br>周一、三、五刊出</p></body></html>