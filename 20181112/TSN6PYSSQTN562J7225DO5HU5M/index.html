<html><header><meta charset="utf-8"><title>梁朝偉獲卓別靈孫女頒成就獎</title></header><body><h1>梁朝偉獲卓別靈孫女頒成就獎</h1><p>梁朝偉前晚到上海出席晚宴，獲大會頒發「亞洲卓別靈成就獎」（Chaplin Award）。偉仔今次得獎特別開心，事關太太劉嘉玲特別安排一班好友如梁家輝夫婦、鍾鎮濤夫婦、邱淑貞、杜德偉夫婦、上山詩鈉等到當地賀偉仔得獎，當偉仔發現自己一班好友紛紛出現，大感意外又開心。</p><p>偉仔是該獎項自1972年創立以來，首位亞洲藝人獲此殊榮，當他從已故喜劇大師差利卓別靈（Charlie Chaplin）孫女Kiera Chaplin接過獎項時，心情特別興奮，偉仔說：「喺我好細個時，已覺得差利卓別靈係好偉大嘅表演藝術家，今次可以喺佢個孫女手中接過呢個獎，當然係好榮幸。」問到嘉玲是否替老公開心？嘉玲說：「當然係與有榮焉啦！咁多好朋友特別飛過嚟同佢慶祝，所以噚晚佢係好難得喺一個慈善晚宴坐足一晚。」<br>採訪：鍾國仁</p></body></html>