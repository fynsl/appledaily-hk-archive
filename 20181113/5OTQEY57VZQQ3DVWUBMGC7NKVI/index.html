<html><header><meta charset="utf-8"><title>Can Bank：惡空姐vs幽默空少 - 散子</title></header><body><h1>Can Bank：惡空姐vs幽默空少 - 散子</h1><p>筆者最近搭英航到英國，對上一次乘英航已經是十多年前，到英國轉乘內陸機到歐洲其他地方，多年前印象非常差，空姐兇狠程度媲美內地航空公司，派餐如賭場派牌，滑翔足足三個位到坐窗口位嘅你，叫佢埋你位幫手，佢可以態度差到就嚟整句what do you want你歎。<br><br>十多年後嘅今日，兇狠空姐就見唔到，反而多咗唔少紳士空少，客客氣氣問你想食咩，不時仲表演吓佢啲英式幽默，感覺良好多了。<br><br>今時今日，服務態度要好係基本要求，值得一讚嘅係英航安全提示條短片，眾所周知，呢啲提示，航空公司一方面用盡各種方法迫你聽，但真心，有幾多人真心會聽？原本正集中精神睇戲嘅你，短片一出都即刻神遊太虛。<br><br>呢條片將地點設定成片場，再將片場內人員（有演員，有工作人員）安排成唔同嘅角色，由片中的「導演」作出安排及引導，用不同方法，讀出安全提示，當中亦滲入搞笑成份，嚴肅得來又不失趣味，可以吸引人由頭睇到尾。構思與一年多前群星拱照版差不多，新版雖無明星睇，但經調整後，新版短片仍不失吸睛力。<br><br>散子<br> http://fb.com/散子-257101397966975 </p></body></html>