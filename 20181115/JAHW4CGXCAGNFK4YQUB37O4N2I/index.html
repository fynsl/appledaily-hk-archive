<html><header><meta charset="utf-8"><title>爆相爆片：大隻佬發酒瘟　爆衫騷肌推女伴</title></header><body><h1>爆相爆片：大隻佬發酒瘟　爆衫騷肌推女伴</h1><p>噚日凌晨銅鑼灣富豪酒店外面，有一位大隻男懷疑喺飲宴飲醉酒，情緒激動大鬧街頭，同行女伴一直出手勸阻，不過身形、體力懸殊，慘被大隻男推跌兩次擦損膝頭，最終仲驚動警察到場。</p><p>女伴相勸遭推跌</p><p>住喺富豪酒店附近嘅讀者吳先生表示，噚日凌晨12點半左右，街上突然傳來一陣男女爭執聲，大聲到50米外都聽到。吳先生望到一個着白色恤衫嘅男人，醉醺醺咁喺街上大吵大鬧，而同行打扮斯文嘅女伴一開始拉住男人嘅衣領，希望安撫佢情緒，不過似乎無乜效果，男方仲出手推開女伴，場面相當緊張。<br><br>兩人越講越激動，男方轉身走人，女伴睇見咁情況馬上跟隨佢後面，伸手拉住男方，仲扯爛男方嘅恤衫，點知身形健碩嘅大隻男突然用右手推女伴膊頭，搞到弱質纖纖嘅女伴立即失平衡跌倒坐喺地上，大隻男掉頭就行開去。至於女伴唞一唞即刻起返身，仲追上去搵大隻男，一名外籍男士睇唔過眼出言勸止，但都未能平復大隻男情緒。<br><br>後來男女雙方爭拗到附近天橋，大隻男仲打大赤膊，只見大隻男依然手舞足蹈，一個轉身又再推跌女伴，搞到膝頭流血，但佢馬上起身，始終冇放棄大隻男，再次追上去搵大隻男極力好言相勸。最終大約6個警察到場，向酒店職員同大隻男了解事情，而一輪問話後，大隻男終於冷靜落嚟，女伴亦陪伴在旁，扶住披上西裝褸嘅大隻男，慢慢步行離開，認真唔話得。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>