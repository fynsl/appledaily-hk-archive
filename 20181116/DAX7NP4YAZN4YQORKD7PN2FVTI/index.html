<html><header><meta charset="utf-8"><title>開戲畀條橋做主角 - 陳也</title></header><body><h1>開戲畀條橋做主角 - 陳也</h1><p>「贏得數億觀眾的好評」，你估係乜電影？「明日之後」的山寨版「明日大嶼」？極有可能，但套戲暫時未上畫，所以呢，數億觀眾叫好的，是中聯辦宣傳部主持首映的「港珠澳大橋」所謂的紀錄電影。<br><br>搵條橋做主角，無病係嘛。西環還口痕呼籲觀眾「體會心靈深處的震撼」。香港出資接近千二億造橋，未嘗甜頭已被內地黑團搶喝頭啖湯，湧港愚民，認親認戚，攬炒東涌。條橋震撼了東涌居民的日常，卻被西環熱烈吹捧上天，除了開戲畀條橋，未來最佳男女主角係咪都要頒畀條橋？條橋好戲，兒戲個戲！咪以為捱過了天鴿與山竹就過海神仙，極端反常天氣年年加碼，號稱伶仃洋上的明珠，唔係明燈，當狗鏈用都頂唔住怪獸颶風的11米巨浪。香港觀眾睇戲，唔講心靈深淺，但求刺激頂癮，這套大橋樣板戲，冇AV肉搏，又請唔郁靚湯格鬥馬雲助興，咁好歹搵戰狼吳兄赤膊，劇終前上演雙臂力挽大橋於颶風中頹倒的厄運，拯救千萬同胞一瞬間，最後犧牲小我、完成習帝大海不怕小漣漪的使命！多難興邦，大橋受災，國家一定打救你！真高潮啊對不對，注意屁股下的震動座椅，聽西環預告：明日，數照跑，橋照跳。OK？</p></body></html>