<html><header><meta charset="utf-8"><title>【add名人時尚】栢天男風暴，準備！</title></header><body><h1>【add名人時尚】栢天男風暴，準備！</h1><p>【add人物】近年總是說香港影壇演員青黃不接，看到的總是差不多的面孔，今年栢天男（Adam Pak）憑着《L風暴》的反派角色，吸引了觀眾的視線，加上亮眼的外形，立即引起不少關注。有人認為留鬚的他，與日本90年代男神竹野內豐有點相像，也有人形容他是翻版金城武，無論像誰都好，重要是香港影壇多了個新帥哥。<br>撰文：陳蔚渝<br>攝影：周樂恒<br><br>栢天男是澳洲土生土長的華人，來香港發展前，他的廣東話是「有限公司」，甚少機會接觸香港文化，「以前冇機會學嘅嘢，𠵱家要好快學晒，所以係好好嘅自我增值機會。」來港幾年，廣東話進步不少，但仍然係識講唔識睇，劇本要花時間拼音再消化，加上第一次拍戲便與古天樂、張智霖等前輩合作，令他壓力更大，「除咗要明白劇本，仲要講到個情緒出嚟，我記得有場戲要講好多諺語，我講極都講唔到，第一會喺現場飛紙仔，第二就係NG咗好多次，我好責怪自己，導演不斷叫我放鬆，佢話：『你得嘅』，畀咗好多支持同鼓勵我。」訪問期間，經理人也忍不住出口糾正Adam的廣東話。</p><p>起步不太遲</p><p>Adam又分享因為廣東話，工作時經常鬧出笑話，令人誤解他的意思，「試過有次喺澳門拍嘢，有個演員揀衫買嘢，我問『呢件會唔會涼親？』然後佢O嘴，笑我輩份好似唔係好啱喎，之後導演解釋番，我先知發生乜嘢事。」<br><br>本身修讀藝術的Adam，對電影創作這樣形容，「我覺得𠵱家係向緊另一個方向發展夢想，比以前其實更加具創作性，有更多可表達空間，所以係一個正面向前邁進嘅新方向。」在這個「成名要趁早」的年代，問到Adam在三十六歲才參演第一部電影，會否擔心自己起步太遲時，他說：「好多人都問過呢個問題，我覺得timing啱啱好，如果我早啲去做，都未必有𠵱家嘅發展，好多嘢都講緣份，又想學講廣東話，又嚟到香港，暫時嚟講everything is perfect。」<br><br>由於經驗尚淺，Adam說只要有機會任何角色都是挑戰，談到最想合作的對象，「梁朝偉嘅眼神真係好迷人，男同女都會俾佢迷到，呢方面真係想跟佢學習。」他又說希望將來擁有更多演出經驗，演技更成熟時，可以站在舞台，有機會成為一位舞台劇演員。</p><p>狂操要爆肌</p><p>最近因為新角色需要，Adam不斷操弗自己，他認為運動最重要是說到做到，「鍾意做運動同準備自己，其實完全係兩件事，𠵱家係集中訓練，教練push得好緊要，但我鍾意嘅，我鍾意挑戰。」問到是否因為角色需要「爆肌」，他笑說：「冇錯，就係要乾、 爆肌、大隻，總之就係香港好流行嗰隻，我就係要嗰隻喇。」既有高顏值，又有迷人眼神，再加上健碩身材，相信Adam要成為新一代男神，其實不難。<br>化妝：Circle Chong of Annie G. Chan Makeup<br>髮型：Zenki Lau of La Mod Salon<br>服裝提供：Fendi、Salvatore Ferragamo、Diesel、Emporio Armani、JW Anderson<br>場地提供：Eliment Fitlax</p><p>男模入行</p><p>栢天男在澳洲出生，於新南威爾斯大學修讀藝術與設計系，畢業後曾經在阿姆斯特丹從事藝術工作，2011年來到香港發展並當起模特兒，曾與劉心悠合作拍攝嫁喜禮餅廣告，令大家留下印象。<br><br>早前簽約黃百鳴旗下的電影公司成為藝人，準備在影圈大展拳腳，《L風暴》是他的電影處男作。</p><p>自我了解型</p><p>訪問中與栢天男來個快問快答，看他的原始個性，他對自己想要的，毫無懸念，更深諳男人不壞，女人不愛道理，但溫柔一面，他原來也是貓奴。</p><p>add：a　栢天男：栢<br>a：有鬚VS冇鬚<br>栢：當然係有鬚啦<br>a：拍戲VS拍廣告<br>栢：拍戲<br>a：暖男VS壞男人<br>栢：當然係壞男人<br>a：理性VS感性<br>栢：感性<br>a：肌肉型VS鋼條型<br>栢：鋼條型<br>a：犬系VS貓系<br>栢：兩個都好鍾意，二選一就一定揀貓。</p><p>更多精采時尚內容，盡在 http://add.appledaily.com。 </p></body></html>