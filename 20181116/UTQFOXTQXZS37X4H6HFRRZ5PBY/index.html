<html><header><meta charset="utf-8"><title>倫永亮：唱佢歌好順口</title></header><body><h1>倫永亮：唱佢歌好順口</h1><p>「識英雄、重英雄」，音樂造詣非凡的倫永亮，80、90年代起遇上林振強，兩人一見如故，倫永亮日前在尖沙嘴分享跟故友之間的點滴，他指每次收到林振強的歌詞，都賦予自己無限靈感兼驚喜，同時林振強是位很洞悉音樂的填詞人，倫永亮回味說：「我哋每個歌手都係，林憶蓮、梅艷芳、呂方，每個人收到份歌詞都好開心，一唱落去就好順口，我覺得林振強最大一個長處，就係佢每寫一個字好弗個音，如果要唱高音，如果個字音唔係開口，係好難唱到。」</p><p>同林家玩猜謎</p><p>80年代尾開始，兩人共同創作近三十首作品，眾多作品中最感激林振強是《鋼琴後的人》，因為未有這首歌之前，他演出時偶然也會跳舞，也自覺是舞林高手，但收到《鋼琴後的人》的詞後，他頓覺自己坐在鋼琴後自彈自唱，感覺有點似艾頓莊（Elton John）和Billy Joel，其實坐在鋼琴後同樣能夠發揮音樂力量，令他從此改變演出模式，便是林振強這份詞。<br><br>倫永亮還透露一件跟林振強一家相處鮮為人知的事，他指林振強好錫兒子，他說：「有時我會用傳真寫低啲謎語畀佢同佢個仔， 佢哋兩個之後話畀我聽，每次收到謎語都會猜到天昏地暗。」話別十五年了，問到最記掛故友甚麼？倫永亮深呼吸一下說：「最記掛係呢個人曾經擦身而過，正如佢歌詞寫『在茫茫人海中與你相遇』，係一句幾真嘅話。」<br>採訪：馬建華<br>攝影：仇志德</p></body></html>