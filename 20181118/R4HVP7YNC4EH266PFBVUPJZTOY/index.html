<html><header><meta charset="utf-8"><title>老公操刀比堅尼相香香夏威夷造人</title></header><body><h1>老公操刀比堅尼相<br>香香夏威夷造人</h1><p>陳豪、岑麗香昨日在尖沙嘴出席開幕活動，昨日是香香的34歲生日，雖然今年在工作中度過生日，不過她坦言是幸福事情：「今朝老公煮早餐畀我，之後同事上嚟我屋企為我準備，仲畀咗驚喜送咗蛋糕畀我。」香香還說：「夜晚會同老公慶祝，但係對我嚟講，夜晚睇吓電視，散吓步已經好開心，簡單就係幸福。」早前香香表示生日願望是希望去夏威夷，她笑說：「老公已經安排咗下個月去，到時可以影啲比堅尼相畀大家睇，不過係老公揸機，性感尺度等佢決定！」至於會否趁機會造人，香香說：「努力中，心態已準備好。」<br><br>陳豪剛從台灣拍完電視劇《殺手》返港，他表示拍戲期間遇到霹靂小隊到場了解，陳豪說：「喺香港拍戲嘅時候有打鬥戲，都會有衝鋒隊嚟了解，因為街上嘅人唔知發生咩事會報警，喺台灣拍攝做足申請，就算航拍都要申請，佢哋嘅霹靂小隊每人都有支AK47，我哋啲武師都見慣，警察嚟到佢哋都會匿埋晒。」</p><p>陳豪玩具槍送大仔</p><p>在台灣工作期間，老婆陳茵媺帶同仔女探班，逗留了一個星期，陳豪說：「做完嘢都會同佢哋去旅行，大仔生日話要玩具槍，雖然都準備咗畀佢，但係都好矛盾，因為買畀佢，佢會攞嚟射細佬妹。」<br>採訪、攝影：張俊銘</p></body></html>