<html><header><meta charset="utf-8"><title>Can Bank：邊行經理最好搵？ - 散子</title></header><body><h1>Can Bank：邊行經理最好搵？ - 散子</h1><p>相信唔少人都同筆者一樣，收到新咭片，除咗知對方做邊行之外，都唔係好知佢做啲乜，更重要係唔係好知佢搵幾多，唔好誤會，只係搵地方食飯比較難，因為你估唔到咩水平嘅餐廳先啱大家budget，尤其是經理。<br><br>根據統計處今年第二季經理級與專業僱員薪金統計數據，會計部經理同客戶服務經理薪金中位數差距可以達到一倍。幸運的是經理級平均月入都超過3萬。<br><br>經理級與專業僱員（撇除醫生、律師等專業）中，以製造、電力及燃氣供應行業的財務部經理/會計部經理最高，達到7.7萬元；最低係機械工程師只有38,300萬元。最多人羨慕嘅金融及保險行業中，機構銀行經理入息中位數最高，有6.91萬元；同行業中最低係客戶服務經理，有3.94萬元。<br><br>運輸行業亦有不少「高薪」人士，其中貨運部經理入息中位數就有4.06萬元；近年公認係高薪行業嘅樓宇建築、建造及有關行業，外界未必將佢劃作「專業」職位，安全主任入息中位數係高過機械工程師，達到4.9萬，只低過金融業的資訊科技經理300元。而建造業入息中位數最高係工程計劃經理，達到7.21萬，基本上高過所有金融業經理人員中位數。<br><br>散子<br> http://fb.com/散子-257101397966975 </p></body></html>