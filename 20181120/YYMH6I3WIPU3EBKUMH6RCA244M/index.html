<html><header><meta charset="utf-8"><title>港市場飽和　南獅北望神州</title></header><body><h1>港市場飽和　南獅北望神州</h1><p>姜氏旺場，5、6月已經接滿2019年新年定單，客戶名單中很多大集團、品牌，每個機構旗下已可能有十場八場。「但其實香港個市場已經飽和，所以呢幾年開拓咗大陸市場。」他說，契機是內地開始知道有姜氏，找他去教授舞獅。</p><p>廣州設分館　下一步上海</p><p>與此同時，香港的客戶需要在內地用到獅隊助慶，也寧願請姜氏過去以確保質素。現他們在廣州開了分館，希望下一步在上海能設據點。「考慮到成日要去深圳、廣州、上海、重慶、北京、廈門、成都呢幾個地方演出，有時一個月7至10場，如果內地有基地，表演、訓練同器材運輸都方便好多。」<br><br>同樣地，發展內地市場，錢是重要，但作為舞獅承傳人自居的三姜，更大的目標是令更多人了解此國粹的歷史。「中國北方甚至廣東省，對舞獅歷史認知係零，因為話說文革之後好多資料庫冇晒，以前有名嘅師傅都南下，去咗香港、南洋、星馬等，變相呢方面中國係一片空白。我覺得我有一份使命，當姜氏舞獅呢十幾年喺香港有啲成績，就想將舞獅帶返入中國。」<br><br>他的終極願望，是舞獅可以在社會更加普及，「細個同學叫我落街踢波、打籃球，我希望有一日下一代會話，阿爸我落去舞獅啦。」這也是他未來最重要的舞獅事業之一。</p></body></html>