<html><header><meta charset="utf-8"><title>中環在線：馬雲現身美國萬通　員工好開心 - 李華華</title></header><body><h1>中環在線：馬雲現身美國萬通　員工好開心 - 李華華</h1><p>決定明年9月交棒嘅阿里巴巴主席馬雲，近日經常喺香港曝光，繼早前出席查良鏞先生喪禮，上周五阿里執行副主席蔡崇信獲教育大學頒授榮譽博士學位，佢又到場觀禮，噚日再現身灣仔美國萬通保險寫字樓！<br><br>話說馬雲有份嘅雲鋒金融（376）舊年聯同螞蟻金服及多位富豪，以總代價131億元收購美國萬通保險亞洲，雲鋒佔六成，搞咗成年，單刁上周五完成交易。馬雲噚日下午兩點半左右，就現身灣仔萬通寫字樓，似係巡視業務。<br><br>現場所見，保安明顯幾緊張，馬雲由大廈正門出入，逗留約半小時就迅速離去，未有回應華華提問，只係微笑點頭。</p><p>門口企滿員工迎接</p><p>華華喺馬雲到達前，曾去美國萬通辦公室，見到門口企滿員工，準備迎接馬雲，場面都算大陣仗。馬雲離開後，部份萬通員工亦落樓，有員工話「見到馬雲，佢有同我哋講嘢，開心。」<br><br>聽講馬雲呢排都喺香港，今日又有私人活動。不過又咁講，佢早幾年以15億元買入白加道22號自住，留港住耐啲都合理喇。<br><br>李華華<br>mailto:LiWaWa@AppleDaily.com</p></body></html>