<html><header><meta charset="utf-8"><title>【娛樂人物】杜小喬達哥　網紅大鄉里</title></header><body><h1>【娛樂人物】杜小喬達哥　網紅大鄉里</h1><p>近年有不少網絡紅人進軍影視圈，杜小喬和林慧韡（達哥）是其中兩位，他們早前獲邀到東京拍攝旅遊節目，享盡極度奢華，完成這次貴族旅行後，他們稱打回原形，做回貼地的普通人。對於今次的行程，他們笑言自己是大鄉里，跟平時自己旅行的方式很不一樣，全程感到飄飄然，有一刻的富貴感覺。<br>撰文：王連連<br>攝影：陳俊強</p><p>達哥接受專訪時指，早前拍攝ViuTV旅遊節目《堅離地》，二人到訪東京及近郊地區，八天旅程去得最多的地方是銀座：「銀座都好少去啦！畀唔起錢，只能夠window shopping。」杜小喬謂所見生活化的東西，但價錢卻絕對不是大眾化，往往超越平時使費的好幾倍，甚至飲一支水都為他們帶來奢侈的體驗。<br><br>達哥說：「冇諗過一支水都可以咁貴，要一萬日元（約七百港元），飲第一下就諗，唔係呀嘛，畀着你乜嘢山嘅清泉礦泉水，都唔使去到呢個價錢，佢個包裝盒同樽都望落似神之水滴，但係飲落，我同杜小喬都質疑我哋嘅味覺，因為飲落feel唔到神奇，係咪我味蕾未夠或道行未夠，唔能夠感受到？」他們更有機會試到全球最貴的一杯雞尾酒，價值二百萬日元（約十四萬港元）一杯。</p><p>想再體驗</p><p>接着的日子越食越誇張，譬如是一個價值十八萬日元（約一萬三千港元）的火車便當，又或者全世界最貴的米，至於玩樂方面，除了有機會見識相樸手訓練的場地外，還被安排坐直升機在主題公園附近的地方高空盤旋，飽覽整個日本的風景。杜小喬坦言很喜歡這個體驗，之後自己旅行也想再試：「下次我就想同伴侶再去，咁樣會浪漫啲，雖然我同達哥都好開心，但係好嘈。」</p></body></html>