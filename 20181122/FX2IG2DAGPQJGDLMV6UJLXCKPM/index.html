<html><header><meta charset="utf-8"><title>屁孩缺席，老兵頂硬上 - 陳也</title></header><body><h1>屁孩缺席，老兵頂硬上 - 陳也</h1><p>江湖地位極高的吳靄儀在「明報」以「一名半生為民主香港的老兵」給年輕選民發信，年輕人有冇機會睇到？按本版另一作者馮睎乾觀察，年輕人唔識得吳靄儀，知道他去聽吳的講座一頭黑人問號。老兵給年輕人發信無非希望他們掌握手中一票，向暗黑勢力說不！但到頭來，西九年輕選民，上網打機吃喝玩樂與影視娛樂圈那些說「我討厭政治」的豬八戒看齊時，會聽到老兵的召喚？聽到了，還是會裝聾。<br><br>裝睡的選民難催醒，無論頭頂的喪鐘敲了多少下，他們還是賴在床上，淘寶買貨，把友儕外遊享樂的訊息轉發N次，散播政治冷感小確幸。而裝聾的年輕選民，醒好多，但更懶「關注」選情。因為覺得投票唔型，唔威，唔KOL，講出來，零like。<br><br>老兵們面對脫軌的香港，是難免灰心的。但老神在在，老兵向老兵同輩喊話，頻道接近，溝通到，唔會嘥氣。老兵即係老餅，人口老化，個餅只會有大無細，老餅屯兵，就能悶死戰狼。又老又窮又如何？周日這場西九補選混仗，預咗屁孩缺席，老兵們，丟那媽！頂硬上！</p></body></html>