<html><header><meta charset="utf-8"><title>求驗客手記：紅軍秘密條款防巴塞撬人</title></header><body><h1>求驗客手記：紅軍秘密條款防巴塞撬人</h1><p>巴塞隆拿喺今年一月由利物浦簽入對方主力菲臘比古天奴，不過原來紅軍喺嗰次交易入面設定咗一項秘密條款，以防再俾巴塞搶走主力。據西班牙傳媒透露，紅軍喺呢次交易入面其實都唔係咁順攤，喺合約度設定咗一項條款，要巴塞喺未來三年內唔可以再簽入任何利物浦唔肯賣嘅球員。紅軍呢招就真係夠晒醒目喇，不過話時話，唔知早幾年成日俾利記搶人嘅修咸頓，下次又會唔會有樣學樣，同利記簽番份咁嘅條款呢？</p><p>另外，早前俾英格蘭足總指控非法賭波嘅紅軍前鋒史杜列治，本來應該喺英國時間星期二傍晚六點向足總作出回應，但佢個代表律師就要求獲得時間上嘅寬限，遲少少先同足總再匯報，睇定啲情況先決定上唔上訴，而英足總嘅司法聆訊小組，仲喺度諗緊畀唔畀史獨呢個寬限期，但史獨目前仲可以為利物浦喺任何賽事上陣。</p></body></html>