<html><header><meta charset="utf-8"><title>阿徐叫女兒拍拖檢點</title></header><body><h1>阿徐叫女兒拍拖檢點</h1><p>徐濠縈昨日傍晚與周汶錡、倪晨曦和袁澧林等，到尖沙嘴出席活動，阿徐與陳奕迅（Eason）所生的14歲女兒陳康堤（包包）被拍得與一名「嫩版彭于晏」拍拖，兩人更十指緊扣，阿徐甫見記者已笑容滿臉，似有備而來，她說︰「噚日已經好多有心嘅朋友send咗畀我睇，我冇嚇親，因為一早知，估唔到傳媒咁快收到風，仲全程影晒。」</p><p>見過男方</p><p>阿徐透露包包看完新聞，有點擔心男友，因為未知男友家長反應，阿徐又謂已見過個男仔，但Eason就未見過：「不過都唔擔心，睇Eason就知佢開放，呢個年紀都可以拍拖喇。」問阿徐對女兒男友的評價，她尷尬說：「要我講人哋，佢都靚仔㗎，我同阿女都好有眼光，最緊要大家開心，希望大家高抬貴手，因為佢哋小朋友唔識，都有叫個女喺公眾場合檢點啲。」提到十年後抱孫，她說︰「吓，原來要諗呢啲㗎嘞？唔知呀，不過呢個係福份嚟。」同場的周汶錡談到囝囝，侃侃而談，又指本來打算聖誕帶兒子去外地游水，可惜訂不到機票，惟有押後旅程。<br>採訪︰馬建華<br>攝影︰沈健程</p></body></html>