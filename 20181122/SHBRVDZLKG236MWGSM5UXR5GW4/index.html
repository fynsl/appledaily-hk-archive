<html><header><meta charset="utf-8"><title>建制鐵票未顯露　民調只代表李有得打</title></header><body><h1>建制鐵票未顯露　民調只代表李有得打</h1><p>【拆局】<br>《蘋果》委託港大民意研究計劃就九龍西立法會補選進行的民調顯示，民主派李卓人支持度輕微領先建制對手陳凱欣，但有為李卓人助選民主派人士認為，按他們歷次選舉經驗，有關民調結果只代表「李卓人仲未輸晒，仲有得打」，不代表有勝算，未來幾日民主派動員及拉票工作將十分關鍵，「點樣將支持馮檢基嘅票拉返過嚟、點樣鼓動游離票肯去投票將十分關鍵」。</p><p>拉回馮檢基選票成關鍵</p><p>該泛民中人指港大民調一向難以顯示建制派鐵票，「佢哋支持者一係唔答、一係亂答」，所以李在民調中領先陳六個百分點，在他們眼中不算領先，「計埋冇顯示的鐵票效應，最多係同陳凱欣叮噹馬頭」。而馮檢基支持票主要來自地區街坊，故港大選舉民調亦未必可完全反映到，「馮檢基支持度分分鐘唔只一成，可能再多幾個百分點，即係贏就冇可能，但就夠晒𠝹死李卓人」。<br><br>面對目前形勢，該泛民中人認為，民調結果雖不代表李已有十足勝算，「起碼領先陳凱欣近十個百分點，先叫有勝算」，但最少代表「李卓人仲未輸晒」，情況已較剛開始選舉時樂觀，這也是重要動力，令民主派在未來幾日加大力度動員及拉票，「既然仲有得打，就要搏埋最後幾日」。他認為如何將支持馮檢基的民主派選票拉回來投李卓人，以及令游離票肯投李卓人一票，將成民主派最後拉票重點目標。<br>■記者莫劍弦</p></body></html>