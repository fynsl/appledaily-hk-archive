<html><header><meta charset="utf-8"><title>樂做跟得男友　Ig貼相洩蜜關楚耀戀變臉空姐「我哋係了解當中」</title></header><body><h1>樂做跟得男友　Ig貼相洩蜜<br>關楚耀戀變臉空姐「我哋係了解當中」</h1><p>關楚耀現年35歲，入行12年，無論事業或感情都跌跌碰碰，去年跟韓籍女模分手，原來已有新戀情，新歡名叫Joann Law，曾任模特兒，雖已轉職空姐，但仍不停被網友翻舊賬，將新舊照拿來對比，指Joann經常「變臉」。一直密冚戀情的關楚耀，得悉女友被網民狙擊，即暖男上身處處維護，又以互相了解中來形容與女友關係。</p><p>藝人拍拖離離合合特別受關注，洪卓立日前宣佈跟拍拖11年的湯怡分手，令不少人的童話夢碎。雖然立立強調自己仍然相信愛情，但他重提這段逝去的愛情時傷心流淚，真係見者心酸！不過，仍然相信愛情的，其實還有關楚耀，情場上跌跌碰碰的他，感情事多次觸礁，但仍屢敗屢戰，09年他在日本與衛詩捲入藏毒事件後分手，翌年便有圈外女友Megan Lee，然後16年再戀上韓國索模Miu Kim，多年來一直無畏無懼繼續尋找真愛。</p><p>前後腳貼相</p><p>關楚耀新歡Joann現為空姐，之前曾任模特兒，據知二人相戀接近一年，因為工作關係，Joann不時四圍飛，早前她去了東京旅行，一連幾日都有在Ig貼相，其中一輯攝於主題樂園的單人照，她更甜絲絲留言「分享一位很會拍照的男友，他的作品，你就是我的開心樂園」，其間關楚耀都有在Ig上載攝於澀谷的照片，但他只將環境相放上網，獲不少網民讚攝影技術好。最終兩人各自在Ig貼出拿同款相機拍的照片，將這段密冚戀情不小心露出馬腳。<br><br>其實，今年2月14日情人節，Joann上載一張攝於馬爾代夫相已悄悄洩「蜜」，雖然相片只有她一人，但她留言「謝謝他讓我成為幸福小姐一次Happy Valentine's Day my valentine」晒幸福。當日關楚耀就借愛犬過橋，上載一張抱狗相，然後寫道「放閃情人節Happy Valentine's Day」，隔空冧Joann，而這張相片Joann都有讚好。</p><p>指女友普通</p><p>關於新戀情曝光，《蘋果》前日聯絡過關楚耀，他得悉女友被網民指頻頻變臉，即暖男上身為女友護航，又說希望低調處理感情事，他說：「自己都長大咗唔少，所以對於感情事嘅處理，會嚟得低調啲。」問到二人拍拖有多久，他沒有正面回答，只透露：「我哋係了解當中，同埋佢唔係娛樂圈嘅人，係一個普通女仔，有正常工作，正常生活，唔希望花邊新聞影響到人做嘢，所以希望文化界、網絡界、傳媒界都可以高抬貴手，唔該晒。」<br>採訪：小米</p></body></html>