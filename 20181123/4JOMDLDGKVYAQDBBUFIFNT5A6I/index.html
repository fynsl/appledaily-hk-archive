<html><header><meta charset="utf-8"><title>瞓晏啲唔搞接新娘木偶哥娶歐陽巧瑩全身震</title></header><body><h1>瞓晏啲唔搞接新娘<br>木偶哥娶歐陽巧瑩全身震</h1><p>前港姐歐陽巧瑩昨日與「木偶哥」林師傑舉行婚宴，在尖沙嘴美麗華酒店筵開35圍。一對新人在場接受傳媒訪問，應要求咀足一分鐘，木偶哥更對着老婆講：「I Love You！」</p><p>半首歌送太太</p><p>林師傑透露昨早不設接新娘環節：「最重要嘅環節叫：『瞓晏啲』，因為想大家開心同埋可以分享呢個喜悅，屋企人亦好理解我哋，唔使要我哋做啲好傳統嘅嘢，所以就瞓晏啲迎接新娘，今朝6點瞓到12點，主要都係整座位表。」歐陽巧瑩笑言二人拍拖四年，從未見過對方如此緊張：「今日佢攬住我嘅時候，佢個身都發熱、成身震晒，feel到佢都真係緊張同想喊，點知到訪問嗰陣就嚟料。」她更大讚老公「好得意、好搞笑」。<br><br>林師傑透露已準備一首歌《美麗的你》在婚宴上送給太太，因為只完成一半，所以現場先唱半首，另外一半會以講故事完成。席間更會說出「愛的宣言」。他們透露已有共識，暫不急於生兒育女，想享受多兩年二人世界兼儲錢，訪問中講到感動位，不時見林師傑眼泛淚光。昨晚的兄弟姊妹團由九男七女組成，姊妹團包括蔚雨芯、麥美恩、朱晨麗及劉佩玥等。兄弟方面，則有譚俊彥、周志康、羅天宇等。</p><p>劉珮玥拒收兵</p><p>朱晨麗昨晚以姊妹身份出席，她說：「希望佢哋早生貴子啦！都知道佢哋一對新人唔飲酒，今晚希望灌佢哋飲，希望佢哋有成果。」她自言每趟去婚禮，都會覺自己年紀越大，自言仍未有合適對象，緣份會順其自然。<br><br>另外，問到緋聞情侶劉佩玥與周志文經常一齊出席婚宴，何時輪到他們時，周志文說：「可能下次係活動，我哋呢一個組合都好多工作機會，其實都好多人問，但我覺得最緊要開心。」劉佩玥則說：「我哋一向都好開心，又成日朝見口晚見面，其實傳同佢都OK，最緊要唔好話我收兵。」<br><br>採訪：卓寶花<br>攝影：葉君海</p></body></html>