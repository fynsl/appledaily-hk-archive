<html><header><meta charset="utf-8"><title>爆相爆片：MK男團　捉實意式鹹豬手</title></header><body><h1>爆相爆片：MK男團　捉實意式鹹豬手</h1><p>旺角塘尾道天橋喺周三晚8點幾，有色狼出沒。有個外籍人士俾多個壯男截住唔准走，大批市民聚集圍觀，原來係有人懷疑手多多，涉嫌非禮一名女士。其他熱心途人經過見到，於是就幫手捉住個色狼交畀趕到嘅警員，帶返警署調查。<br><br>黃先生當時經過天橋，於是拍低咗條片，片中見到一個着藍色外套、留鬚嘅外籍男子，俾最少6、7人捉住，其間個外籍男子不斷掙扎想走，但咁樣俾人圍住，實走唔甩啦。其中一位着紅衫嘅正義哥，睇唔過眼有人涉嫌非禮，驚對方趁亂走甩，於是就叫其他幫手捉人嘅市民捉實啲，話個色狼好大力喎。</p><p>色狼摔爛女事主手機</p><p>嗰位紅衫正義哥仲義憤填膺咁，用廣東話爆粗鬧爆個色狼，表現得相當勞氣。不過個色狼係講英文㗎嘛，似乎就唔明對方粗口有幾勁囉。現場被人非禮嘅女事主好激動，喺度大嗌之餘仲喊㖭，正義哥就不斷同佢講：「冷靜啲先……你唔使驚㗎。」有其他女途人亦喺受害人身邊不停安慰。案發之後，警員接報好快就到場處理。<br><br>警方就話接到報案，當晚8點幾喺旺角亞皆老街與新填地街交界，發生一宗懷疑非禮案，受害嘅35歲女事主尾隨追截疑人，仲準備用手機報警期間，被對方搶走手機拋落地整爛。兩人喺亞皆老街與塘尾道交界嘅天橋上發生糾纏，女事主被推跌，途人就合力將男子制服。警員到場調查後，將涉案46歲持香港身份證嘅意大利男子拘捕，女事主同疑犯分別受傷及不適，一併送院治理。案件列作涉嫌非禮、襲擊致造成實際身體傷害及刑事毀壞處理，交由旺角警區刑事調查隊跟進。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>