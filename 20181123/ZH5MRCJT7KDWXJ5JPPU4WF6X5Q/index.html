<html><header><meta charset="utf-8"><title>中環在線：富昌老闆珠寶行貪「福」字夠旺 - 李華華</title></header><body><h1>中環在線：富昌老闆珠寶行<br>貪「福」字夠旺 - 李華華</h1><p>富昌金融老闆郭俊偉最近幫旗下珠寶行，改名為「偉福珠寶」，「偉」取自佢個名，「福」呢，就係佢見有「福」字嘅珠寶店，生意都好好，好似六福（590）同周大福（1929），所以就照跟咁話。</p><p>細仔負責打理</p><p>郭老闆將珠寶業務交畀細仔郭曉澤（Danny）負責，Danny話，上環間舖，開業唔夠一年已經回本，佢哋準備星期五開一個鑽石首飾網上平台。<br><br>佢解釋，做珠寶業務，原先想做埋證券行客戶生意，但後來發現唔太work，於是就行社交媒體marketing，吸引新客，幾千蚊貨仔都有客源。Danny打算遲啲修讀珠寶鑑證，認真上進。Danny有個阿哥，家陣喺英國讀緊MBA，明年返香港或者會幫手打理屋企生意。<br><br>一向熱愛打Golf嘅郭俊偉平時鍾意上載各地高爾夫球場相上社交網站，佢話，近排會周末快閃深圳、越南同台灣等地打Golf。佢自己都話，最花錢嘅嗜好就係打Golf，淨係會籍都要幾球，深圳球會兩百萬算平㗎喇。<br><br>李華華<br>mailto:LiWaWa@AppleDaily.com</p></body></html>