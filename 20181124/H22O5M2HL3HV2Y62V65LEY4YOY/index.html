<html><header><meta charset="utf-8"><title>張繼聰自嘲冇資格呷醋</title></header><body><h1>張繼聰自嘲冇資格呷醋</h1><p>張繼聰、林敏驄和林雪昨日到柴灣錄影ViuTV節目《晚吹：Close噏》兼宣傳電影《如珠如寶》，提到太太謝安琪穿bra上陣和古天樂拍MV，張繼聰表示不介意太太性感演出：「邊有得介意，我仲性感啦，平時拍埋都唔少，冇資格呷醋，好期待個MV出街，因為成個project都好有趣，又有古仔加盟。」</p><p>原來兩夫妻都是同一健身教練，張繼聰說：「見到太太背部美態，我哋反而會睇達唔達標，戥佢高興生完BB仲有咁靚線條，之前佢為咗呢個MV專登去操。」<br>採訪、攝影：卓寶花</p></body></html>