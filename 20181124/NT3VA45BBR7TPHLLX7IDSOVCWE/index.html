<html><header><meta charset="utf-8"><title>搵好友扮保鑣充「大老闆」</title></header><body><h1>搵好友扮保鑣充「大老闆」</h1><p>【本報訊】Adi被指捲走「大橋牌」2,000萬元定金，《蘋果》調查後揭發，原來他在東莞開設的車房和餐廳亦人去樓空，合夥人至少被捲走800萬元資金。一名在其餐廳當主管的員工直言，Adi經常吹噓人脈廣，塑造「大老闆」形象，常帶夥計或保鑣在身邊，但最後才得知他們全是Adi的多年好友。</p><p>𠱁港商投資車房騙800萬</p><p>該員工憶述，Adi兩年前到東莞塘廈發展，憑口才說服到一名港商出資800萬元開設汽車美容中心，至今年4、5月更在毗鄰開設以賽車作主題的餐廳，聘請十多名員工。有次他帶員工去泰國芭堤雅旅行：「對住唔認識嘅人，佢吹到天花龍鳳，去到邊，乜嘢（別墅）都話係佢嘅。有次去珠海比賽，我帶朋友出嚟，佢竟然同人講我朋友係佢保鑣。」<br><br>員工指，Adi為人豪爽有義氣，故沒想過他連員工的錢也騙走，「佢經常話上面有個上莊，所以我都幫朋友搵佢搞兩個深圳灣中港牌、一個港珠澳牌，總共投資75萬，人哋連新車都買埋，點知佢走咗佬」。老闆消失留下一屁股債，餐廳主管面對員工欠薪及供應商欠款問題頓感徬徨，幸好公司在銀行存放了12萬元營運資金，他只好到銀行擔保簽紙才成功提款發放薪金及找數。<br><br>出資800萬元的港商女兒稱：「我阿爸借咗至少幾百萬畀佢，再加一個港珠澳中港牌，涉及800萬元，而且佢仲拖欠我一年半嘅糧共18萬元。」惟她對Adi騙財仍半信半疑，「佢早年母親離世，留低千幾萬遺產，係我介紹律師朋友畀佢，所以我唔相信佢今次係走佬，可能佢有事發生箒」。<br><br>記者到過Adi位於元朗和石塘嘴的住所，均沒人應門，村民指已近半年沒有見過他。至於Adi開設的公司，記者了解發現是位於中環的秘書公司，不但也被欠租，近日更有大批受害人上門查詢Adi去向。<br><br>■記者張  軍</p></body></html>