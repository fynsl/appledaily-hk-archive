<html><header><meta charset="utf-8"><title>建制敗選西環要孭鑊</title></header><body><h1>建制敗選西環要孭鑊</h1><p>【拆局】<br>今次立法會九龍西補選，民主派代表李卓人可說陷於全面苦戰，既有馮檢基𠝹票，又有建制派不斷升級動員撐陳凱欣，令他選情面對很大危機，必須搶盡每一張民主派支持者選票。有民主派人士形容，今次建制動員規模可說遠超上次九西補選，他認為今次對特區政府、中聯辦來說，「已經唔係一個議席輸贏咁簡單，如果李卓人贏，就等於對佢哋過去半年種種侵蝕香港核心價值行為說不」。</p><p>反映政府不得民心</p><p>該民主派中人指，上次九西補選由建制派鄭泳舜勝出，「西環又好、建制又好，個個爭住領功，話係佢哋工作嘅成果」，亦有支持特首林鄭月娥的建制中人認為，那是林鄭施政成功，令反對派支持度下跌，「總之講到建制人人有功，個個都要論功行賞」。<br><br>到今次九西補選，該民主派中人聽聞西環、建制派原本對陳凱欣當選信心十足，「今次有馮檢基𠝹票，比上次鄭泳舜選仲多一個有利因素」，但近日建制發現選情不再如當初樂觀，而林鄭月娥、特區政府、以至立法會建制派，在多個重大議題上均站在主流民意對立面，如明日大嶼計劃、立法會動用特權法查沙中綫、取消外國記者會前副主席馬凱工作簽證等，建制派與政府均連成一線，背後自然有中聯辦發功。<br><br>若今次補選由民主派勝出，「即係話由上次鄭泳舜當選至今，特區政府、西環嘅所作所為不得民心，所以令民主派勝出，到時佢哋難免要被問責」，所以近日建制派不斷升級動員撐陳凱欣，甚至連當日力撐林鄭做特首的梁愛詩也要「企街」為陳派單張，「因為已經唔係一個議席輸贏問題，而係涉及一大班建制派政治責任問題」。<br><br>■記者莫劍弦</p></body></html>