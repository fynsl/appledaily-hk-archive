<html><header><meta charset="utf-8"><title>三房率先慶祝　猷啟向父報喜明年娶妻超蓮絕版蛋糕　賀賭王97歲生日</title></header><body><h1>三房率先慶祝　猷啟向父報喜明年娶妻<br>超蓮絕版蛋糕　賀賭王97歲生日</h1><p>今日是賭王何鴻燊97歲大壽，昨日三房一家三太陳婉珍、大女何超雲、何超蓮和何猷啟先後現身養和醫院為賭王慶祝。猷啟指爸爸身體沒大問題，只是天氣轉涼，所以在醫院休養，他說：「生日蛋糕都預備咗，係家姐訂做。禮物方面係一啲日常用到同埋保溫嘅嘢。」猷啟又指未婚妻GiGi因不在港而沒有同行，問到爸爸可有問及婚事？猷啟說：「我都有同爹哋講，係明年，不過暫時唔可以透露。」</p><p>三太：精神好好</p><p>之後，身穿運動裝的超蓮匆忙趕到，大約半小時後，三姊弟離開醫院，超蓮受訪說：「我哋切咗蛋糕喇！大家都好開心，特登訂做咗個紅菜頭蛋糕，本來已經冇再出，但係佢哋為咗爹哋而做，就算我哋自己整，都一定要有呢個蛋糕。」賭王身體情況如何？她說：「OK呀！佢係入院檢查，邊度慶祝都冇所謂，最緊要係身體好。」</p><p>超蓮表示和姊弟一起送了帽和襪等保暖衣物做生日禮物，問到會否一家人外出吃生日飯？超蓮說：「佢唔係好食得到出面啲嘢，怕有菌，食咗蛋糕就OK。」三太離開醫院時表示：「佢好開心，精神好好，佢真係好鍾意食嗰個蛋糕。聽日先係何生生日正日，舊曆係10月26日，今日係輪到我哋提早一日做生日，到時睇吓何生身體狀況，再決定會唔會補食飯。」<br><br>過往二房都會將賀禮捐到公益金做善事，今年亦不例外，公益金昨日公佈二太藍瓊纓，加上五名子女超瓊、超鳳、超蕸、超儀與猷龍合共捐出200萬港元，賀賭王97歲生日。</p><p>偉仔包到實探病</p><p>另外，昨日梁朝偉及李克勤夫婦都有現身醫院，其中偉仔昨午穿上一身運動服裝、戴住cap帽及口罩包到實現身。問他是否身體不適來看醫生，他簡單否認︰「唔係。」之後就匆匆進入大堂乘升降機上樓。其後，偉仔大約逗留45分鐘就離開，再問他是否探病，偉仔說︰「係。」<br>採訪、攝影：吳耀輝</p></body></html>