<html><header><meta charset="utf-8"><title>鼓勵猷君公司上市　賭王黑超慶生</title></header><body><h1>鼓勵猷君公司上市　賭王黑超慶生</h1><p>賭王何鴻燊昨日97歲生日，前日三房為他預祝生日，昨日就由四房與他慶祝。四房的工人昨午已帶同生日蛋糕等抵達養和醫院準備。四太梁安琪和三個仔女何超盈、何猷亨及何猷君，連賭王的胞姊「八姑娘」何婉鴻也由澳門前來賀壽。</p><p>四太例牌送肉嘴</p><p>猷君去完他任首席營銷官的創夢天地上市發佈記者會，即會合四太到場，更拿着他人生第一本招股書給爸爸過目。超盈春風滿臉與猷亨抵達，問到她送甚麼生日禮物，她笑說：「都係嗰啲，保暖嗰啲嘢。」猷君其後在微博貼出眾人為戴黑超的賭王切蛋糕，以及賭王聽兒子講解招股書的相片。<br><br>眾人離開時，四太與猷君停下做訪問，四太笑言送了她的例牌「肉嘴」賀賭王生日：「錫了無數咁多，不過最開心嘅生日禮物係囝囝，佢公司上市。」問到賭王有何意見，四太說：「由細到大都教緊。」猷君則表示：「爹哋叫我繼續努力，之前冇同佢講過，所以佢好驚訝，為我開心，佢望咗好耐，同我講希望我人生唔係得一本，希望會有更多本送畀佢。」</p><p>開心超盈有男友</p><p>提到賭王精神，猷君讚好，四太則補充：「我哋成班、八姑娘都祝福佢永遠健康，呢個最緊要，係佢最需要嘅禮物。」問到賭王有否吃生日蛋糕，四太笑言：「唔可以畀太多呢啲佢食，我自己都唔食，佢好想食。」最後，問到超盈有否帶新男友見賭王時，四太說：「今日冇見，超盈有話佢聽，佢好開心。」<br>採訪、攝影：畢紹基、孔志豪</p></body></html>