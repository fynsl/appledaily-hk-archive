<html><header><meta charset="utf-8"><title>呼籲焦土　陳國強：冇諗過咁大鑊</title></header><body><h1>呼籲焦土　陳國強：冇諗過咁大鑊</h1><p>【本報訊】有本土派選前呼籲投白票，九西區內更湧現「焦土」橫額，為大局含淚投票抑或為己見射票落海對本土派來得更重要？補選結果或有啟示。</p><p>「我哋係嘈吓咋」</p><p>李卓人與馮檢基獲合共得票約10萬票，與3.11九西補選民主派姚松炎獲得票數相若，但對比非建制派陣營於2016年立法會換屆選舉時奪得約16萬票，民主派兩次補選都少近6萬票，兩次補選特徵都是沒有本土派、激進民主派入場，不難預計大批支持本土派的選民未有投票。<br><br>選戰前夕曾於網上呼籲「有心人」提供「焦土」論橫額，呼籲選民全投白票的沙田區議員陳國強指，最終只掛了兩塊橫額，形容行動只是「想有啲姿態嘈吓」。他坦言對李卓人落敗感意外，「我初初諗住人哥贏喎，我哋係嘈吓咋，點知𠵱家真係大鑊，（李、馮）兩個加埋（啲票）都唔夠陳健康（指陳凱欣），真係諗唔到呢個結果」。<br><br>他更稱有本土派得知結果後向他發訊息稱「大鑊嘞，人哥贏唔到」，又來電稱要「砌」自己：「我就話你哋無理由全部入我數，你哋全部有份鬧！」他指據其所知，本土派、激進民主派「投阿基哥嘅真係無，睇返同上次差唔多，但真係諗唔到人哥（啲票數）差咁遠」。陳國強其後在facebook補充：「我指的本土派，只係講我熟悉的兄弟……不是全部兄弟都覺得好大鑊！」<br>■記者林俊謙</p></body></html>