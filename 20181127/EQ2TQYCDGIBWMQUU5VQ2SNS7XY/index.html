<html><header><meta charset="utf-8"><title>Can Bank：細數最慘烈藍籌 - 散子</title></header><body><h1>Can Bank：細數最慘烈藍籌 - 散子</h1><p>唔少人都會買下藍籌投資，就當作儲錢，但股價有升有跌，即使貴為藍籌，亦會有血本無歸嘅個案，趁曾經貴為高增長藍籌嘅思捷（330），股價11年累跌97%之下，宣佈新自救大計之際，回顧一下過往藍籌血本無歸之最。<br><br>要數科網之最，一定會係電盈，電盈前身電話公司係恒指在1964年組時最初成份股之一，其後改名為香港電訊再被電盈收購，由於歷史悠久嘅關係，最早期可找到嘅股價已經係1994年10月，當時係1.03元，最風光嘅時侯，股價炒過上28元（2000年2月），當時股份仲未五合一，以今日五合一股價計股價係140元。<br><br>再以約兩年嘅時間，虧損、裁員兼大股東套現等，令股價跌到落最低約1元（仍然係五合一之前），股價跌幅達到96%，股份於2002年低被剔出恒指成份股，電盈亦於2003年將股份五合一，噚日收市價係4.37元。<br><br>另一隻經典係利豐（494），於2000年被納入為藍籌，最光輝嘅時候係2011年股價曾炒上50元以上，但在2017年6月被剔出時，得返3.2元，高位跌幅亦達94%，噚日收市價只係得1.65元。（公司曾於2011年將股份一拆二）。<br><br>散子<br> http://fb.com/散子-257101397966975 <br></p></body></html>