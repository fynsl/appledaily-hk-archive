<html><header><meta charset="utf-8"><title>爆相爆片：Sorry Sir唔跪地　打到上司瞓地？</title></header><body><h1>爆相爆片：Sorry Sir唔跪地　打到上司瞓地？</h1><p>觀塘警署嘅Sorry Sir，相信大家都唔陌生。舊年佢喺觀塘警署停車場，拎住「SORRY SIR」嘅紙牌，雙膝跪地，引起巿民熱烈討論。警隊盛傳佢噚日又有「傑作」，噚日流傳一張相，一個身穿白色恤衫嘅督察瞓咗喺觀塘警署地牢一條走廊嘅地下，傳聞話同Sorry Sir有關。</p><p>傳攞假失敗爆爭執</p><p>小記收到風，話噚日喺警署走廊倒地嘅白衫幫辦（督察），隸屬觀塘警署行動及支援小隊。消息話，Sorry Sir近年已經調咗去行動及支援隊處理內務工作，唔使行beat亦唔使陀槍。佢噚日申請假期嗰陣俾上司拒絕，雙方有爭拗，其間個幫辦突然跌倒瞓喺地下。不過有現場目擊者話見唔到佢哋兩個人郁手，可能只係有人唔小心跌倒，倒地嘅幫辦之後送院檢查。<br><br>Sorry Sir係高級警員，入職警隊大約20年，綽號「番薯」，先後喺多個警區、機動部隊（PTU）同埋衝鋒隊工作。佢之前懷疑因為超時津貼嘅問題同指揮官鬧得唔係幾開心，雖然件事最終解決咗，但因為種種原因佢一直耿耿於懷。舊年佢曾經喺觀塘警署拎住「SORRY SIR」字句嘅紙牌，喺停車場雙膝跪地，有人懷疑佢呢個舉動係向指揮官辦公室作無聲抗議。有人將當時情況影低擺上網後被瘋傳，成為城中熱話。<br><br>到今年5月，Sorry Sir再喺觀塘警署停車場，舉起寫住「貪腐」嘅標語示威。最近一次舉動係上個月，佢再次喺觀塘警署外面，舉起寫上「SORRY SIR 我喺（係）警察部嘅恥辱」標語。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>