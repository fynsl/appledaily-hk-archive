<html><header><meta charset="utf-8"><title>【add名人時尚】Sammi棄造人寧做義工</title></header><body><h1>【add名人時尚】Sammi棄造人寧做義工</h1><p>鄭秀文（Sammi）前晚在中環出席慈善機構亮燈儀式，她表示希望騰出更多時間做義工：「諗唔到比呢樣更想做嘅事，第一唔會生小朋友，第二又唔會湊仔，世界上有好多人都需要別人關心同愛。」對於好友張衞健未放棄造人機會，Sammi說：「人生價值意義唔同，我傾向大愛博愛，鍾意接觸多啲人同世界，冇特別想照顧小朋友或做媽咪，幾乎係零，上天冇畀呢個心意我，服務世界都幾好。」<br><br>Sammi指早前誤食未清洗兼沒烹調過的東風螺，內心很不安，更入院檢查有否寄生蟲：「𠵱家要杜蟲，原來花塔餅係唔得，醫生畀咗啲天然杜蟲藥我清一清身體，只係有少少蟲，唔嚴重，不過聽到都周身打冷震，擔心唔知去咗身體邊度，要stop咗佢。」<br>採訪：卓寶花<br>攝影：林賓尼</p><p>更多精采時尚內容，盡在 http://add.appledaily.com。 </p></body></html>