<html><header><meta charset="utf-8"><title>放大假期待偉仔製造驚喜嘉玲TVB劇冇套鍾意</title></header><body><h1>放大假期待偉仔製造驚喜<br>嘉玲TVB劇冇套鍾意</h1><p>劉嘉玲、黎明、許晉亨、李家誠及徐子淇夫婦、汪詩詩、何超瓊及湯君慈等，昨晚在灣仔會展出席公益金50周年晚宴。黎明一到埗就急步走向公益金成員交談，之後才應傳媒要求回採訪區前拍照，但未有接受訪問就趕入會場。稍後到場的不少嘉賓都以趕時間為由婉拒訪問。</p><p>安排去滑雪</p><p>不過，最先到場的嘉玲以一襲透視黑色晚裝現身，非常性感。嘉玲透露出席完昨晚的活動後便開始放大假，因為每到年尾都要休息，問到會否跟老公梁朝偉去滑雪，她開心表示正在安排中。早前偉仔跟梁家輝等人欣賞鍾鎮濤演唱會表現興奮，她說：「係呀，我哋呢班『217』朋友聚埋都好開心，不過每次叫偉仔唱歌佢都緊張，嗰日我諗住開口唱，可以引佢唱都唔成功。可能要出動學友、陳奕迅同佢訓練吓。」至於偉仔可有為嘉玲獻唱情歌時，嘉玲耍手擰頭連說三聲「沒有」，她指沒有必要老公唱歌，但就不介意偉仔製造驚喜，因為自己會很感動。</p><p>對白仲記得</p><p>對於近日深宵時分重播有份主演的劇集《義不容情》，嘉玲受訪時笑言沒有翻看：「自己冇睇，都冇睇電視好耐。知道好多人不停追，經典就係經典，以前TVB啲劇唔錯。」嘉玲表示所有演出的劇集都有看過，就連對白到現在仍記得。不過該角色未算深刻，因為覺得可以演得再好一點，她說：「啲人讚我做得好，可能我天生係識做戲啦。以前太忙太攰，冇做好角色，喺套劇入面個個角色都寫得好好。但係喺TVB真係冇鍾意劇集同角色，可能嗰時仲細個，反而出嚟拍戲至開竅。」<br>採訪：馬建華<br>攝影：沈健程</p></body></html>