<html><header><meta charset="utf-8"><title>魚樂無窮：釋放價值日子到 - 唐牛</title></header><body><h1>魚樂無窮：釋放價值日子到 - 唐牛</h1><p>近年監管機構對上市公司睇得越嚟越緊，直頭有趕盡殺絕的感覺，證監最新為「業務極少」訂下參考界線︰主板公司年收入少於5,000萬元，GEM公司年收入少於2,000萬元，如果唔夠數便隨時被DQ，希望你哋班友保持高度警覺性，搞好業務，杜絕養殼。<br><br>另一高難度動作是轉板，港交所今年初修訂上市規則，取消簡化轉板申請，創業板（現稱GEM）公司需委任保薦人，變相重新上市。雖然部份8仔有寬限期，可繼續用簡易方式轉板，但據聞亦要過五關斬六將，少啲準備都唔掂。<br><br>如果最終能排除萬難轉板，質素一定有番咁上下，噚日正式升呢嘅飛思達（新編號︰1782）就係好例子。集團2016年底上市，主力提供APM解決方案，即軟件應用程式及網絡性能及可用性的監控及管理，最新已染指大數據分析、雲端APM及5G業務，全部灸手可熱，未來想像空間極大。盈利年年增長，市值卻只得5億幾，轉板後估值可望盡情釋放，咁啱近日細價股喪炒，會唔會加快re-rate進程呢？<br><br>唐牛<br> http://fb.com/tongcow88 <br>本欄逢周二、四刊出</p></body></html>