<html><header><meta charset="utf-8"><title>爆相爆片：美松苑　馬騮團排隊入屋偷食</title></header><body><h1>爆相爆片：美松苑　馬騮團<br>排隊入屋偷食</h1><p>再有大圍美松苑居民同小記訴苦，話有馬騮入屋偷食。約6年前開始傳出有馬騮兵團入侵美松苑民居，似乎情況到𠵱家都冇乜改善。住喺盛松閣嘅高小姐前日下晝兩點幾，突然喺屋企聽到街外傳嚟尖叫聲，望出窗見對面樓康松閣有十幾隻馬騮沿住外牆水管爬上爬落，逐家逐戶試探入唔入到屋。</p><p>沿水管向上爬搵冇閂窗民居</p><p>據高小姐影到嘅片段，聽到有管理員大嗌：「馬騮呀，閂窗呀，好多馬騮呀！」片段中見到一隻馬騮由地下行人路簷篷沿住水管向上爬，爬咗兩層就好熟練咁跳過去單位客廳嗰邊窗，喺窗口裝吓裝吓，跟住又繼續爬上一層，喺花槽壆邊坐低歇一歇，然後向上爬，終於爬到第四層一個晾晒衫嘅單位，就鼠咗入去。<br><br>高小姐話嗰個單位係趟窗嚟，住戶冇閂實窗，馬騮好輕易推開窗就入到屋。佢見到馬騮喺屋入面攞咗薯片、公仔麵同麵包走出嚟，好心急爬返落簷篷度開餐。一隻馬騮入到屋其他就跟住入。<br><br>玩咗大半個鐘，高小姐話馬騮今次最高紀錄爬到7樓。高小姐喺美松苑住咗十幾廿年，初初搬去時冇馬騮，係近年先咁猖狂，譬如街坊去完超巿買嘢拎住一袋二袋，會有馬騮搶嘢食，啲馬騮仲專恰公公婆婆。高小姐話居民都覺得好困擾，雖然漁護署喺屋苑入面有擺啲籠捉馬騮，但擺咗咁多年好似都冇見過成功捉到馬騮。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>