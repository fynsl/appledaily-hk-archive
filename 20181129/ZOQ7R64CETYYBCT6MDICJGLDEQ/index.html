<html><header><meta charset="utf-8"><title>【開篷小知識】五個保養心得　買二手開篷睇啲乜</title></header><body><h1>【開篷小知識】五個保養心得　買二手開篷睇啲乜</h1><p>近日的天氣駕着開篷車四處去，是人生一大享受，不過很多車主聽到開篷車就叫怕怕，更加唔敢買二手開篷車。究竟開篷頂要如何保養才可以減少維修費？或者又是否真的那麼易壞呢？首先講講開篷系統近代的轉變，由手動、半自動變成全自動。Audi HK售後服務總監劉海榮Eddy：「如果談到系統操作，這十年內變化不算太大，唯獨是現今可以行車時開關篷，速度亦越來越高。以Audi S5開篷而言，於最高時速50公里也可開關。以前只能夠時速50公里以下，甚至乎再早期時需要靜止才開關。」Eddy補充製造開篷系統的物料近年變得更輕身及耐用，而且多了感應器去輔助，指定車速開關不會有問題。「不過亦都要確保完全打開或關閉篷頂，才踩油加速，因為風力可能會導致篷架反起，那就需要額外維修成本了。」</p><p><a href="https://www.facebook.com/gadgetguy.appleseed%20">搶先睇全新GadgetGuy專頁｜fb.com/gadgetguy.appleseed/</a> <br><br>用得多又怕它損耗，用得少又怕它的系統不暢順，Eddy認為選購二手開篷車時，可以看車主有否返原廠保養，因為開篷系統都有電腦記錄。「某些部位亦可從表面上觀察得到，如膠邊有沒有凸起或硬化，或者車尾玻璃有沒有離位，而篷布有沒有變色及摺痕。」而原廠維修保養檢查，更會觀察摩打操作是否暢順，紮實篷頂的繩、系統校位及油壓擘等有冇損耗、摺合夠唔夠緊等。唔講唔知，原來系統壞了而需要繄急關篷的話，其實可以臨時手動關閉，不過之後當然要立刻找維修啦。<br><br>於保養方面，有幾點提示車主需要注意：<br>1. 盡快清走篷頂垃圾<br>如果室外無可避免要泊在樹底下，篷頂上有雀屎又或者樹枝果實等，必須即時清潔，否則時間長了會難清理。<br>2. 泊位避免左右不平<br>如果長期泊車位是令車身左右不平衡的話，會導致支架長期不平衡受壓，難免會較易損耗。<br>3. 篷布濕時避免長摺合<br>篷布如果太過濕而長時間摺合收藏，對於它的保養會受到影響，一來容易造成摺痕，太濕亦會影響耐用性。<br>4. 減少尾箱雜物<br>不要放太多雜物於尾箱，因為有可能阻礙軟篷系統運作，尤其避免一些又尖又硬的物件。<br>5. 洗布篷勿用硬毛刷。<br>最後洗車時，應勤力清走膠邊及排水位沙石，避免用強酸或強鹼的清潔劑。如果布面污漬較深，可以用牙刷輕刷表面。洗之前最好用高壓水槍將表面污物一次過先沖走，注意不要用太硬的毛刷擦軟篷，所以建議採用軟熟羊毛手套等工具幫軟篷做清潔。高壓水槍力度太猛的話，就不要太近布篷直射。</p><p>記者：許維雅<br>攝影：伍慶泉 </p></body></html>