<html><header><meta charset="utf-8"><title>中環在線：中銀港航合作出信用卡 - 李華華</title></header><body><h1>中環在線：中銀港航合作出信用卡 - 李華華</h1><p>香港人一年平均飛幾次日本同歐洲，少不免都有幾張信用卡在手用嚟入lounge，當然最多人入嘅係國泰（293）lounge，舊年9月港航都開咗貴賓室，家陣申請張中銀卡都入得。中銀同港航新近合辦咗張信用卡，國泰就儲Asia Miles，而海航都有個金鵬俱樂部，旗下（包括港航）航空公司都用呢個program。<br><br>中銀話，張卡嘅賣點係海外簽賬每3蚊1分，本地簽賬就5蚊一分，中銀預期，呢一年內發卡目標係數以萬計。今年頭十個月，客戶海外簽賬有成雙位數增長，使最多錢嘅地方，當然係香港人另一個鄉下日本喇，平均每個trip簽賬過萬元。<br><br>如果大家真係港航（又或者小眾口味啲海航）忠實粉絲，另一個選擇係建行同港航出嘅卡，都可以入到lounge食雞蛋仔！<br><br>李華華<br>mailto:LiWaWa@AppleDaily.com</p></body></html>