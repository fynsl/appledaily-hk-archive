<html><header><meta charset="utf-8"><title>通完波仔中氣十足盧海鵬玩諧音粗口：Sit</title></header><body><h1>通完波仔中氣十足<br>盧海鵬玩諧音粗口：Sit</h1><p>現年76歲的盧海鵬、譚炳文、朱咪咪和李龍基等人，昨日在尖沙嘴出席網台記者會，鵬哥早前低調到養和接受通波仔手術，當天還被記者影到獲女兒及「三嫂」戚美珍接鵬哥出院。鵬哥昨日現身時精神奕奕，眾人跟他打招呼講「哈佬」，鵬哥反應甚快說：「個個都蝦仔爹哋係咁講哈佬。」鄧英敏台上笑言鵬哥的廣東粗口最流利，並要求對方講句英文粗口，鵬哥即開玩笑說：「Sit！」朱咪咪即場教咪神陳偉琪擺性感甫士。</p><p>「唔知做咗」</p><p>鵬哥講到通波仔手術，他表示當日手術後留院一晚就回家，問到現在的身體狀況，鵬哥中氣十足說：「做完都唔知做咗，做咗都係一樣，唔做都一樣。」有指鵬哥之前不肯接受手術，要戚美珍和杜琪峯𠱁他到醫院，鵬哥說：「唔使𠱁，都冇乜事，點解要做呢！」鵬哥又笑言：「擔心又另一回事啦，唔知我會唔會突然釘咗。」</p><p>避談琴姐</p><p>鵬哥自言未通波仔前已因糖尿病而戒口，坐在旁邊的譚炳文大讚鵬哥犀利：「我當日做手術要11個鐘，點知因道管塞通唔得，要做搭橋。」鵬哥記性好，他記得當日炳哥是由新加坡趕返香港入院做手術。</p><p>炳哥的心臟搭橋手術是十幾年前做的，現在維持每兩個半月往覆診一次：「暫時冇事，有事就走，鬼叫有心臟病，呢啲嘢睇得好化。」炳哥昨要撐枴杖到場，他謂不是因心臟問題：「係我條腰有馬尾束，神經線被軟骨刺住，行路會痛又冇力。」炳哥解釋可以動手術，不過風險大，85歲的炳哥不想冒險，決定不做手術。問到炳哥近日可有探訪李香琴？炳哥耍手不知，鵬哥則說大家要健康。<br>採訪：王連連<br>攝影：陳慧安</p></body></html>