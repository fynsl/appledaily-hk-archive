<html><header><meta charset="utf-8"><title>香港多農地唔好嘥紅姑：反對填海</title></header><body><h1>香港多農地唔好嘥<br>紅姑：反對填海</h1><p>鍾楚紅（紅姑）、陳茵媺（Aimee）、琦琦與童愛玲等，前晚在中環出席護膚品牌慈善晚宴。問紅姑日前被《蘋果》影到她火速去名店掃貨，她表示：「每次購物之前已經有目標先出動，準備聖誕禮物畀朋友，搵到啱朋友嘅禮物喺聖誕節度分享係好開心。」<br></p><p>跟阿姐學上網</p><p>紅姑提到自己平時較鍾意買餸，尤其有機新鮮食材，她表示：「香港滿足唔到我，所以通常上網買，其實香港政府應該多啲補貼農民，用農地種多啲有機蔬果，我自己就會種好多香草。其實香港有咁多農地，真係好嘥，我行山嘅時候見到大埔元朗咁多地方都係浪費，好似垃圾堆咁，寧願用嚟起樓，好過填海，我好反對填海。」問到紅姑有否與「發哥」周潤發行山，她表示：「發哥好fit，有佢帶住好有安全感，因為全香港人都係佢嘅保鑣。」她還透露計劃開Ig與fb，她表示：「我知道汪阿姐做得幾好，要向佢好好學習。」<br></p><p>買禮物要協議</p><p>另外，Aimee透露大仔下周二就5歲生日，她表示：「哥哥有要求想要玩具槍，不過我哋覺得危險，怕佢整親細佬妹，諗緊方法同佢協議，小朋友要求我哋都會盡量滿足，同時要諗方法處理，因為佢哋好聰明，或者叫佢做好啲功課獎勵吓佢。」<br>採訪：張俊銘<br>攝影：沈健程</p></body></html>