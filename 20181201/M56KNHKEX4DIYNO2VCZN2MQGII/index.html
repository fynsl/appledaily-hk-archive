<html><header><meta charset="utf-8"><title>辯方播傘運紀錄片　陳庭上拭淚</title></header><body><h1>辯方播傘運紀錄片　陳庭上拭淚</h1><p>【本報訊】辯方昨播放一段64分鐘影片，節錄自紀錄片《傘上：遍地開花》（圖），鏡頭由「雙學三子」於926闖入公民廣場、至催淚彈後市民成功佔領金鐘完結。陳健民在片中哽咽受訪，指面對催淚彈，「全世界有咩地方可以好似香港人咁，面對咁唔合理嘅鎮壓，仲可以用最和平嘅方式回應，我點可以唔信香港人？」他在庭上觀看片段，忍不住多次拭淚。<br><br>紀錄片由梁思眾執導，梁思眾是七十年代新浪潮導演梁普智之子。鏡頭由黃之鋒於2014年9月26日在添美道號召群眾闖入公民廣場開始，追蹤學生領袖部署、警察突襲、警察與群眾角力等情況。有市民和警察理論，市民質問：「制度逼你哋上前線，但你哋仍然係一個人嚟㗎！」有警官在公民廣場指示下屬不要受挑釁，「唔使理佢哋，佢哋係咁多技倆㗎喇，認清楚呢啲學生！」<br><br>警察翌日用胡椒噴霧驅趕但無阻市民留守，惟至晚上，市民疲態盡現，有學生認為和平、理性根本無助爭取民主，不滿指：「我哋唔係要企喺度畀人打。」</p><p>片中戴耀廷被罵騎劫學生</p><p>鏡頭一轉，佔中三子於28日凌晨宣佈佔中，市民陸續離場，戴耀廷到處懇求市民留守，反遭指罵：「戴教授你噚晚去咗邊呀？𠵱家嚟騎劫學生！」亦有大學生不滿謂：「我哋前一秒係支持學生，下一秒變咗佔領中環！」也有學生道：「大家唔好走，留喺度唔代表佔中，留喺度係保護學生」，「我哋唔理戴耀廷講乜，我哋主導運動」，惟市民不為所動。至清晨4時許，時任立會議員「長毛」梁國雄加入呼籲，「走咗去嘅話，就錯失呢個機會」，「我好少跪人，我今日喺度跪大家做咩？我希望以後大家都唔使再跪」。言畢他隨即跪下。經歷催淚彈一夜，市民留守至29日黎明，鏡頭拍下當晚陳健民和邵家臻視察夏慤道的佔領情況。邵問：「呢啲係咪叫遍地開花？」陳笑稱：「嚇親。」片段最後以掛在海富中心天橋大型橫額「Do U Hear The People Sing」畫面作結。<br>■記者楊思雅、勞東來</p></body></html>