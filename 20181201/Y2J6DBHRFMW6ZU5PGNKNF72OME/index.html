<html><header><meta charset="utf-8"><title>學生買布做雨傘運動橫額　老闆唔收錢</title></header><body><h1>學生買布做雨傘運動橫額　老闆唔收錢</h1><p>「新天麗」屹立油麻地30年，過去曾吸引不少演藝名人光顧，包括沈殿霞、薛家燕、李司棋等，勞永熙憶述，沈殿霞每次買布皆是做衫之用，「佢好好人，一般人做衫大約用兩碼，佢起碼要買多一倍，李司棋多數買布改衫，啲衫唔啱着加布駁長佢」。電視台、電影公司及廣告公司亦經常光顧，其中電影《葉問4》開拍前，服裝人員亦來買布做戲服，「早幾日TVB先嚟買咗5,000蚊嘢」。</p><p>江湖人士多買黑白色布
</p><p>而最出名的客戶，當數特區政府，每年總有一、兩次定單，「試過買幾十幅黑布用嚟蓋鐵欄，又有幾塊紅色絲絨布畀荃灣法院做枱布，有次仲要我即日趕起塊枱布，話機場有儀式，唔記得邊個大人物嚟！」<br><br>2014年的雨傘運動，一群學生哥曾到新天麗欲購買十多塊白棉布製作橫額，勞永熙得悉來意後，免費相贈。位處龍蛇混雜的油麻地街頭，新天麗的客人也包括江湖人士，「佢哋都會做衫，通常只買黑、白色，間中會買花布做恤衫，不過佢哋對我好好，咁多年冇人搞過我！」</p></body></html>