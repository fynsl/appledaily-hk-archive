<html><header><meta charset="utf-8"><title>「女歌手嗰票投埋畀佢」祖兒撐古仔奪叱咤男歌手</title></header><body><h1>「女歌手嗰票投埋畀佢」<br>祖兒撐古仔奪叱咤男歌手</h1><p>容祖兒、林海峰、葛民輝、森美及小儀等昨日在跑馬地出席起步禮活動，對於商台公佈「叱咤樂壇我最喜愛的女歌手」，最後5強有祖兒、謝安琪、衛蘭、李幸倪及已故的盧凱彤（Ellen）。祖兒被問到會否更希望Ellen得獎？她想了一想才說：「所有嘢都喺心，大家對佢嘅思念喺呢度都睇得到，所以……一切喺心裏面。」她又感謝大家多年來的支持，才能入圍女歌手：「得唔得都冇乜所謂，最緊要大家心裏面有我嘅位置，咁我就心滿意足。」<br><br>男歌手競爭激烈，最後5強是古天樂、陳奕迅、張敬軒、周國賢和陳柏宇，祖兒坦言也為古仔入圍感興奮：「我將女歌手嗰票投埋畀佢。《今期流行》係必殺。」力撐古仔的祖兒，其實和陳奕迅、張敬軒都是好友，不過她仍然要撐古仔：「個個都friend，冇所謂啦！但今年最想睇就係古仔，張敬軒大把路行啦！我𠵱家眼睛想睇嘢。」祖兒指古仔作為演藝人協會主席，應該要涉足歌影視，若能站上叱咤頒獎禮舞台，發表對音樂界的看法，然後再送大家一首歌，簡直為之完美。祖兒更呼籲大家一起為古仔集氣。</p><p>抗拒楊政龍</p><p>此外，楊受成細仔楊政龍最近經常在Ig上載和祖兒的合照，祖兒笑指懷疑對方有戀母狂，問到能否接受姊弟戀？她即謂：「唔好搞呢啲，佢大把前途，人哋情路上一片光明。」<br>採訪、攝影：黃曉妍</p></body></html>