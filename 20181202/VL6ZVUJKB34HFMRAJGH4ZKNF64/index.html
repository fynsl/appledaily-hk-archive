<html><header><meta charset="utf-8"><title>港貧童人口達23.4萬</title></header><body><h1>港貧童人口達23.4萬</h1><p>「唔應該放棄，大個會好後悔，因為我都試過。」盧玥珊今年17歲，小學一年級時曾學中國舞，只短短半個學期，「阿媽話太貴，唔畀學，就停咗」。後來讀到小四，為配合學校一人一體藝計劃，且有助升中，母親才讓她學習古箏。但她對中國舞仍念念不忘，「𠵱家都仲想跳」，可惜已錯過黃金時期，「鑑於（身體）個柔軟性，就冇啦，學唔番」。</p><p>受限經濟難全方位發展</p><p>未有好心人資助前，為讓女兒學習古箏，盧媽媽很頭痛，「始終學樂器都好貴，咁佢又話，媽咪唔好啦，唔好半途而廢，我真係有興趣」。起初讓女兒學古箏，因要考入一間好中學，始終要一門樂器旁身，「佢學學吓又話有興趣，唔想放棄，冇辦法啦」，惟有多做兼職幫補家計，「咪左慳右慳，諗吓有啲乜嘢可以慳出嚿錢畀佢用」。<br><br>最新貧窮報告顯示，去年全港貧窮兒童人口達23.4萬，貧窮率23.1%；現金福利政策介入後，雖減至17.7萬人，但貧窮率按年上升0.3個百分點至17.5%，情況惡化。政府解釋，因部份貧窮兒童居於大家庭，與長者同住，但家庭收入只靠一至兩人工作，負擔沉重。社福界則認為，當局應增加託兒服務，讓基層婦女重投勞動市場，改善經濟狀況。<br><br>社區組織協會幹事施麗珊指，有些基層兒童在音樂或運動有傑出表現，獲選為學校代表參賽，但因家境貧困，無法負擔報名費或參賽服飾如跳舞等，只好放棄，「其實錯過好多學習機會，佢哋父母都好無奈」。她指，部份基層家庭就選擇節衣縮食，將資源用於子女學習，但結果影響生活質素。她促政府增撥資源，豁免貧窮兒童的課外學習費用，無分階層，也能全方位發展。<br>■記者王家文</p></body></html>