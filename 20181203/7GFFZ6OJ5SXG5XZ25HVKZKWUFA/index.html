<html><header><meta charset="utf-8"><title>焦土點頂水炮！ - 陳也</title></header><body><h1>焦土點頂水炮！ - 陳也</h1><p>全港最窮的觀塘，擲五千萬建音樂噴泉，立會通過。主張有票唔投，或者號稱焦土，囂張指出：唔投泛民吹咩，唔投俾建制已經要多謝我們的KOL，相當高興。他們無需證據，一直指控泛民係建制B隊，既然係陳健康同類，當然跟她一齊按贊，冇理由明知夠票通過都投反對票係嘛？嗱，咁咪做戲做全套囉，建制B隊係花瓶嘛，點都要扮吓反對機器，兩個巴掌才拍得響。建制AB兩隊玩晒，年輕人，唔係個個都係蠢人，今日不，明日更不，仲會咁柒出來投票咩！<br><br>有選舉主任這把殺雞DQ刀，立法會議席全部落入建制的日子，不會遠了。到時保安局唔使Do，零召喚，駐港部隊全副武裝巡視市區，入埋立會執法都得。阻止做義工鋸樹的解放軍？匪夷所思嘛，順手處理埋港獨份子，三萬個高呼D你老母的警察，拜解放軍做變形關公都得！指泛民係建制B隊，等於說投票那些選民是史上最屌的傻B！焦土滿腔恨意滿嘴鬼話，音樂噴泉可能幾啱佢哋，大媽好快佔領噴泉，大跳老舞，與蔣厲魂感受同一陣陰風。焦土睇清楚噴泉其實係水炮未？</p></body></html>