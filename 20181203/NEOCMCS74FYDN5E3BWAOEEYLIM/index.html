<html><header><meta charset="utf-8"><title>富二代投資惠州樓：衰極有層樓</title></header><body><h1>富二代投資惠州樓：衰極有層樓</h1><p>【本報訊】近年部份香港人看好毗連深圳的惠州區樓價，在該區投資博升值，其中富二代作家筆華棋（圖）早前在Bitcoin大賺一筆後，看淡虛擬貨幣市場轉移投資惠州樓，4個月前他以120萬元人民幣買入悅榕灣一個約600方呎單位。</p><p>看準發展潛力</p><p>他留意到內地最近出現劈價潮，但認為沒有特別影響，「我都係價值投資，本身買樓諗住擺兩、三年，睇升幅去到幾多，再決定賣唔賣」。他自言未決定單位用途，而內地樓跌價消息亦未有影響其投資心態，「跌極都有個譜，所以唔會太大影響，始終想有多個物業，衰極都有層樓」。<br><br>筆華棋買入單位時正值買樓熱潮，而選址惠州，源於其地理及屋苑環境不錯，加上看準大灣區有發展潛力，所以拍板購入。他強調：「呢個盤係新樓，加上入門門欖相對低。本身唔係諗住短炒，預期波幅唔會好大。」但他指短期內不會投資內房，「睇定啲先」。<br><br>悅榕灣屬酒店式公寓，近半年呎價沒有大變動，平均約2,500元人民幣。專門拍賣「法拍屋」的阿里拍賣網，未見有悅榕灣的蹤影。</p></body></html>