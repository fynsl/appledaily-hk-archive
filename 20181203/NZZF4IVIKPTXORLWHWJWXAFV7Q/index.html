<html><header><meta charset="utf-8"><title>Aviva谷網上保險「做改革帶領者」</title></header><body><h1>Aviva谷網上保險「做改革帶領者」</h1><p>【本報訊】試想像日後買保險不用事事「搵個人見個面、坐低飲杯嘢、簽好多文件」會是如何？投保人壽、危疾猶如網上理財般簡單方便，又會受落嗎？雖然目前香港逾九成的保單銷售仍依賴面對面式銷售，英傑華數碼（Aviva Digital）環球主席兼英傑華亞洲執行主席韋嘉珣接受本報專訪時表示，願成為市場改革帶領者，「We know we have to invest！」</p><p>與JOOX合作  盼改沉重形象</p><p>Blue品牌名字有藍海的意思，這個新平台專注做全網上保險銷售，因此不用保險經紀，令客戶投保省卻佣金成本。現時推出定期人壽及危疾保險兩種產品，均以簡單及彈性為賣點；前者更容許投保人按需要更改保障計劃，「就算一年後想轉都冇問題，我哋唔會罰佢錢」。韋透露未來有意推出壽險以外的保險產品，例如儲蓄保。<br><br>事實上，他透露5年前Aviva已決心改革，「市場梗係鍾意大單，但我哋電子化平台嘅重心，就係將基本成本固定，慳咗經紀佣金，我哋唔介意做細單」。他指定期人壽和危疾產品本身「not so exciting, but people need it, right？」對於全新品牌，韋嘉珣分享：「顧客要見到第五、六次，先會真係坐喺電腦面前買。」<br><br>常說未來是擁抱電子的年代，在港成立僅兩個多月的Blue，由英傑華香港（Aviva HK）夥拍高瓴資本及騰訊（700）合組，「三劍俠」各有所長，Aviva在保險業務具經驗，高瓴資本專於投資，而騰訊擁有網絡與大數據優勢。韋嘉珣笑言找拍檔猶如結婚，雙方的目光和價值一致，才能有火花，「跟騰訊第一次見面，總裁劉熾平直接講我哋有好多data，但唔會畀你，因為咁樣係違反客戶信任！不過我哋合作可以帶嚟好多可行性」。<br><br>此外，騰訊還帶來創意。旗下音樂平台JOOX，與Blue推出不同的比賽，將聽歌跟保險拉上關係，除了是宣傳策略，韋稱「危疾係幾沉重嘅產品，我哋可唔可以透過音樂去改變形象？」</p></body></html>