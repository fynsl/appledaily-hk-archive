<html><header><meta charset="utf-8"><title>鳴鏡高懸：名牌創造價值秘笈 - 張一鳴</title></header><body><h1>鳴鏡高懸：名牌創造價值秘笈 - 張一鳴</h1><p>最近去了幾個不同的歐洲城市工作，包括阿姆斯特丹、慕尼黑及法蘭克福等，因為太太想睇吓名牌H有冇靚手袋買。<br><br>之前已經去過不少次，都是失望而回，今次期望也不是特別高，但越來越覺得極之誇張，阿姆斯特丹的情況是只見到你不會買的選擇，好少少的款式都已經是被預留（reserved）；慕尼黑的經驗是大部份選擇已經預留、其他只供觀賞（display)；法蘭克福最誇張的，一入門口保安就問你想點，我話想睇吓女士的手袋，立即有人告知，已經沒有袋子賣，不用上樓了（一般女士手袋都放在上層）。<br><br>朋友告訴筆者，要在歐洲買心水的名牌手袋，要有策略，在當地城市逗留時間不能太短，因為要等，首先你要之前買少少其他貨品，再和他們的售貨員打好關係，如買盒靚蛋糕給他們食，一有新貨到，售貨員就會通知你，用特別「通道」進入選購，朋友說笑指過程真的有點鬼鬼祟祟。<br><br>市場廣泛流傳，名牌H香港每次有新貨到，都先會找某些城中富豪，優先掃貨，聽聞存貨多到需要特別安排保存，大家都會奇怪，富豪買這麼多包包所謂何事，當然不是自用啦！超級名牌的成功策略，就是製造短缺現象，是所有人都要去搶，因為人的本性是越買不到，就越想買，無論價錢有多高。我個人真的不明白，這些手袋為何值這麼多錢？<br><br>張一鳴<br>mailto:derekcheung00@gmail.com<br>本欄逢周一刊出</p></body></html>