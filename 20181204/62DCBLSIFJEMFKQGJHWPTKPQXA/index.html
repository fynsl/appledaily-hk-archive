<html><header><meta charset="utf-8"><title>【娛樂人物】MIRROR面對幸福</title></header><body><h1>【娛樂人物】MIRROR面對幸福</h1><p>香港樂壇每年都有新人出道，但每人際遇皆不同，不少藝人如流星閃過不留痕。最近，憑選秀節目《全民造星》冒起的12人組合MIRROR，有ViuTV做強大後盾，機會接踵而來，甫出道即開音樂會，踏上藝人之路，難怪MIRROR也認為他們相當幸福。<br>採訪：盧妹<br>攝影：陳慧安</p><p>上月出道、本月21日將舉行首次音樂會的MIRROR，隊長楊樂文（Lokman）與成員姜濤、李駿傑（Jeremy）、江熚生（Anson Kong）、陳卓賢（Ian）、盧瀚霆（Anson Lo）、柳應廷（Jer）、邱士縉（Stanley）、邱傲然（Tiger）及王智德（Alton），日前在《全民造星》監製花姐陪同下接受《蘋果》專訪。</p><p>言行變得小心</p><p>Stanley先說：「感覺好奇妙，冇諗過可以對住咁多人唱歌，好似入咗夢裏面咁，好多fantasy喺入面。」Jer則表示有點不習慣做藝人：「出街有女學生見到我，會怕怕醜醜搵我集郵，好似小fans咁，個感覺係爽嘅，以前busking都冇人睇，得我自己，𠵱家有人focus嘅感覺好唔同。」<br><br>至於Tiger就指自己半年前還是學生，現在變成男團覺得好幸福，但仍未習慣面對傳媒。」身旁的Anson Kong即大讚Tiger比以前主動，說話也多了。Anson又說：「因為多咗人認識，言行會小心咗同留意咗，因為我哋𠵱家做每樣嘢都會影響好多人。試過出街有人偷影、偷望，最勁係媽咪去買嘢，有人會問係咪我媽咪，我覺得『嘩，咁勁，咁都認得？』」人氣王姜濤反而表現淡然：「其實冇乜唔適應，因為有人留意係好事，要學習用另一個心態去面對。」<br></p><p>盼與巨星合作</p><p>Ian承認因為有人認識自己，壓力比以前大，因為不想犯錯，但現時仍在適應中，未算太辛苦。已有穩定女友的Lokman表示：「係少咗時間見，不過都冇乜避忌，女友都叫我加油，佢好體諒，但最近拍緊《狂舞派3》，佢都問我好多次有冇拖手、錫錫，仲有嚟探班。」<br><br>講到本月舉行的音樂會，MIRROR成員各自有solo部份，擅長跳舞的Lokman希望挑戰唱歌，Ian就想試rap，Tiger則想和張國榮及米高積遜（Michael Jackson）隔空演出，而Anson Kong和Alton均希望跟郭富城合作。<br>化妝：Annie G Chan Makeup Centre<br>髮型：Stone of PRIVATE i<br>場地提供：Joyland聚友坊</p></body></html>