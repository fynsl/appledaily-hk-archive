<html><header><meta charset="utf-8"><title>【電影人物】鄭嘉穎周秀娜默契</title></header><body><h1>【電影人物】鄭嘉穎周秀娜默契</h1><p>鄭嘉穎入行25年，由歌手轉戰影視界，多年來合作對手無數，跟拍檔有良好交流，可以增進彼此感情，從而提升表演層面。深明此道的嘉穎卻原來最不擅與人交流，當他第一次遇到楊紫瓊（Michelle）時已深受打擊，另一位與他越來越有默契的拍檔周秀娜則有幸目睹整個過程，形容嘉穎「一路都唔忿氣」。</p><p>鄭嘉穎和周秀娜先後合作過四部影視作品，最近就有新片《葉問外傳︰張天志》，練出一定默契。二人日前在新蒲崗接受本報專訪，即場來個案件重演，嘉穎和楊紫瓊在新戲中演姊弟，因為是首度合作，所以嘉穎主動出擊不斷找話題，但卻處處碰壁。</p><p>一路都唔忿氣</p><p>娜姐扮楊紫瓊重演當時的情況，嘉穎首先說︰「Michelle你近排忙啲乜？」娜姐扮楊紫瓊說︰「冇乜忙，拍緊《Star Wars》。」嘉穎再說︰「《Star Wars》我都有睇。你係馬來西亞拿督，同香港MBE勳銜有乜分別？Michelle就話『冇㗎！做生意方便啲，不過我又唔係做生意。』我又接唔到，跟住再問Michelle通常住邊，香港定馬來西亞？」此時，娜姐接上︰「巴黎啦！有時喺比利時或瑞士。」嘉穎坦言再講多幾句便死心放棄了，娜姐笑指嘉穎：「一路都唔忿氣。」</p><p>拍戲差點窒息</p><p>反而娜姐和嘉穎就越來越有默契，即使角色是演敵對關係，拍戲時差點令娜姐窒息，甚至接近死亡邊緣，仍然信任彼此。談到娜姐被嘉穎打的戲份是親身上陣，嘉穎說︰「摑就係，踢就唔係，踢係替身，唔係佢死咗，今日見唔到佢。打完佢我個心都慌一慌，驚佢有事，塊面都腫起要敷冰。」娜姐不禁說︰「當時係有啲想喊，不過忍住。」</p><p>撰文︰羅婉玲<br>攝影︰沈健程<br>場地提供：Studio King影樓王</p></body></html>