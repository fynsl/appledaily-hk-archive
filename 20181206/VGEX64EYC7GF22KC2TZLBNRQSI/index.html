<html><header><meta charset="utf-8"><title>撻老闆朶有免費餐卓林孖Andi踎街食班戟</title></header><body><h1>撻老闆朶有免費餐<br>卓林孖Andi踎街食班戟</h1><p>【爆相爆片】成龍和吳綺莉的19歲獨女卓林，自從戀上31歲的加拿大籍Andi後，與媽咪關係變得更差，半年前更離家出走，與女友到加國尋生父，直到上月底返港前夕，卓林在社交網高調晒結婚證書，兩人於上月8日在當地註冊，強調Andi已是她的合法同性妻子。不過兩人返港後，曾有《蘋果》讀者透過「爆相爆片」表示在銅鑼灣見到兩人拖手行街，吳綺莉亦坦言曾見過卓林，但女兒暫未搬返家。</p><p>一支煙兩份吸</p><p>大前晚再有讀者發現卓林和Andi現身油麻地，讀者周先生透過「爆相爆片」分享，當時卓林和Andi踎街食甜品，周先生說：「大約10點3喺油麻地嘅甜品店，我排緊隊嘅時候見到佢哋出現，聽到卓林話嚟搵老闆阿Ray，店員話老闆唔喺度，幫佢哋打電話畀老闆，跟住又問卓林可唔可以喺甜品店前面影相，卓林話第二日再嚟先影，店員就畀咗張卡片佢，之後佢哋喺度等班戟期間，見到兩個人交換食一支煙，卓林食咗幾啖就遞支煙畀老婆。」</p><p>阿Ray唔識卓林</p><p>今次卓林和Andi以黑白雙煞look出現，雖然只是在街頭進食，不過兩人似乎很享受，兩人拎食物及兩杯飲品後，企在街邊玩碰杯，跟着踎街食班戟，懶理途人目光！其後《蘋果》發現，甜品店的老闆原來是當年唱《寒冰掌》的前組合VRF成員李安（Ray），阿Ray接受電話訪問表示：「我唔認識卓林㗎，同事有打電話畀我，話佢落咗嚟搵我，自己都唔知點解，不過因為我哋有一位共同朋友，所以我都叫同事請佢食班戟。」<br>採訪：皓騫、小米</p></body></html>