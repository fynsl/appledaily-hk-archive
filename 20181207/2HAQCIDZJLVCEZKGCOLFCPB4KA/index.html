<html><header><meta charset="utf-8"><title>聶德權：入體制須擁護基本法</title></header><body><h1>聶德權：入體制須擁護基本法</h1><p>【本報訊】政制及內地事務局局長聶德權昨出席公開活動時，被問到最近選舉主任在鄉郊代表選舉DQ朱凱廸的參選資格，做法是否有損香港人的言論自由，聶德權指特區為國家不可分離的一部份，香港根據《基本法》定立體制，如果參選人要加入體制成為議員，在法例上很清楚有要求，就是要擁護《基本法》和效忠香港特區。他指本港法例亦有相關要求，「所以喺機制上，選舉主任按照法例要求所賦予佢嘅權力，根據返個事實同相關資料，有需要時搵相關嘅法律意見，去作出個決定，所以有機制喺度，跟住個機制依法去辦事」。<br><br>他指要成為體制內一名議員、擔當一些職務，「係同普通人唔同嘅，所以係需要有一啲嘅要求，呢個要求，第一就係擁護《基本法》同埋效忠香港特別行政區，第二就係我哋喺法律上，亦列明相關嘅一啲機制，可以畀我哋跟住嚟去進行」。</p><p>指不服DQ可提選舉呈請</p><p>對於有法律界質疑選舉主任是否有足夠法律依據查詢朱凱廸政治取向，及裁決提名是否有效，聶稱若有人有質疑，目前有上訴機制，可透過選舉呈請機制，尋求法院作裁決。<br>■記者林俊謙</p></body></html>