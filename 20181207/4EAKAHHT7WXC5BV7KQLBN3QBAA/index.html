<html><header><meta charset="utf-8"><title>【add名人時尚】法拉內蒙冰封眼睫毛</title></header><body><h1>【add名人時尚】法拉內蒙冰封眼睫毛</h1><p>陳法拉前晚一身紅色主題透黑bra，性感現身金鐘活動。她透露剛從內蒙古拍戲回港：「當地好寒冷，凍到只得零下18度，着咗羽絨都冇用，啲風直接穿透，凍到不得了，將打底褲着晒上身，着咗三層，連眼睫毛都結埋冰。」問到聖誕節安排，她表示會返美國與家人度過：「好耐冇同佢哋一齊過聖誕，好期待媽咪聖誕大餐，今次可以留五日左右。」<br><br>法拉又謂外籍男友已試過其母手勢，問到男友有否下廚給她媽媽吃，她笑說：「咁又冇，唔會咁樣毒害媽咪，佢唔識煮嘢食，媽咪好勁，第時都希望好似媽咪咁叻，又煮飯、兼顧事業、養大我，又喺屋企做清潔，又有自己時間去學跳舞，佢個人生好balance。」<br><br>採訪：盧妹<br>攝影：陳慧安</p><p>更多精采時尚內容，盡在 http://add.appledaily.com。 </p></body></html>