<html><header><meta charset="utf-8"><title>會師中環：會計師公會做過乜 - 神仙丁</title></header><body><h1>會師中環：會計師公會做過乜 - 神仙丁</h1><p>會計師公會近日進行理事會選舉，一眾候選人都正在拉票。不少會計師投票時心中都可能有個疑問，就是理事會有甚麼作用和政績？我相信大部份會計師都講不出公會到底做過啲咩。<br><br>作為一個專業團體，會計師公會又真係好似冇咩建樹。講外政，公會基本上都冇法阻止一些對業界嚴厲的監管，例如近期的《財務滙報局（修訂）條例草案》、又或之前有關核數師的刑事責任等，都對業界構成重大負擔。公會在這方面的發聲力道似乎十分有限，根本無法對立法機關施加足夠壓力，我亦聽過不少老闆投訴「唔知公會做過啲咩」。講內政，就更是離譜，對會員的工作環境視若無睹，從來冇着手改善工時過長等問題，令一眾年輕會員叫苦連天；另外，公會又主要被大行高層把持，多年來被指搞小圈子、立場傾向大型會計師樓，握殺中小會計師行的生存空間。<br><br>除此之外，公會還有其他職能和政策令人摸不着頭腦，例如在製定會計準則時，香港準則基本上是照抄國際準則，搬字過紙，猶如罰抄，那到底製定準則又算不算公會的功勞？又或是近年專業試合格率不停下跌，而且又準備改制，到底是所為何事呢？根據2018年的年報，公會收入超過2.5億，實在應該為眾會員提供更好的服務，為會計業負責。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>