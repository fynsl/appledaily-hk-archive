<html><header><meta charset="utf-8"><title>開心見誠：要求太高 -  李德誠</title></header><body><h1>開心見誠：要求太高 -  李德誠</h1><p>「醫生，我覺得最唔開心嘅，係周圍嘅人對我都唔好，除咗我呢個女，我其他屋企人、朋友、左鄰右里都對我唔好……」<br><br>S患了抑鬱症已經有十多年，最近三年，藥物從原來兩種加至五種，而且份量越來越多，不過，不開心的情緒一點也沒有改善，而且家人覺得，S好像越來越憤怒，越來越不滿。<br><br>S自小在徙置區長大，結婚以後和丈夫一同創業，辛辛苦苦捱出頭，有自己的公司，在內地有廠房，從徙置區搬到私人屋苑，S本來應該是很自豪。但S很喜歡想回頭，經常對子女「呻」以前生活有幾磨人。大約十年前，S因為性格不合，跟丈夫離婚。離婚過程頗多波折，到最後還是安定下來，每個月有贍養費，有自己的物業，家裏有姐姐負責家務，一般人看來，是很不錯的生活。然而S過去十多年一直覺得，上天對她不公平，經常問為甚麼自己要從徙置區開始，久不久就跟子女投訴，所以子女雖然非常愛錫她，卻越來越疏遠。<br><br>S也經常投訴，身邊的人對她不夠好，覺得自己的「牌腳」麻麻煩煩，子女又不夠愛錫自己，左鄰右里不夠禮貌，可能因為這些無數的不滿，S經常「一撻就着」，容易情緒波動，易𤷪 𤺧，多脾氣，晚上睡不好，幾年來都要靠安眠藥入睡。家人無計可施，嘗試為S換一位醫生，希望有轉機。<br><br>「你知唔知你𠵱家住嘅地方算係好唔錯，好多人恨都恨唔到，點解你仲咁唔開心呀？其實，有邊個應承過，我哋身邊每一個人都對我哋好嘅呢？如果要屋企人、朋友、街坊個個都對我哋好，會唔會要求太高呢……你一路唔開心，情緒唔穩定，可能係你要求太高，今日阿囡陪你嚟，我睇得出佢非常錫你，有個咁錫你嘅人咪已經夠囉！」聽罷S的故事，醫生回應說。<br><br>其實，我們每個人或多或少都有S的影子，希望生活會更好，可以得到更多，希望身邊的人對自己更好。不過，如果有時候將要求定得太高，可能會產生不必要的不滿不快、甚至憤怒的情緒。如果我們記得，從來沒有人應承過身邊每個人都會對自己好，生活會一帆風順。將要求降低點，再數一下自己身邊已經有的好朋友、家人，那樣，生活可能會過得開心很多！<br><br> http://fb.me/1486drlee <br>李德誠　精神科專科醫生</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>