<html><header><meta charset="utf-8"><title>自創洗腦歌　短片接地氣任何仁之父「救人係救一個家庭」</title></header><body><h1>自創洗腦歌　短片接地氣<br>任何仁之父「救人係救一個家庭」</h1><p>【本報訊】「左手、右手、直手擺喺心口」是消防處短片的洗腦歌，宣傳心肺復蘇法（CPR）及自動體外心臟去顫器（AED機），片中「任何仁」出街後人氣爆燈！創作團隊昨大談創作意念，笑指以「估你唔到、接地氣」方式教育公眾急救意識，短片故事更取材真人真事，冀帶出「救人唔係救一個人，係一個家庭」。<br>記者：張文鈴</p><p>創作「主腦」、消防處署理救護監督（新界西南）周詠賢表示，「任何仁」雛形是宣傳CPR和AED機課程的卡通人物，「個時睇咗唔同種類卡通公仔，但技術唔太專業就用簡單線條，一個人頭加兩隻手同腳」，且全身藍色是因處方常用紅色，故顏色上有強烈對比，整個構思花了數個月。他指，原擬藍色毛公仔但因需用手指示範CPR，故改以貼身衣造型。</p><p>「星如篇」內容真人真事</p><p>短片創作均由周自編自導，首次執導的他明白若以教條式向公眾宣傳CPR未必入腦，因此以一個「估你唔到、接地氣」方式呈現。當中「擊活人心」短片三部曲的「靈異篇」歌曲更出自他手，「左手、右手、直手擺喺心口，個首我係唱一次畀屋企小朋友聽，之後佢竟然識唱返出嚟，我先敢擺落去」。短片推出後市民反應是出乎意料的好，令他感到意外。<br><br>他個人喜愛「星如篇」，因內容取材自一、兩年的真人真事。當時一名父親在做運動期間心臟病發，幸而有人即場為他進行CPR和AED機，終於救回一命。他說：「如果唔係有人伸出援手，可能佢就見唔到佢幾個月大嘅BB同太太，仲有個60幾歲爸爸。」事件令他明白到「救人唔係救一個人，係一個家庭」。他強調，「任何仁唔係一個人，係一個概念」，代表任何人都可以在危急的情況下協助救人。<br><br>任何仁出街後一度傳來「死訊」，他稱沒有聽聞有關消息，反指部門管理層對任何仁絕對支持，「老實講創作係部門有胸襟包容好難得」。對於有部份網民惡搞和負評，他指不會因批評而不開心，因不同人有不同想法。<br><br>另外，救護監督（社區應急準備）吳宛茵表示，短片推出後有很多人報名上堂，「擊活人心課程每日都收到電話」。她透露，未來宣傳會視乎內容，「（任何人）加入更多元素，或者有冇其他服飾，請大家到時拭目以待」。</p></body></html>