<html><header><meta charset="utf-8"><title>年僅25歲　賭業地產慈善瓣瓣有何猷亨：時間係逼出嚟</title></header><body><h1>年僅25歲　賭業地產慈善瓣瓣有<br>何猷亨：時間係逼出嚟</h1><p>【人物專訪】何猷亨從沒接受過專訪、沒深入講過自己，沒有人知道他是英超球隊阿仙奴粉絲兼擅踢左閘，更沒有人知道他打過酒店暑假工、被人用檸檬掟落制服。外界只知道，他是賭王四房長子、上市公司澳博（880）助理營運總裁、「葡京人」創辦人和保良局總理，以及偶爾登上娛樂版。叫他形容自己，他說：「冇啊，我個人做嘢冇乜特別，通常我係just get it done，我唔係一個咁型嘅人。」你說呢？<br>記者：張浚浩</p><p>第一次近距離見亨少，25歲年輕小伙子，大眼高鼻有賭王影子，一身西裝筆挺，僅西裝褲有點寬鬆，「為咗你呢單嘢（訪問），我5點先瞓，等我唞唞氣先。」亨少每日港澳兩邊走，忙得交關，「瞓到5個鐘好好喇，有時呢間房講幾句，聽完跳過隔籬房繼續做囉。」當日是他第三個訪問，「時間係逼出嚟」。</p><p>做過酒店接待　被客扔檸檬</p><p>要數近期代表作，自然是澳門綜合度假村葡京人，近月才召開完記者會，母親四太梁安琪是大股東，而他則擔大旗，由諗項目意念、傾品牌酒店、落地盤考察，乃至對外講解統統攬上身，明眼人一看就知是考牌作。他說：「每一個項目都係考緊一個牌，每個項目個牌都唔同，今日考私家車牌，聽日考小巴牌，後日可能考巴士牌，都會好畀心機攞最好成績」。<br><br>他講了幾次讀書麻麻，自己全靠「實戰」累積了經驗，曾做過酒店、證券行和投資銀行。例如16歲那年，第一份暑假工，一個太子爺到國際五星級酒店打工，不是坐辦公室指點天下，而是接待、送餐和執房。他說，當時一名國際級女歌星與女兒入住，點了雪碧，杯底附了檸檬。「個小朋友將塊檸檬攞起，話I don't want a lemon，跟住掉咗落我件衫上面，我一世都記得」。<br><br>有沒有嬲？「當時我係話OK冇問題，我換個杯畀你。」「（以後住酒店）非常之好態度，因為自己親身經歷過。」自此與酒店結緣，在澳博新項目「上葡京」有參與傾品牌酒店；而葡京人兩間主題酒店「LINE FRIENDS」及「歐舒丹」更是由頭跟到尾。</p><p>打造主題酒店　靠一個靈感</p><p>講到「LINE FRIENDS」，特別開心，他說全靠一個靈感激發。「我哋最初只不過叫佢哋嚟開舖，開會突然間我諗到話，其實想整character酒店，就問有冇打算呢方面研究吓。」「有時啲靈感，夜晚想瞓未瞓着突然嚟，一嚟就唔會畀自己停。」就連酒店大堂小雞Sally裝置，都是靠一個意念。「我話不如研究吓直頭將佢（Sally）變做一盞吊燈啦，畀人感覺似隻識飛嘅雞。」簡單一句，一拍即合，由頭到尾一年傾成。整個項目葡京人預期2020年開幕。<br><br>25歲仔身兼數職，自然忙忙忙，睡眠越來越少，壓力越來越多，坦言沒空留意消防處吉祥物「任何仁」，平日解壓就靠高爾夫球及踢波，「其實我都係一個年輕人，都會吃喝玩樂、做吓運動。」問到支持哪一隊及踢哪個位置？他猶豫半响，方答──阿仙奴、左閘。那麼做生意是前鋒還是後衞？「中場，因為唔同角度都係咁踢個波過嚟畀你。」<br><br>最後，賭王何鴻燊講過，自己不會賭錢，亨少亦說不會賭錢，但將一副啤牌拿到他面前，着他揀一隻代表爸爸與自己時，他說「（爸爸）係King囉，我會想做隻9仔」。9點在牌局中的意思，你說呢？</p></body></html>