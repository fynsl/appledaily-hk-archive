<html><header><meta charset="utf-8"><title>巡唱紀錄片睇到唔識笑Eason掛住盧凱彤</title></header><body><h1>巡唱紀錄片睇到唔識笑<br>Eason掛住盧凱彤</h1><p>陳奕迅（Eason）跟DUO團隊自2010年起在世界各地巡迴演出，還把新碟《L.O.V.E.》製作花絮剪輯成紀錄片《L.O.V.E. In F.R.A.M.E.S.》，Eason前晚在太古城舉行放映及分享會，張敬軒也現身支持。<br><br>Eason表示這套紀錄片是讓大家明白每首歌製作背後的理念：「唔知其他人反應係點，可能其實根本唔想知，所以更加想知道觀眾睇完後嘅反應。」他指由剪輯到播出已看了四次：「每次睇完都有唔同感受，片入面我嘅搞笑位，𠵱家睇番覺得唔好笑，有啲感覺係不如過咗去就算啦！」</p><p>榮幸被指抄歌</p><p>紀錄片中的感動位可是盧凱彤（阿妹）的片段？Eason說：「都係㗎！我依然係好掛住阿妹，佢嘅影像同聲音可以透過呢個方式永遠保留，好榮幸可以capture到，第日我哋變老之後都可以睇番。」他更大爆老婆徐濠縈沒有興趣看這套紀錄片，囡囡康堤也未看，因為忙於應付考試。<br><br>提到碟內其中一首歌《可一可再》，近日被指旋律與韓國歌手尹鐘信的《一月到六月》相似，Eason謂有聽到相關批評：「我原先以為自己首歌同另一首英文歌相似，始終音符係得12個，我哋唔係抄，自己知咪得囉，但嗰首《一月到六月》都係幾好聽嘅韓國歌。」他笑言被指抄歌感榮幸：「成日都係話嗰幾個，今次終於輪到我喇。」</p><p>叱咤打定輸數</p><p>今年古天樂有份入圍商台的「叱咤我最喜愛的男歌手」五強，網民更拿Eason及古仔以前合作的電影片段惡搞，問Eason可覺古仔是勁敵？Eason說：「唔知，好難講，大家投咗咁多年畀我，如果今年唔係我都好正常，不過網友整嗰條片我有睇，整得好好，好有心機。」<br>採訪、攝影：曹家誠</p></body></html>