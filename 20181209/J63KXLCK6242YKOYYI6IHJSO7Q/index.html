<html><header><meta charset="utf-8"><title>郭榮鏗：港府無守好底線</title></header><body><h1>郭榮鏗：港府無守好底線</h1><p>【本報訊】公民黨法律界立法會議員郭榮鏗展開為期10日訪美行程，冀美方維持香港獨立關稅區地位，出發前夕被特首林鄭月娥暗踩不夠權威，郭榮鏗反駁指權威與否不是看官位，而是講公信力，反斥官式盲從「line to take」毫無說服力，又嘆港府頂不住中央壓力，他希望與美國政界設立溝通平台，連繫兩地政治人物定期討論香港事務，笑言建制派議員若「夠膽」都可參與。<br><br>當特區政府高舉一國兩制優勢，宣傳香港作為國際金融中心，卻發生連串政治打壓事件，美國國會旗下委員會最近發表的報告更因應中央干預香港，建議取消香港獨立關稅區地位，應邀出訪美國的郭榮鏗表明如實講述香港情況。郭出發前接受《蘋果》訪問，指國際社會對香港失信心，特區政府要負最大責任，「連串DQ、趕記者（馬凱事件），佢（港府）係咪一定要咁做？我相信佢心裏面唔想，但冇辦法，頂唔住壓力，呢個係我對佢最失望嘅地方」。郭堅信中央強力干預之時，特區政府仍有底線可守，「我唔信一個記者入唔入到嚟（香港），佢（特首）都控制唔到；選舉主任用嘅（DQ）決定，一定係佢（政府）喺背後決定」。</p><p>拒信焦土論　游說美勿制裁</p><p>港府掩耳盜鈴，國際關注卻日增，郭指外國對香港的高度自治非常憂慮，今次訪美將主力訴說DQ事件，「（政府）佢哋唔會敢去處理人哋問DQ、趕記者，佢哋都係會耍走人哋、講真去到剩係講官話人哋會shut off」。<br><br>而他爭取力保《香港政策法》及香港獨立關稅區地位卻引起小風波，被自決派批評淪為港府「說客」。郭反駁有關說法「多餘」，強調政策法是最後一道保護網，「大家諗吓美國（若）制裁香港，最後損失唔係權貴當權者，而係香港人」，自言作為議員更應「中間落墨」，痛陳中央及特區政府透過政治及行政手段干預司法制度，「當然好多人好失望，覺得推埋（香港）落懸崖冇所謂，我唔係嗰種，亦唔相信嗰種焦土論」，認為「（若）美國政府再唔相信一國兩制喺香港存在，（訊息）由美政府發出去，對香港形象同實際打擊係相當相當之大，等於推香港落懸崖」。他重申香港司法制度仍然獨立，只是外在因素正在扭曲司法制度，希望港府頂住北京壓力，「每次做損害香港核心價值嘅事，起碼佢要諗一諗，會有一個好嚴重後果，係嚴重到冇一個特首能夠孭得起」。<br><br>郭此行除會見美國共和及民主兩黨成員及當地律師會，亦特別到訪華爾街的重要金融機構，他指見到不少外商在港只為利益，對不公事情未必「出聲」，希望此行呼籲美國商界，「唔好淨係睇住喺香港嘅錢，要睇埋香港一國兩制、核心價值」。<br>■記者梁穎妍</p></body></html>