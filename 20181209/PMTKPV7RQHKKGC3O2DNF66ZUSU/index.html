<html><header><meta charset="utf-8"><title>難民翻身變網吧老闆「靠一雙手搵食唔覺慘」</title></header><body><h1>難民翻身變網吧老闆<br>「靠一雙手搵食唔覺慘」</h1><p>「或者係我自私，當時為咗自己就咁走咗去。」黑柴躺於店內房間的長椅上，眼泛淚光地說。這位雙手沾滿灰的中年男子，現時是網吧老闆，但回想十年前，他卻是名網吧難民。</p><p>以自身經歷設VIP房做賣點</p><p>今年61歲的黑柴，與妻子結婚40載，育有一子，現時他日間做裝修工，晚間化身網吧老闆，一家人輪流看舖。六年前起，他在深水埗一幢唐樓經營網吧，笑指其網吧的賣點是有房休息，「就係瞓過網吧先識搞！」十多年前，黑柴與家人不和離家出走，靠做裝修散工過活，當時他在太子一家網吧留宿兩年多，其間儲得一筆錢租住劏房，及後認識了一名網吧老闆，對方游說以低價讓他頂手經營，他認為是機會決定接手，並參考日本及台灣的網吧，提供VIP房為賣點。<br><br>黑柴憶述自己當年流落網吧時身無旁物，隨身只有銀包和電話，每晚在裝修單位內洗澡後便到網吧過夜，「嗰時着嘅衫都係用平價成箱買，內褲就着紙底褲，冇地方沖涼時咪兩日先換一條」。他指當時每月在網吧消費最多1,200元，每晚付28元便可坐12小時，「網吧係嘈，但我呢啲幾廿歲，瞓到三、四個鐘已經夠喇」。<br><br>黑柴笑言做網吧難民，雖落難卻不坎坷，更笑言遇過許多同路人，「當時有個印傭喺網吧瞓咗五日五夜……有日佢問我『陪』唔『陪』佢，話只要資助佢買張機票就得，我話唔使啦，就咁買咗張機票畀佢，只需800蚊！」對一般人而言，800元或非大數目，但對無家可歸的黑柴來說呢？「嗰陣身上通常都有兩至三日糧嘅錢……大家都係落難人，起碼我仲有工開啊！」<br><br>現在的他，每夜待在網吧昏暗的櫃台內，放眼盡是有共同經歷的人，是何種感覺？「外人睇就覺得我哋好慘，但自己唔覺，始終都仲係靠一雙手去搵食，只係有時人哋問你地址，你冇啫！」<br>■記者林穎嵐、林熊</p></body></html>