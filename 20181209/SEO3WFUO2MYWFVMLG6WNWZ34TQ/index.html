<html><header><meta charset="utf-8"><title>「長腿叔叔」資助澳洲讀大學公屋亞姐梁雪瑤　不死選美夢</title></header><body><h1>「長腿叔叔」資助澳洲讀大學<br>公屋亞姐梁雪瑤　不死選美夢</h1><p>【娛樂人物】著名動畫《長腿叔叔》的女主角獲神秘富商「長腿叔叔」資助，才得以完成學業。亞姐香港賽區冠軍梁雪瑤一家六口住在同一公屋單位，因為遇上了她的「長腿叔叔」，順利在澳洲留學。曾兩度落選港姐的梁雪瑤，日前接受《蘋果》訪問，坦言不惜放棄工作選美，不過她覺得為逐夢仍然值得：「我以前係肥妹仔，但都多人讚靚，個個叫我去選美。」<br>採訪：嵐山、張俊銘<br>攝影：沈健程</p><p>亞視重生舉辦的新一屆《亞洲小姐競選》將於本月15日舉行總決賽，早前舉辦香港區決賽，由現年25歲的梁雪瑤（Sheryl）當選冠軍。出身基層家庭的公屋亞姐Sheryl日前接受《蘋果》專訪，自揭曾接受資助，才能順利大學畢業，但現在卻放棄考建築師的機會，選美追夢。<br><br>自幼發憤讀書的Sheryl，在香港城市大學建築系修讀兩年後，因需要去澳洲留學一年，險令她未能畢業。皆因Sheryl家貧，一家六口包括父母、弟妹及嫲嫲俱住在同一公屋單位，去澳洲一年的22萬元學費，家庭實在負責不起。Sheryl說：「好感恩，爸爸有一位朋友，係好好嘅uncle，願意支持我去外國讀書，幫我畀學費，就好似『長腿叔叔』一樣。」Sheryl表示這位好心人更不望回報：「因為uncle本身都富裕，唔需要我還錢，當係捐款，好似幫助山區兒童咁，但我都會盡力回報還錢嘅。」</p><p>兩度落選港姐</p><p>回港後，Sheryl從事設計工作，月入近二萬元，但她工作一年後毅然辭職去選美，可惜連續兩年參選港姐，皆鎩羽而歸。Sheryl坦言選港姐是兒時夢想：「細個會同細佬妹扮選港姐，我以前係肥妹仔，但都多人讚靚，個個叫我去選美，去年仲做足準備，箍牙同減肥瘦面。」兩度落選港姐，Sheryl亦難掩失望之情：「冇喊，只係匿埋幾日。」其實Sheryl原本只要繼續考建築師牌，就可望有4萬月薪，家人對她有微言，令Sheryl更添壓力。<br><br>天無絕人之路，Sheryl轉戰亞姐，更一擊即中成為香港賽區冠軍，雖然亞視復活後，仍不時傳出裁員消息，Sheryl表示對亞視有信心：「以前嘅亞視畀咗啲唔好印象大家，但重整革新後，又未聽過拖糧，我就定期有糧出。」Sheryl的堅持亦令家人改觀：「人工OK，維持到生活，可以畀家用。屋企人都開始支持我，有睇我比賽，又整嘢畀我食。」</p><p>冷理網上負評</p><p>對於網上很多負評，指今屆亞姐質素差，部份更針對Sheryl。她淡然地說：「覺得唔緊要，佢哋唔係睇事實全部，嚟緊畀大家了解我多啲，會對我改觀。」問Sheryl有沒有男朋友，她坦承：「有嘅，佢係內地人，大家喺澳洲讀書嘅時候認識，拍咗拖三年。」他是富二代嗎？換來Sheryl嫣然一笑：「佢嘅私人嘢唔講咁多，我哋每日都會視像，無論我參選港姐或亞姐，佢都好支持。」<br>採訪：嵐山、張俊銘<br>攝影：沈健程<br>場地：El Born（Causeway Bay）</p></body></html>