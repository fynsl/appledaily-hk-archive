<html><header><meta charset="utf-8"><title>隔牆有耳：新東白鴿或再有區議員退黨 - 李八方</title></header><body><h1>隔牆有耳：<br>新東白鴿或再有區議員退黨 - 李八方</h1><p>民主黨新界東支部醞釀退黨潮已經一段時間，聽聞近日火頭更燒到去非前綫系嘅區議員身上，有指上屆區選先當選北區區議員嘅劉其烽（圖）有意趁前綫系退黨一齊退。八方聯絡過劉其烽，佢暫時未有回應。<br><br>政圈一直流傳民主黨新界東支部將會爆發退黨潮，退黨人數最快過多幾日落實。</p><p>據知除咗一直流傳嘅沙田區議員丁仕元、李永成同大埔區議員區鎮樺外，被視為林卓廷人馬嘅北區天平東區議員劉其烽都有意退黨，原因係同支部否決其助理張京樑明年區選出戰天平西有關，民主黨就否認，強調無權處理非黨員嘅參選安排。<br><br>有知情者透露，劉其烽想退黨一事有迹可尋，佢早前未完成兩年北區支部任期就提早辭任，又唔再參與黨務，而佢嘅宣傳品亦好少見到白鴿logo，所以就算要退黨亦唔意外。若然連劉其烽都選擇退黨，意味新界東四區入面，民主黨有區議員嘅沙田、大埔同北區，各有至少一人退出民主黨，唔知算唔算係一個重大警示呢？</p></body></html>