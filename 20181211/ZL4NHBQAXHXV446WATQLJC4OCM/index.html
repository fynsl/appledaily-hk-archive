<html><header><meta charset="utf-8"><title>阿Sa祖兒10萬元蛋糕賀阿嬌出嫁</title></header><body><h1>阿Sa祖兒10萬元蛋糕賀阿嬌出嫁</h1><p>蔡卓妍（阿Sa）、周柏豪、惠英紅、泰國演員Mario、衛詩雅及何佩瑜（Jeana）等昨日到觀塘出席電影《感動她77次》拜神儀式，該片是《原諒他77次》的續篇，惠英紅在片中繼續飾演阿Sa媽咪，紅姐透露她今次有婚嫁戲，早前已度身訂做婚紗。紅姐笑言只曾穿過一次婚紗拍戲，她說：「唔會要求着低胸，唔想攞條坑出嚟，我嗰個係錢罌唔係事業線，要露留番畀阿Sa，不過可能好過佢。」</p><p>阿嬌減肥成動力</p><p>提到阿Sa好姊妹鍾欣潼（阿嬌）為下周四的婚禮積極減肥，又每日上載減肥片段，阿Sa說：「我都有睇，簡直係我嘅精神食糧，阿嬌有一日冇po，Kenny（關智斌）即刻話點解今日冇片㗎，要睇住佢啲片先至有動力減肥。」阿Sa更透露，她與容祖兒（Joey）合資買一個近10萬元的結婚蛋糕送給阿嬌：「總之個蛋糕好勁，個蛋糕設計係佢（阿嬌）諗，我完全唔知係乜嘢嚟，淨係知道咁貴，所以要拖埋Joey落水。」</p><p>身為男主角的周柏豪則表示，自己的角色比起上一集成長了不少。柏豪說：「第一集自己較為幼稚，經歷唔開心，今次係會有親熱戲，但係未知個程度，同泰國演員Mario會有打戲。」阿Sa就踢爆Mario來到香港後，就第一時間落去旺角買玩具，阿Sa又表示她跟Mario會有一場錫錫戲。<br>採訪：張俊銘<br>攝影：陳俊強</p></body></html>