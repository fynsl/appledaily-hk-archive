<html><header><meta charset="utf-8"><title>保母車泊斜路照舊無扭軚</title></header><body><h1>保母車泊斜路照舊無扭軚</h1><p>【本報訊】北角保母車恐怖車禍後，車輛在斜路停泊的安全問題惹起關注。《蘋果》昨實地觀察發現，仍有保母車停泊時無做足安全措施，有司機透露區內泊位不足，令長康街成泊車熱點，車禍後業內仍在商討解決方案。</p><p>區議員倡增加泊位</p><p>出事現場的北角長康街是附近四條橫街連接英皇道的唯一出口，現場所見上學時段最少有四輛保母車停泊，惟部份車輛無做足安全措施，未有將軚扭向路壆方向。至昨午4時許放學時段，更有逾十輛保母車陸續由長康街駛出。<br><br>一名保母車司機表示，接載學童返學後，多數司機在長康街泊車往用膳，「呢度冇咁繁忙，冇咁多警察抄牌，而且附近缺乏泊車位」。但大車禍後業界已商量日後泊車位置。該司機指不認識肇事司機，但「有時謹慎一百次，一次疏忽就出事」，他稱每次斜路泊車都會扭軚向壆、入後波及拉緊手掣，「每個司機都應該咁做，唔止保母車，任何車都應該咁！」<br><br>炮台山區議員羅榮焜稱意外位置以前是北角衛理小學門口，因此未有劃黃線，但學校已搬遷多年，路邊泊車會影響流量，也阻礙駕駛者視線，故將向區議會建議「喺冇黃線嘅地方加黃線」，又希望運輸署在附近增加泊位。<br> ■記者梁瑞帆</p></body></html>