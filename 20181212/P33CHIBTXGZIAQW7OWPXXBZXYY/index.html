<html><header><meta charset="utf-8"><title>慢慢周，急急發酵 - 陳也</title></header><body><h1>慢慢周，急急發酵 - 陳也</h1><p>一，網上情緣詐騙急升，自稱華為公主的騙徒聲稱江湖救急，呼籲愛國人士急匯十億八億。多位住深水埗投票給陳健康的阿伯中招損手，大叔阿伯向傳媒投訴，十萬火急搵陳健康幫手，結果食檸七！<br><br>二，入境處熱線被打爆，市民熱烈要求與華為太子女睇齊，一個人至少要有三本護照傍身！<br><br>三，保安局無視急市民所急，一人有三本護照的特權階級，除了華為公主，西環有幾本？林鄭有冇柒本？狼89係咪多過6本？保安局盲舂舂，局長排名，跌到與黑警一齊包尾！<br><br>四，強國報復，限韓令嗰招會用來對付加拿大。限加令預計包含焦土政策，與華為公主同樣買咗唔少豪宅的強國同胞，想唔賤賣都唔得。兩幢八千幾萬港幣的豪華獨立屋隨時跌到天水圍嘅價位。執平貨的良機到了，本土派都流晒口水，唔怕被標籤加膠！<br><br>五，同時使用七本護照，搭飛機多過搭車的富貴人生，火速成為港女夢。公主病發作，「任何人」對症下藥，勸公主們，學環時主編，掉咗部無能用的華x，用i瘋啦笨！</p></body></html>