<html><header><meta charset="utf-8"><title>拖至民心渙散　林鄭始公佈</title></header><body><h1>拖至民心渙散　林鄭始公佈</h1><p>【拆局】律政司昨日正式公佈不對前特首梁振英收取UGL 5,000萬元作出檢控。不少民主派直言在目前政治氣候下，再加上特首林鄭月娥近日對打壓港獨及異見越來越嚴厲，對她放生梁完全不感意外，他們均指出，由政府拍板不控告梁，到林鄭拖到昨日才宣佈有關決定，均是出於政治考慮，「林鄭應該覺得香港人唔會再因呢件事出嚟抗爭，唔會再影響佢民望，所以拖到𠵱家公佈」。</p><p>上京述職領功</p><p>事實上早在林鄭月娥上任之初，梁振英支持者已說新政府不會檢控梁振英，「佢哋話梁振英係政協副主席，反港獨有功，中央一定保佢」。今年年初農曆新年期間，無綫新聞曾報道律政司決定不檢控梁振英，但律政司隨即否認，有政界人士表示，事後有傳其實當時政府已決定不會作檢控，「只係政府高層認為未係時候公佈」。<br><br>該政界人士相信，林鄭一直等待一個合適時機公佈決定，「即係市民反彈最細、對佢個人民望影響最小」，他認為經過兩次立法會補選，民主派均未能動員更多群眾出來投票，「畀林鄭睇到原來好多香港人已經選擇唔出聲、民主派亦動員唔到群眾，即使佢公佈唔告梁振英，香港人亦唔會再因呢件事出嚟抗爭」，再加上林鄭即將上京述職，若可在述職前解決檢控梁振英問題，「佢又可以交多一張單畀中央，幫北京拆埋呢個炸彈，自然又立一件功勞」。<br>■記者莫劍弦</p></body></html>