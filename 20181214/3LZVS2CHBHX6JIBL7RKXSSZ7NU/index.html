<html><header><meta charset="utf-8"><title>富衛王君傑：當年斷手都照送保單</title></header><body><h1>富衛王君傑：當年斷手都照送保單</h1><p>【人物專訪】王君傑（Jeff）九十年代中大會計系畢業，隨即加入保險業任前線代理，當年算是非常罕有，社會對這行業印象如何，他沒有直接說，只道出一個小故事：「第一年做嘢，有周刊記者搵我做訪問，1個月後報道出版，標題係〈保險業龍蛇混雜 大學生舞小姐入行〉。」</p><p>畢業即入行　母親幾乎流淚</p><p>27年過後，Jeff由一人代理，變成李澤楷旗下富衛香港管理近2,700名代理的主管。他堅信保險代理是專業，並以一句美國諺語總結多年銷售之道：「people don't care how much you know until they know how much you care.」<br><br>現任富衛港澳區首席營銷總監的Jeff，直認九十年代畢業時，是「王氏家族」中罕有大學生，當全家人替他高興時，竟然加入一間英資保險公司任前線代理。Jeff接受《蘋果》專訪時回憶當年母親得知消息，幾乎流淚，「佢問我係咪俾人落咗降頭！」當年做保險業前線，10個入、7個出，Jeff留低，三個月做足一年要求。最初的人際網絡是自己大學同學，「當時師兄話，見三幾個人，總有一個幫你買，個ratio係啱嘅。」<br><br>入行初期，他曾向一位客人力銷人壽保險，可惜徒勞無功，「咁啱之後踢波拗斷手，去醫院打石膏，呢個客打畀我，話唔買壽險，淨係買旅遊保險。我梗係做啦。」「不過當時無email，我就出一份hard copy，打住石膏直接送份正本去機場。」斷手都親自送保單，該客戶及後亦買入一份人壽保險。<br><br>出道短短數年，Jeff由前線代理轉了另一條跑道，幫公司增聘銷售團隊。他坦言挑戰更大，「搵志同道合嘅人，要佢轉行，需要時間心機，見嘅人數比賣保險仲要多。」Jeff在英資行年代銷售團隊最多達200人，坦言其管理角色是確保團隊生產力夠強，但不相信「捽數」能夠成功，反而是營造一個人人都可以做百萬圓桌（MDRT）的氛圍，「其他人受到氣氛影響，就會向上游。」<br><br>Jeff近年轉戰富衛香港，由管200人到2,700人，「以前會集中培育中層經理，現時接觸的都是總監級嘅人，本身好叻好有成就，會諗下點work得更好，同埋要諗產品sell唔sell得。」未來富衛五年希望代理人數升至最多近5,000人，Jeff形容很大可能做到，但更希望是生產力同時提升。</p></body></html>