<html><header><meta charset="utf-8"><title>【add名人時尚】林愷鈴尋覓初戀</title></header><body><h1>【add名人時尚】林愷鈴尋覓初戀</h1><p>時尚界新寵林愷鈴（Ashley）挾着龔慈恩女兒之名進軍娛樂圈，邊上學邊探索圈中生活。今年18歲的她還未嚐過初戀滋味，但她並不抗拒拍拖，希望找到一個有才華兼幽默的男士，能夠一擊即中找到最愛，白頭到老。<br>撰文：羅慧敏<br>攝影：葉君海<br><br>林愷鈴自從今年升讀港大建築系後，要同時兼顧娛樂圈工作，更密密接job，無論品牌開幕、MV女主角、電影、廣告代言，都見到這位星二代的蹤影，Ashley都享受其中。<br><br>早前Ashley在柴灣影樓拍攝化妝品牌短片，大晒18歲青春無敵加遺傳媽咪龔慈恩的靚樣，而向來都想做歌手的Ashley更為廣告創作了一首主題曲《Perfect the way I am》，帶出自信和自主精神，感覺舒服自然。</p><p>鍾情幽默才子</p><p>18歲都未拍過拖，Ashley坦言期待緣份到來，她說：「拍拖同友情、親情一樣，係雙方要經營嘅關係，如果我冇時間，不如處理咗手頭上嘅嘢先，有時間付出多啲，咁會好啲。」看來她是好容易投放所有感情的人，對此她說：「梗係希望第一次就白頭到老㗎啦！媽咪喺感情生活上教我要雙方付出、體諒、要平衡，所有關係都係咁樣。」談到擇偶條件，她表示沒有rules，高大靚仔並非最緊要，她說：「我比較欣賞有才華同幽默感嘅男仔。」</p><p>化妝提升自信</p><p>其實Ashley平日都喜歡素顏，16歲先開始慢慢學化妝，她笑言有個資深藝人媽咪經常跟她分享心得，絕對沒有投錯胎。Ashley說：「入咗大學都想靚啲，鍾意化自然嘅妝，媽咪喺呢行咁多年，佢畀得我用都係最好嘅，不過化妝嘅家傳秘訣就唔講畀大家知。我覺得用手上粉底最好，用手嘅熱力加埋落去，出嚟效果會滑啲。」<br><br>問Ashley化妝後會唔會特別多男仔追求？她說：「化妝係將本身靚嘅地方再提升，我感覺唔到特別多咗男仔追。自己化完妝會開心啲、有信心啲，中學時大家都好認真讀書，入咗大學暫時都未識到，自己未拍過拖，我覺得自己好慘呀！」</p><p>媽咪龔慈恩代理財</p><p>Ashley畢業於聖保羅男女中學，國際預科文憑（IB）考獲41分，正就讀港大建築系一年級，加上樣子標致，琴棋書畫瓣瓣掂，比起其他星二代起步得快，難怪她都說自己投對胎。<br><br>其實龔慈恩百分百支持囡囡入行，對於囡囡的任何選擇都永冇say no。Ashley有自己的思想，現階段正處於摸索期，真正目標想成為歌手。因為媽咪拍戲出身的關係，Ashley都會經常探班順便偷師，母女感情好到不得了。提到現在有不少收入，Ashley說：「我嘅時間管理同理財都係麻麻哋，成日都好大頭蝦，所以金錢上係由媽咪處理，佢點處理就唔知，不過我好信任佢，到𠵱家我都係問媽咪攞零用錢。」</p><p>更多精采時尚內容，盡在 http://add.appledaily.com。 </p></body></html>