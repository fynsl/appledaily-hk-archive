<html><header><meta charset="utf-8"><title>與露宿者同行　社工：肯信我就幫</title></header><body><h1>與露宿者同行　社工：肯信我就幫</h1><p>【本報訊】「我唔會放棄邊緣社群，會繼續行落去，佢哋嘅故事一直記喺我腦入面。」吳衞東是社區組織協會社工，入行28年，仍堅持每周落區數天，由深水埗到土瓜灣，沿途探望露宿者，深宵尋找「麥難民」，嘉輝和華叔就是他從街上「執回來」，再轉介到長洲當外判清潔工，「希望佢哋記住，我哋冇放棄，佢哋都唔好放棄自己」。</p><p>借錢助添置衣物開工</p><p>近年吳衞東充當中介，無論曾經吸毒、坐監抑或瞓街，只要肯工作，他都會找陳偉龍幫忙，轉介到其開設的天龍人力資源公司工作；有時更會借錢給他們開工，甚至買電話卡、添置衣物，「確保佢哋返工順利」。很少僱主願意聘請邊緣社群，「仍然戴有色眼鏡」。對於政府更是失望，至今仍不肯立法保障更生人士免遭歧視。<br><br>在工會家庭長大的吳衞東，1990年畢業於中文大學經濟系，原本找到一份銀行工，「可以安安份份完成一生」，但他撫心自問，「對社會貢獻係乜呢？我諗唔到」，反而記起自幼熟讀的《工人血淚史》，「基層聲音，政府係聽唔到」。他向社協自薦，獲聘社工至今，起初做長者服務，其後專責處理露宿者和更生人士問題。<br><br>經常落區接觸不同邊緣社群，吳衞東聽過很多故事，有人是孤兒，有人妻離子散，也有人從小走上歧途，各有因由。就像嘉輝，曾經坐監，先後露宿超過六次，外界視為「爛泥」，但吳衞東不肯放棄，「係會有失望嘅時候，因為攰嘛。不過我都係咁樣鼓勵自己，只要佢仲肯信我，我就幫佢更多」。<br><br>吳衞東幾乎每天工作12小時，聲音也越來越沙啞，年逾半百的他，當社工28年從不感壓力，「我成日面對啲受眾，佢哋咪仲大壓力，冇屋住、冇飯食、冇錢生活」，他至少有工做、有糧出，不用流離失所，「坦白講，我真係冇壓力，因為我做咗一份我真係好鍾意嘅工作」。就算嘉輝又再瞓街，他都會再「執回來」，「佢哋喺社會搵唔到支援，我哋更加要同行」。<br>■記者王家文</p></body></html>