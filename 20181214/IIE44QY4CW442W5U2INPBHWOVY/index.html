<html><header><meta charset="utf-8"><title>有工開　有糧借　有床瞓非常老闆來者不拒　養活千百邊緣人</title></header><body><h1>有工開　有糧借　有床瞓<br>非常老闆來者不拒　養活千百邊緣人</h1><p>「呼吸一口自由空氣只是電影橋段。」陳偉龍曾聽坐過監的員工這樣說，他們最害怕的一刻，就是步出監獄那道閘門，不知何去何從，「嗰一秒鐘係佢哋最徬徨」。有人無錢開飯，當晚就要瞓街，也有些人以為負了刑責，從此能腳踏實地做人，但走出閘門後，始知社會不容。<br><br>三年前，陳偉龍成立人力資源公司，協助近千名邊緣社群就業，不問背景，更自資設宿舍、預支薪酬。有露宿者儲夠錢上樓，有癮君子戒掉毒癮，也有釋囚當上老闆。「希望社會唔好標籤佢哋」，這名80後上市公司主席說，「我有親人都係更生人士」。<br>記者：王家文<br><br>跟陳偉龍走一趟長洲，會聽見很多故事。「油麻地果欄嗰檔番攤、大細，執咗十幾年啦，最尾嗰次總警司帶隊嚟拉，我都有份（被捕）。」嘉輝前半生，搶劫、賣老翻，多次進出監獄；後半生浮沉賭海，試過在葡京賭足三日三夜，「冇出過門口，三間當舖啲現金俾我攞晒」。曾手揸三層樓，最後賭輸70萬，賣掉最後一層，從此瞓街，深水埗通州街公園、尖沙嘴文化中心，「全部都係我老友」。<br><br>賭仔性格不知輸，嘉輝繼續在釣魚機押注，比賭枱更沉迷，「朝早八點打到半夜兩點，三餐都喺嗰度食埋」。他做過正職，也打過散工，都拿去「餵魚」，又再欠債20多萬元，才醒覺賭仔沒發達，安份守己做個清潔工，遠離機舖，「行過眼尾都唔望」，決心做回普通人，「唔賭啦，冇機會發達，有手有腳，咪靠自己搵三餐囉」。<br><br>浪子回頭各有前因。有長期病患的華叔，從澳門回流後露宿街頭，為了儲錢，在垃圾站當苦工，從沒喊半句苦，「因為有個女人等我三年，想返去同佢一齊，唔想害咗佢」。<br><br>「每一次入嚟，都會見到佢哋慢慢改變。」二人是陳偉龍承接外判清潔服務的員工，才入職數月，仍靜待收成。過去幾年，經他轉介或直接聘請有逾千人，播下的種子有些已開花結果，其中一人是James。他至少有20次案底，出入監房十多次，人到中年洗心革面，獲聘做倉務員，從頭起步，今天已是一間物流公司的老闆，再聘同路人，接力播種。</p><p>「佢需要一份工去搵返自己嘅尊嚴、定位。」</p><p>陳偉龍是一間金融投資上市公司主席，早年在工作上接觸不少社福機構，受託轉介工作予有需要人士，當時他是局外人，幫得就幫。直至約三年前，有親人從監獄獲釋後，人生如熄滅了的火把，煙消無光，「你見到佢冇咗最重要嘅嘢，就係自信同尊嚴」；走進局內，才感無能為力，「幫人，同幫自己親人，係兩件事」。親人只想重投社會，做回一個普通人，「佢需要一份工去搵返自己嘅尊嚴、定位」。<br><br>他決定成立天龍人力資源管理公司，承接倉務、清潔和餐飲等勞力密集的外判工作，跟不同社福機構合作，如善導會、社區組織協會等，幫助更多邊緣社群就業，除了更生人士，也有戒毒者、露宿者和單親媽媽等，只要肯做，來者不拒。公司也成立義工隊，隨社工定期家訪，投入越多，他體會更深。<br><br>其中一名員工是釋囚，妻子有長期病患，二人居住的單位約300多呎，業主劏成十多個床位出租，用鐵箱搭成，兩夫妻只佔一張床，「佢哋真係要攬住先夠位瞓」，沒多餘空間，女兒更要暫住親戚家。有些員工寧願繼續瞓街，也不住在翳焗的劏房，至少石屎地無木蝨，「香港係亞洲一個最繁榮城市，估唔到有咁貧窮、咁需要幫助嘅群體」。<br><br>基層員工學歷不高，但陳偉龍出手不低，平均時薪有40至50元，部份倉務員或清潔工月薪連同勤工獎可達1.8萬至2萬元。他也容許員工即日出糧或預支薪金，尤其是剛離開監獄的釋囚，「俗啲講句，佢哋出到嚟刮沙都冇錢。我哋會按需要預支，起碼畀佢食到餐飯」。<br><br>有晚半夜陳偉龍收到管理層的短訊，說有員工鬧自殺，因為沒錢交租。當時他不在香港，管理層跟社工趕去救人，代繳租金，救回一命。這樣的一幕他見怪不怪，每逢過節，總有員工借糧，他很少拒絕，近月更在長洲租屋安頓員工，如嘉輝和華叔，免租只收水電費，「等佢哋快啲儲到錢」。幾年間，由露宿到上樓的員工有20、30人，「能做到，都會盡量去做」。<br><br>現年37歲的陳偉龍出身小康家庭，大約三歲時父母離異，父親再娶，「頭嗰10年，我冇正式叫佢阿媽」。繼母不是黃曼梨，剛好相反，自幼教他待人接物，幫助有需要的人，但他嫌煩，「我老竇都唔會管我，點解要你管」。直至繼母安排他出國留學，遇上不少同學來自破碎家庭，就算完整，也缺乏溫暖，「當你發現別人嘅父母點對仔女，再比較番，原來對我嚟講，只會多，唔會少」。<br><br>雖沒半點血緣，但繼母無條件付出，讓他在一個健全的家庭成長，「點解一個後母需要當你視如己出，我諗就係愛」。留學暑假回港，他第一次叫繼母做阿媽。</p><p>「長貧難顧，如果冇盈利，就做唔到落去。」</p><p>大學畢業後陳偉龍回港創業，做過貿易、海鮮批發，失敗收場，「衰到乜都冇」，只餘數千元積蓄，還幸有家人支撐，「畀我一個安穩嘅家，至少返到屋企有飯食、有地方住」。創業途上被人呃過，也受過幫助，「自己係幸運，喺關鍵時刻得到扶持」，讓他日後更理解弱勢社群所需，「喺落難時希望有一個人可以伸出援手，幫我渡過難關」。<br><br>陳偉龍強調，天龍不是社會企業，也非慈善機構，現時公司每月都有錢賺，「長貧難顧，如果冇盈利，就做唔到落去，冇一間公司可以不停捐獻而唔賺錢」，否則再偉大的理想也只是空談，「公司賺錢，員工亦賺到錢，呢個係我哋一路推崇創造共享價值」。<br><br>每年公司周年晚會，陳偉龍致辭都會說同一番話，感謝所有員工，「我從來唔覺得幫緊你哋，係你哋幫緊我。因為公司搵到工程，你哋用心完成，賺取應得嘅，公司亦賺到應有嘅，我哋係賓主關係，更甚至係合作夥伴」。</p></body></html>