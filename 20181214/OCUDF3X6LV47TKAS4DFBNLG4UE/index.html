<html><header><meta charset="utf-8"><title>群情洶湧力谷做叱咤男歌手古天樂開金口　唱畀容祖兒聽</title></header><body><h1>群情洶湧力谷做叱咤男歌手<br>古天樂開金口　唱畀容祖兒聽</h1><p>古天樂、林峯、謝安琪和張敬軒等前晚在尖沙嘴出席「Yahoo搜尋人氣大獎2018」，古仔獲得亞洲人氣演員獎，問他可期望得到音樂上的獎項？他說：「唔諗呢啲，都唔係自己做開嘅嘢。」問如果屆時有獎，會上台領獎嗎？他說：「今年時間好緊密，聖誕都冇假放，元旦就安排中。」會否上台開金口？他說：「諗吓先啦！」<br><br>對於不少歌手如容祖兒都說要投票給他爭叱咤我最喜愛的男歌手獎，古仔謂：「多謝囉！我都會同佢食飯嘅，到時就獻唱一曲畀佢聽啦。」換句話說他平日有練歌？古仔說：「都有去唱卡拉OK，不過我唔係好唱自己啲歌，但係佢哋好鍾意點。」可能大家都想聽古仔唱歌，古仔即幽默地說：「撳伴唱咪得囉！」</p><p>林峯冇期結婚</p><p>林峯前晚奪得熱搜藝人獎，網民都關心他跟內地女友張馨月的戀情，林峯說：「香港嘅傳媒朋友好勁，連我去邊旅行都知。因為之前拍咗四部影視作品，所以有空檔就同身邊嘅人輕鬆吓。」是否帶女友見家長？林峯避談：「總之私人嘢影到我，我就會認，唔會主動分享，總之我嘅生活好開心。」可有結婚計劃？林峯說：「冇期啊，度一度先，男人都係以事業為先。」</p><p>軒仔險勝姜濤</p><p>軒仔前晚奪得本地男歌手、年度熱搜歌曲、人氣票王及最具號召力香港男藝人四獎，對於被指跟ViuTV節目《全民造星》彈出的姜濤爭人氣票王獎，最終軒仔勝出，他說：「險勝啫，可能佢啲fans敬老。」又指二人有打招呼，他說：「佢話好緊張，佢唔知道我見到佢仲緊張。」<br><br>此外，謝安琪昨日和麥浚龍（Juno）到商台宣傳新碟，對於全城推古天樂攞叱咤男歌手，謝安琪為他感到開心：「證明佢喺唔同界別好受歡迎。」那麼會否在音樂計劃part 2中增加古仔的「戲份」？Kay笑謂：「可能我哋急病死咗，跟住成隻碟得番佢一個。」<br>採訪：羅慧敏、盧妹<br>攝影：沈健程</p></body></html>