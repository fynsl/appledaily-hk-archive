<html><header><meta charset="utf-8"><title>林海峰蝦頭有婚外情</title></header><body><h1>林海峰蝦頭有婚外情</h1><p>潘燦良、林海峰（Jan）、楊詩敏（蝦頭）與禤思敏昨日到新蒲崗為下月公演的舞台劇《短暫的婚姻》綵排，Jan於劇中與蝦頭有婚外情：「原本我睇電視劇個角色好多接吻場口，好期待，點知睇完劇本又失望，後來知道對手係蝦頭好安心。」<br><br>潘燦良大讚Jan有舞台劇天份：「之前睇佢做《笑之大學》，我都即刻叫蘇玉華去睇，今次合作好開心，可惜只得一場對手，有啲遺憾。」</p></body></html>