<html><header><meta charset="utf-8"><title>過來人情願同屋企住龐景峰勸卓林：交租好辛苦</title></header><body><h1>過來人情願同屋企住<br>龐景峰勸卓林：交租好辛苦</h1><p>關之琳（之之）、林憶蓮、龐景峰和女友Peggy、上山詩鈉及女兒Hilary等前晚到中環出席髮型師好友Kim Robinson的髮型屋活動，林憶蓮驚爆引退後首次露面，但她前晚禮貌婉拒傳媒訪問。</p><p>返學最重要</p><p>龐景峰被問到卓林與Andi遭賓館追租，因身上得20元要向母親吳綺莉求救，他表示太忙沒有留意新聞：「我覺得佢返嚟香港就知道做啲乜嘢，之前佢結咗婚我都有恭喜，我都係覺得19歲會唔會早咗啲，因為爸爸媽媽咁早生我，我就知道唔係咁好。」<br><br>問龐景峰可會經濟支持卓林，他說：「呢啲留番畀佢親人幫，如果有需要打電話畀我，我會睇吓情況。人生嘅階段會做錯好多嘢，喺17歲至20歲嘅時候，我係錯得最多，𠵱家佢19歲，我覺得返學係最重要，畢咗業之後為未來鋪路。有啲朋友會問我點解到𠵱家仲同父母一齊住，係因為我想慳番啲租。」</p><p>之之怕甩髮</p><p>可會勸卓林跟媽咪同住？龐景峰卻說：「每個人都有屋企嘅規矩，佢係我朋友，唔可以有任何嘅意見，香港嘅經濟好困難，交租真係好辛苦。」<br><br>之之表示十幾歲開始已是Kim捧場客，多年以來都由對方負責剪髮：「佢最叻幫我剪晒啲頭髮，因為長髮嘅時候冇乜嘢畀佢整，我同佢講唔鍾意長髮嘅時候，佢就幫我剪晒佢，我啲頭髮好快長，一個月會長一吋，佢好快可以幫我轉到髮型，我好放心，用佢嘅產品亦唔會敏感，我𠵱家乜嘢都要健康，健康最緊要。」問到可怕出白頭髮？之之笑言：「係人都驚，但甩頭髮仲驚，不過我冇乜壓力，食得、瞓得，冇乜事。」<br>採訪：羅慧敏<br>攝影：葉君海</p></body></html>