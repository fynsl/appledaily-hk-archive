<html><header><meta charset="utf-8"><title>打官司傾家蕩產　被告七旬母做清潔家屬盼眾籌律師費申冤</title></header><body><h1>打官司傾家蕩產　被告七旬母做清潔<br>家屬盼眾籌律師費申冤</h1><p>【四港人菲國判終身】<br>【本報訊】四名港人疑遭插贓於菲律賓捲入毒案，被判藏毒罪成判終身監禁，身陷冤獄。涉案梁樹福的女兒梁詠琳與同案被告盧榮輝的胞姐盧樹好感到憤怒，過去兩年奔波兩地搜集證據，「有晒片有晒人證，證明搜個袋時冇毒品，律師都話有百分百機會無罪釋放。我哋仲帶晒衫準備接佢哋返香港，結果係恐怖成咁，完全得唔到公平審訊」。四家人都認為除非獲特首及中央出手，確保在公平情況下審訊，否則家人餘生只能屈死異鄉。而七旬盧母做清潔工幫補律師費，盼眾籌應付訴訟。<br>記者︰鄭啟源<br><br>涉案盧榮輝、梁樹福、陳國棟及郭錦華，前年7月在蘇碧灣對開一艘漁船被捕，被控藏毒及製毒，最終藏毒罪成，被判囚終身及罰款。盧樹好記得兩年多前，接到弟弟出事後打出的第一個電話，就是叮囑家人找律師，「佢好肯定講佢冇做過，以為法律可以還佢清白，可惜嗰度嘅司法竟然可以亂到咁」。</p><p>指特首不出手　勢客死異鄉</p><p>梁詠琳說，當地辯護律師本來信心十足，四個家庭已準備好衣物，接被扣押逾兩年的家人返港，說着她淚水不斷落下，「出發前同爺爺嫲嫲講好，話今次我會帶爸爸返嚟，仲同佢哋講，叫佢哋去碼頭接我哋」。<br><br>梁說，四家人幾經波折才找到執法人員搜證時未有發現毒品的新聞片段，並請求在場記者做證人，足以證明四人的隨身物品中根本無毒品，「法官唔考慮呢樣係咪疑點，一句話唔信，仲要我哋去提出警察插贓證據，冇諗過會有咁嘅結果」。<br><br>按當地司法程序，四人可上訴或在五個月內於原訟地方法院要求重審，司法程序最快要兩年，意味他們最少要多坐兩年冤獄。盧樹好坦言已失去信心，「我細佬聽到判決後講，如果得唔到更高層次嘅介入，特首同中央都唔幫，佢哋就真係死得，唔會得到公平審訊嘅機會」。<br><br>盧樹好說，船員赴外地為船主駕駛漁船情況並非罕見，對方合共給10餘萬酬勞予全船船員，金額也並非特別高，「完全冇諗過係個局」。她形容弟弟榮輝生性怕事，絕對無膽運毒。為弟弟找證據時，更深信事有蹊蹺，「佢哋收到通知可以開船，諗住睇吓隻船行唔行到，一上船就俾人用四支槍指住，搜袋由冇嘢變有嘢，越聽就越覺得係個局」。<br><br>梁詠琳說，四人聞判後幾近崩潰，「爸爸直頭話唔想使屋企冤枉錢，反正都要屈死異鄉終身監禁，話想快啲死咗去」。詠琳說，在港的所有家人已幾乎傾盡所有籌募律師費，「我將學費拎晒出嚟，唔讀書都要救爸爸；爺爺嫲嫲嘅棺材本、爸爸嘅兄弟姊妹退休養老嘅積蓄都拎晒出嚟」。而盧樹好說，盧家在兩年多的原訟階段，為弟弟支付40萬律師費，「已經又賒又借，72歲嘅媽媽都要再做嘢，去碼頭做清潔希望幫補律師費」。<br><br>盧樹好續稱，四家人都是基層，經濟能力不足以跟菲國司法制度周旋，無法營救家人，呼籲公眾繼續關心事件，支持身陷冤獄的港人。他們或需於短期發動眾籌應付訴訟，期望熱心人提供協助。</p></body></html>