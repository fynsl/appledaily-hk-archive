<html><header><meta charset="utf-8"><title>定立價值觀　城城首要女兒置業</title></header><body><h1>定立價值觀　城城首要女兒置業</h1><p>郭富城一連兩日現身，昨日在尖沙嘴出席聖誕活動的城城，除了唱聖誕歌，他更唱《強》鼓勵大家。活動教導小朋友儲蓄，城城表示有幫囡囡儲起利是，又指會教導囡囡正確價值觀：「就算有能力都唔會為佢買好多名牌衫，大啲就教佢理財，到佢有能力要買咗住嘅地方先。」</p><p>趁聖誕與家人外出</p><p>聖誕節城城有兩日休息，由於囡囡已識行，所以他打算低調打扮帶家人外出感受氣氛。他透露已在家居佈置聖誕樹，問到囡囡是否懂得向他討禮物？城城冧爆地說：「未識，但佢拎住嘢食會餵我，好sweet㗎。」之前曾傳太太方媛再懷孕，城城未有正面回應：「我同太太及家人都想阿女多個伴，男或女都好，等個天安排。」是否要到新年才可以公佈？他笑說：「咁你哋要留意我太太個肚。」<br><br>前日城城出席第三屆澳門國際影展暨頒獎禮閉幕禮，宣傳新片《麥路人》。戲中城城飾演金融才俊，因為投資失利入獄，後來與同是流落快餐店的楊千嬅互相扶持。城城說：「千嬅角色經歷人生低潮，患上絕症，我同佢互相扶持，有一段感情但冇親熱戲。」</p><p>安仔叫張衞健讓路</p><p>同場許志安對於好兄弟張衞健想攞視帝，安仔唱反調：「佢不嬲係我心目中嘅視帝，留畀新一代玩吓！唔好霸住個視壇，我有支持佢，嗰套馬騮精嘛！」<br>採訪：王連連（香港）、曾小嘉（澳門）</p></body></html>