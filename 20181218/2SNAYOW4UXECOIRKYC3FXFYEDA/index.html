<html><header><meta charset="utf-8"><title>Can Bank：執錢機會成本高 - 散子</title></header><body><h1>Can Bank：執錢機會成本高 - 散子</h1><p>有人深水埗撒錢落街，引來哄動，有指發起人係幣少，各大報章頭條都係佢，宣傳分攞到盡，表面上，拎幾萬蚊出嚟有個咁嘅宣傳效果，好似真係幾抵，不過，事情過咗兩日，警察拉人，傳媒大起底，呢類成本相信幣少無乜諗清楚。<br><br>反而執錢嘅人，機會成本又有幾大？<br><br>還記得2014年，解款車灣仔跌錢，總共跌咗三箱錢，總值5,200萬元，有1,523萬畀人執咗，有約800萬搵得番，仲有600幾萬唔見咗。更重要嘅係，單嘢有三個人被定罪，一個緩刑，一個還柙14日之後判社會服務令，一個更加要被判監五個月。<br><br>要講機會成本，不得不提呢三個人究竟執咗幾多錢，緩刑嘅一位執咗8,000元；還柙14日再社會服務嘅疑似執咗50萬（啲錢仲未搵返）；判監的一位執咗16萬元，全部係被告盜竊，即係全部都係要留案底。<br><br>返去今次撒錢事件，撒嘅係100蚊紙，如果真係為咗一千幾百搞到又要落口供又要上庭，機會成本就真係有啲高，都仲未計被利用已經成為宣傳戲嘅大配角呢部份。<br><br>散子<br> http://fb.com/散子-257101397966975 </p></body></html>