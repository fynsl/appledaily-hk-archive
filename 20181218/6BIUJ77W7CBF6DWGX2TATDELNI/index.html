<html><header><meta charset="utf-8"><title>李佳芯不婚繼續拍劇</title></header><body><h1>李佳芯不婚繼續拍劇</h1><p>娛圈喜訊不斷，出爐視后李佳芯（Ali）雖然與男友陳炳銓感情穩定，但早前就傳出她以不婚不育換獎。前晚蕭正楠在頒獎禮公佈已娶黃翠如，Ali得獎後被問到甚麼時候結婚，她直言未到結婚時機：「我嘅timing應該未到，同埋之前都有答過，會朝呢個方向行。我仲有好多未做過嘅角色想挑戰，有啲做過都可以有唔同演技，我仲有好多進步空間。」至於會否加片酬，Ali笑說：「TVB難啲喎，我哋有約喺身，加片酬有啲難度，但其實我覺得喺公司拍劇，唔係為錢，錢梗係搵出面㗎啦，拍公司嘅嘢真係唔係講錢。」<br><br>Ali首奪視后，其男友陳炳銓回應《蘋果》時，直認有看女友攞獎︰「好高興佢嘅努力被認同，好戥佢開心，希望繼續努力做多啲好作品畀大家。」<br>採訪︰魯吉</p></body></html>