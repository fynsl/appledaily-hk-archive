<html><header><meta charset="utf-8"><title>雷頌德：歌手出碟只當宣傳</title></header><body><h1>雷頌德：歌手出碟只當宣傳</h1><p>【本報訊】香港hmv見證唱片業起飛的最輝煌年代，但隨着時代發展，亦難敵數碼洪流。究竟唱片業在網上串流的市場衝擊下是否難以生存？為何經常說唱片業不景氣、沒有人再買唱片，但為何麥浚龍聯乘謝安琪的新碟上周甫推出便售罄還要加印？為何陳奕迅仍冒不景氣之險後日推出新碟？Eason曾解釋：「今時今日仲出大碟，當然跟經濟效益無關，只係原來仲有興趣排rundown，順着曲目次序去聽歌，感覺與別不同。」</p><p>寄賣唱片　音樂人遭拖數</p><p>為何唱片「冇得做」，卻仍然有唱片公司肯投放資源予歌手出實體CD？身兼唱片監製、作曲人的雷頌德昨表示：「所以𠵱家唱片公司同經理人公司都係一齊營運，歌手、公司都係靠其他收入，出唱片目的當係宣傳，同好多年之前已經唔同咗。」<br><br>雷頌德談到hmv清盤不勝欷歔：「唱片市道差都唔係今時今日嘅事，唱片冇得做好耐，唱片舖都冇咗好耐啦，就算hmv都唔係剩係賣CD，仲有好多精品，要賣好多唔同產品，香港租金貴，真係好難做。」<br><br>獨立音樂人Terry昨早收到hmv清盤消息後，便來到銅鑼灣hmv總店查看。他指，數個月前擺放約70隻唱片於hmv寄賣，已賣出50隻，但被拖延四、五個月仍未收到款項，總數接近一萬元。他慨嘆，hmv向來支持音樂品牌，但想不到大公司都出現經營問題，「香港做音樂好難，𠵱家畀咗碟仲要收唔到錢」，他預料很難成功「追數」，「梗係想追番，但係無從入手」。曾於hmv工作三、四年的他坦言離職時已出現「拖數」情況，相信公司因經營不善才會導致清盤。</p></body></html>