<html><header><meta charset="utf-8"><title>千嬅求集氣開騷勇</title></header><body><h1>千嬅求集氣開騷勇</h1><p>楊千嬅今日在北京舉行記者會，宣佈明年開演唱會。日前千嬅為演唱會拍攝海報，她表示用了一年時間籌備開騷：「上次係季節限定嘅倒數演唱會，今次係重新出發嘅旅程，所以叫『My Beautiful Live』。我覺得美麗人生，不單止係美好嘅事，而係包含人生唔同階段嘅失敗，甚至乎係好差嘅境況。因為喺最差嘅狀況，我哋先會真正成長，累積智慧，用唔完美成就完美，活出燦爛人生。」<br><br>千嬅更表示會操好體能，應付不同表演地區的氣候，她說：「我好鍾意冒險，好似當年第一次攞獎，喺台上話我嘅心口只係得個『勇』字，我會努力，將個勇字延續落去，希望大家集氣支持我，畀我keep住呢條中氣跑得更遠！」<br>撰文：李森</p></body></html>