<html><header><meta charset="utf-8"><title>市場萎縮　客源分薄唱片業：蚊型舖才能生存</title></header><body><h1>市場萎縮　客源分薄<br>唱片業：蚊型舖才能生存</h1><p>【本報訊】唱片零售業終難敵數碼洪流，hmv數碼中國旗下hmv零售，因入不敷支昨宣佈自願清盤。業界龍頭倒下，有唱片小店老闆認為hmv之死在於舖位選址租金太貴，直言面對行業萎縮、客源被分薄，只有蚊型細舖才能生存。</p><p>客源靠影碟發燒友</p><p>「幾百萬租間舖賣DVD，呢啲生意我唔識做呀」，DVD Pro老闆Andy在旺角通菜街經營影碟零售店已有20年，大廈地庫舖租每月僅數萬元，客源依賴一班影碟發燒友，「有高級影音器材、環迴立體聲，一定會買返正版碟嘅，靚畫面靚聲係唔同，download唔係嗰啲質素，同手機兩個享受嚟嘅」，同一款碟入齊DVD、Blu-ray和4K高清影碟等不同格式，應付客人需要，通常以外國大製作電影較受歡迎。<br><br>但Andy認為hmv門市倒閉，對小店反而弊多於利，「佢哋賣得貴，先顯得我哋平呀嘛，啲人睇完咪落嚟買」，少了聚腳點讓客人慢慢選購，然後再格價。他預計影碟零售或可捱多十年八載，但隨着科技進步，無可避免人人都上網看戲 。<br><br>「聽雨音樂」老闆鍾先生在通菜街經營唱片舖12年，認為經營策略在於薄利多銷，但流行歌唱片壽命太短，加上價錢越來越貴，「一隻碟賣一至兩星期就冇人會再買，流行歌CD我通常都係入五隻，賣剩一隻我都蝕，你話幾嚴重」。其店主力銷售國內發燒唱片，勝在價錢平、來貨多和銷路穩定，不少內地遊客都會來港購買，近年亦開拓懷舊黑膠碟市場。但他坦言，生存關鍵並非開源而是節流，幾百呎的舖位月租僅兩萬多元，才得以長期收支平衡。<br>■記者梁銘恩</p></body></html>