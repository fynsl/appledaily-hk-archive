<html><header><meta charset="utf-8"><title>叫689與袁木，慳啲！ - 陳也</title></header><body><h1>叫689與袁木，慳啲！ - 陳也</h1><p>自稱入境處的隱晦來電，市民都接過吧。打給我那個說「閣下今日被限制出境」，打工仔心態，被限制出糧就驚，限制出境嗎？冇打算一帶一路去大灣區，連港珠澳橋都冇興趣一遊的老香港人，見到一地兩檢都眼火爆，限制出境？啱嘅，不過這個限制，係自己設定，井水河水，紅線乍現，個腦未呆，點會肯被洗、一路向西？<br><br>電騙呃咗咁耐冇換過花款，最近仍有年輕人中招，電匯廿次，損手近六百萬。有冇得追？睇張學友演唱會都會被CCTV逮個正着的強國系統，竟然對電騙束手無策？慢慢周都冇，係一直冇去周！難怪呢，有人覺得事有蹺蹊，電騙似層層，只要報警，黑錢即刻洗白，瞬間轉移，乾手淨腳。假使華為公主透過國營電騙集團，與美國眼中釘伊朗來來往往，轉N億都得，點會被滙豐篤爆呢！公主都會受騙，辯稱對方自稱溫哥華駙馬嘛。下次還有自稱特朗普新抱仔的，習大帝私生雙胞胎的，等等等等，洋洋大觀。唯一不受滾的，恐怕只有自稱689的，叫人匯五千萬去佢戶頭。嘿，如果接到這種來電，一定滿足佢，匯個double又點話，陰司都要買路錢，叫689跟袁木慳啲使，夠佢兩個用柒世！</p></body></html>