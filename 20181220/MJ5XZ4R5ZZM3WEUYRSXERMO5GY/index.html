<html><header><meta charset="utf-8"><title>爆相爆片：持高球棍狂毆被綁狗仔虐犬男被捕　網民叫好</title></header><body><h1>爆相爆片：持高球棍狂毆被綁狗仔<br>虐犬男被捕　網民叫好</h1><p>「陰功，『旺仔』好乖㗎！」究竟係乜嘢驅使一個送貨工人咁狠毒，用高爾夫球棍毆打一隻狗仔？噚日凌晨零時，38歲姓卓女途人行過旺角長旺道聽到狗吠聲，發現一個男人用高爾夫球棍打狗，於是報警。警察到場見到隻狗個嘴流血，翻查附近CCTV片段，見到男人棍棍有力，最少打咗五、六嘢，終於噚日中午喺旺角區拉咗一個52歲本地男子，涉嫌殘酷對待動物，消息一出網民一致叫好。<br><br>慘被亂棍虐打嘅黑色唐狗旺仔兩歲大，佢80歲主人張婆婆噚日眼濕濕話，旺仔喺愛協獸醫診所觀察緊。張婆婆喺長旺道地舖經營海味雜貨已經半世紀，約兩年前旺仔初生時就開始養佢，有晶片，佢話平日收舖後旺仔唔肯入舖，所以一直用鐵鏈將佢綁喺舖外一張木枱，夜晚佢鍾意跳上枱面瞓覺。</p><p>主人話從來唔咬人</p><p>翻睇「香港動物報」上載fb嘅CCTV片段，當時旺仔瞓喺枱面休息，一個男人突然撲出用支高球棍狂扑旺仔。旺仔嚇到彈起身，匿落枱底，個男人繼續追打，大力到球棍都甩手。個男人捐入枱底執返支球棍繼續打狗，連檔口啲雜物都畀佢掃毀。最後懷疑旺仔咬住支球棍，雙方拉扯一輪爭持不下，個男人先至離開。據知，報案人一度追住個男人，但最終畀佢走甩。現場留低一灘血，旺仔就眼有淚光！<br><br>張婆婆話旺仔從來唔咬人，但有一個特點，「見啲道友精神唔夠、樣衰衰會吠佢！」佢話警方拉嗰個疑犯，係附近長旺商場一間凍肉舖嘅送貨工人，佢曾經同張婆婆投訴：「你隻狗成日吠我！」之後對方買叉燒、燒鴨餵旺仔食，張婆婆仲以為佢想同旺仔打好關係，點知竟然打佢！早兩日張婆婆仲聽到嗰個男人「警告」旺仔：「你因住嚟呀！」諗唔到就發生虐狗事件。張婆婆話等旺仔好番，會帶佢返屋企過夜。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>