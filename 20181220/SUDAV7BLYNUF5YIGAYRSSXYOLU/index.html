<html><header><meta charset="utf-8"><title>庭上播片　鐵夾夾女童鼻粗口辱罵</title></header><body><h1>庭上播片　鐵夾夾女童鼻粗口辱罵</h1><p>【本報訊】庭上透露，兩名女被告維持情侶關係已12年，她們不但向女童施虐，更拍下一段長達10分鐘的虐待片段，片中可見女童遭夾文件的大鐵夾夾住鼻子，兩被告除講粗言穢語，更厲聲呼喝女童，叫她開聲承諾：「如果我再講大話，就塞落垃圾桶，丟出街。」片段最後輾轉落入女童生母手中，再轉交警方調查，成為本案重要證物之一。</p><p>「夾到個鼻高×咗」</p><p>暫委法官何俊堯昨要求控方在庭上播放片段，受害女童稱次被告馮嘉寶為「契媽」，馮則喚首被告陳天佑「老公」。身穿睡衣的女童在片中不斷哭泣，陳厲聲叫她承諾不再說謊，馮則揚言：「我錄緊影㗎，下次做證呀！」眼泛淚光的女童啜泣指：「我唔知呀……」及後有人不斷拍打女童鼻上的鐵夾，陳更謂：「你自己平復吓，你自己問契媽。」女童及後邊哭邊道：「契媽……我……會聽話……」馮即謂：「識嘅原來。」並揚言要將片段上載到fb和YouTube，「周圍畀人睇，睇吓你幾咁曳」。女童及後未能許下承諾不再說謊，陳怒斥：「你夠×薑，你試吓唔用個腦記住，咁簡單嘅嘢都唔記得。」馮亦插口：「即係冇心裝載。」<br><br>鏡頭一度拉近聚焦拍攝女童臉部，有人伸手大力扯住她衣領，陳警告：「你同我拎個屎忽腦出嚟記×好住﹗」勒令女童深呼吸，女童聞言舉高雙手並大力呼吸。陳天佑呼喝：「係咪要夾埋個嘴先得？」及後有人將鐵夾拿下，陳即謂：「夾到個鼻高×咗。」馮嘉寶附和稱：「係囉，靚啲囉。」女童顯得一臉惶恐。陳再次叫女童重複承諾不再說謊，馮在旁說：「佢特登㗎，因為你夾×佢嘛，佢報復心好……」片段至此中斷。<br>■記者楊思雅</p></body></html>