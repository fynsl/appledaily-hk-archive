<html><header><meta charset="utf-8"><title>中環在線：施永青鋪路接班　仔女任高層 - 李華華</title></header><body><h1>中環在線：施永青鋪路接班　仔女任高層 - 李華華</h1><p>2019年將至，中原集團創辦人之一施永青亦為交捧作好準備。中原噚日宣佈，董事會通過委任施永青兒子施俊嶸為中原集團副主席；同時，施永青位千金施慧勤，將擔任利嘉閣地產與中原集團子公司主席，下月1日起生效。<br><br>施俊嶸加入中原大約三年，之前負責過數據科技呢方面，舊年底已經兼任主席助理，70歲嘅施永青都成日話要逐步減低自己喺公司嘅角色，等同事唔使搵佢都得。<br><br>至於佢二女施慧勤，2015年結婚，放假一年後返中原幫手，明年負責喺利嘉閣擔大旗。照咁睇，施永青一對仔女分工清晰，施老闆似乎真係鋪好條路畀仔女接班。<br><br>施老闆之前有提過，問過集團另一創辦人王文彥會唔會派代表入公司，有嘅話亦會安排，但暫時就無此打算咁話。<br><br>李華華<br>mailto:LiWaWa@AppleDaily.com</p></body></html>