<html><header><meta charset="utf-8"><title>「好好嘅聖誕禮物」郭富城甜認Moka再陀B</title></header><body><h1>「好好嘅聖誕禮物」<br>郭富城甜認Moka再陀B</h1><p>郭富城的太太方媛（Moka）今年9月被本報率先踢爆已懷第二胎，昨日城城在柴灣為「第43屆香港國際電影節」拍攝宣傳海報時，終於親證Moka再度懷孕，不過未知腹中嬰兒的性別。</p><p>仔女都是恩賜</p><p>Moka去年9月誕下女兒Chantelle，城城一直渴望添個兒子，連月來均沒有正面回應太太懷孕消息的他，昨日忽然自揭明年再做爸爸，太太要生B，所以會休息一段日子，他說：「開心事，而且就嚟聖誕，所以想同大家分享一下。收到好多祝福，又知道大家好關注。我之前都叫大家留意我太太個肚啦！你哋下次見到佢，就讓張凳畀佢坐吓喇。」<br><br>心情靚爆的城城全程合不攏嘴，他指囡囡看到媽咪肚子不斷脹大，亦會呵護媽咪，他開心謂：「男女都係上天嘅恩賜，係好好嘅聖誕同新年禮物。」問他屆時會否陪太太入產房？城城即重提太太生第一胎時，自己身在開平拍戲，要即時趕回香港，他說：「明年上半年我都係做巡唱，會易就啲。我有晒心理準備，大家放心。」</p><p>愛死尊尼狄普</p><p>此外，城城表示已連續四年成為香港國際電影節擔任大使，而明年將有四部主演的電影上映。早前他在首屆海南島國際電影節奪得影帝，同場還有國際影星尊尼狄普（Johnny Depp），他說：「我同佢講好鍾意佢嘅電影，然後同佢講『I Love You』。我真係一直好留意佢嘅電影，佢年紀大我少少之嘛！佢都話有機會想合作，又話希望喺中國地方拍電影。我就諗如果拍套《海盜王奇遇孫悟空》就好，佢做魔盜王咁出色，我都要搵個勁啲嘅角色襯番，電影係夢工場，成事都唔出奇。」<br>採訪、攝影：盧妹</p></body></html>