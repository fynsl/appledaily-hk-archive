<html><header><meta charset="utf-8"><title>中環在線：李小加話新股潛水正常 - 李華華</title></header><body><h1>中環在線：李小加話新股潛水正常 - 李華華</h1><p>港交所（388）行政總裁李小加已經有一段時間冇出嚟同大家見面喇，臨近聖誕，佢就發表咗篇網誌，主題係話畀大家知買新股有風險，股價潛水屬正常呀。<br><br>查實自從4月港交所改制以來，用同股不同權上市嘅公司，上市後股價都強差人意，大家開始要問，係咪呢種新股定價太貴呢？小加就話，唔係咁講法，新經濟股係新物種，需要買方與賣方喺市場調節，同美國市場比較，香港上市時嘅估值倍數又真係比美國更加高，但咁同兩地嘅市場周期同埋環境有關，難以一概而論喎。<br><br>不過呢，小加都有講新股發行制度被指側重上市公司，係有可以改革嘅地方，佢特別提到新股定價日同掛牌日相差五日，令定價無辦法迅速反映到市場變化。<br><br>最後小加都不忘提醒大家，投資明星新股要「謹慎，謹慎，再謹慎！」賣定警訊式廣告，貴客風險自理喇。<br><br>李華華<br>mailto:LiWaWa@AppleDaily.com</p></body></html>