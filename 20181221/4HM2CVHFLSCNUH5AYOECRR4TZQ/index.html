<html><header><meta charset="utf-8"><title>西環集中營：美調整對港政策非靠嚇 - 季陶</title></header><body><h1>西環集中營：美調整對港政策非靠嚇 - 季陶</h1><p>早前民主黨立法會議員涂謹申及公民黨立法會議員郭榮鏗先後獲邀訪美，其中郭指民主、共和兩黨要檢討港美經貿關係並非「靠嚇」。有政界中人稱，他聽聞明年美方會再邀民主派訪問，藉此表明美國對港立場及要求，希望北京及港府能作具體回應，「否則就會真係行動，到時就返唔到轉頭」，他又期待聲稱明年訪美的特首林鄭月娥，到時有何板斧游說美國保住香港獨立關稅區，「如果保唔住，睇佢點同總理（李克強）交代」。</p><p>再邀泛民訪問</p><p>季陶之前曾引述該熟悉美國政界中人指，包括拒向馬凱續工作簽證等事件，將影響西方國家對港政策並於明年浮現，他說郭的訊息正好證明美國等國已啟動調整對港政策，「時間上計，正好係2019年開始出台」，他亦聽聞美國、歐盟等西方國家，會再邀民主派訪問，以表達他們保持香港原有一國兩制、港人治港、高度自治的立場，「如果北京見到咁，肯作出實際行動回應固然好，否則人哋嘅應對方案放晒喺枱面，可以隨時做嘢」。<br><br>當然，若特首林鄭月娥明年訪美，能以其權威發言說服美方保住香港獨立關稅區的話，自然不用擔心，但正如該政界中人笑言，林鄭訪美只是見美國商界、以及一些與中國友好的國會議員當交差，還是真的去游說一些主張對港強硬的議員，分別可以很大，「唔知到時林鄭會唔會好似喺香港咁，指住班強硬派美國國會議員，叫佢哋唔好上綱上線、教訓佢哋唔好將外國條件強加喺香港身上呢？」<br><br>季陶<br>周一、三、五刊出</p></body></html>