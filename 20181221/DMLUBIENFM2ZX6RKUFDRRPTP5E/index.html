<html><header><meta charset="utf-8"><title>【性價格鬥】盆菜老闆挑機　街坊盲測大埔清湯腩</title></header><body><h1>【性價格鬥】盆菜老闆挑機　街坊盲測大埔清湯腩</h1><p>【性價格鬥】<br>大埔富善街舊街市最近開了一間新清湯腩店「基哥一品清湯腩」，老闆鍾立基是圍村人，1996年在大埔開「忠誠盆菜館」，靠「一盆亦送貨」的策略發圍。今次開清湯腩店，他講明要挑戰同區清湯腩名店。記者見他信心十足，特別安排一次街坊盲測，買來大埔名物「群記清湯腩」，連同基哥清湯腩給街坊試食，看看街坊喜愛哪一家。</p><p>早在盆菜生意前，鍾立基在八十年代已於太和火車站做走鬼檔賣清湯腩起家。「今次開舖已經遲了，除盆菜生意，我一直有做私房清湯腩，朋友都叫我開檔。大埔有間清湯腩名店，又寸又貴，經常都要排隊，因為以前無對手，所以我要開一間抗衡它。」他招積地說。見他信心十足，今次找來大埔名店「群記清湯腩」進行街坊盲測。<br><br>「我做盆菜廿年，做到街知巷聞，不單止出名咁簡單。」鍾立基說。一開始，覺得他寸寸貢，對自己出品極有信心。每日他到街市買鮮牛骨熬湯，「清湯腩最緊要湯甜，清鮮香甜先最標準，每日我們要用30斤牛骨熬湯。」他做的湯頭是較清淡，如果喜歡較濃味的人，或者會略嫌湯頭像水般沒有味道。「我煲的湯有少少秘製香料，都是八角、甘草等，最緊要份量比例，尤其鹽和湯比例要準，所以我們要秤。」他有三個大湯煲，有兩個是煲湯及牛腩，餘下一個便是烹調豬手，「粉嶺群記豬手也十分出名，我的豬手及牛腩可以挑戰兩間群記。」<br><br>我們就到大埔群記買兩碗清湯腩，據說藝人周潤發及富商林建岳都是此店擁躉。中午1時開門，未營業前門外已有十多人排隊，形成一條小人龍。舖頭更規矩多多，如不設雙拼、不可加單、不會加湯等等。吃清湯腩重點還是湯底，群記員工每日收工後，用至少30斤牛骨熬過夜，濃到有陣膠質浮面，濃香而不油膩，沒多餘鹽份及肉臊味。</p><p>基哥夠爽多脂肪　群記軟腍牛味濃</p><p>將群記及基哥的牛腩給10位街坊盲試，大多讚基哥的牛腩較爽，最終以7:3勝出。由於基哥使用美國牛腩，切起來較薄身，亦較多脂肪；相反群記較厚身，燜得較軟腍，是兩種不同質感，但湯頭以群記較重牛味，記者較愛群記的牛清湯。那爽脆的秘密是甚麼？鍾立基說：「我們滾完牛腩後，要過冰水，保持鮮味和爽度，不會流失其甜味。」</p><p>部份街坊評語</p><p>註：A=基哥　B=群記</p><p>結果</p><p>基哥勝7:3</p><p>基哥一品清湯腩<br>大埔富善街6-14號永祥大廈地下D9舖<br><br>群記清湯腩<br>大埔墟大明里26號地下<br><br>記者：何嘉茵<br>攝影：鄧鴻欣</p></body></html>