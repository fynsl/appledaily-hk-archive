<html><header><meta charset="utf-8"><title>肥平舟舟後，下一位是狼 - 陳也</title></header><body><h1>肥平舟舟後，下一位是狼 - 陳也</h1><p>曼聯請摩佬食聖誕無情雞大餐，當然係依法辦事，唔使密室鑽研，罪狀一眼睇晒，無需諮詢外國專家，摩佬乃係貨真價實的問責下台，食得鹹魚抵得渴。OK？<br><br>地球的這一邊剛相反，香港勝在有……咩呢？真係無語！咁啦，大家掀開「一簾幽夢」，I see，唔告狼，有可能係咁解：<br><br>a，華為公主一身蟻，邊個頂上？喔，唯有狼！駙馬狼撲出，痛咬美加澳紐法國兼捷克的咽喉，好打得！問世間，除了排頭位的吳京和第二位馬雲老師，就輪到狼三哥了。杜魯多，等住收律師信啦！<br><br>b，唔告狼，其實係阿柒意思。若然個個住過上亞厘畢道的特區阿頭都入冊（包括阿柒自己），國際形象幾咁恐怖哩，對風水不吉，質殘福地地價。地價冧，明日大嶼38個「經濟專假」篤出來那八千億賣地收益，即刻爆煲！大話點再冚大話呢。<br><br>c，不是不告，時辰未到。袁廿三都活到九十歲啦！奶媽又冇咁好耐性，只係等特府累積民怨到一個臨界點，才上演告狼戲碼，借力打力，消消市民霉氣。<br><br>d，冤有頭，債有主，特府順水推舟舟，肥平實有接班人！</p></body></html>