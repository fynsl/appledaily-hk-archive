<html><header><meta charset="utf-8"><title>郭子健見證甄子丹成長</title></header><body><h1>郭子健見證甄子丹成長</h1><p>電影導演郭子健（Derek）日前在《蘋果》娛樂節目《關你影視》開Live講電影，表示期待《水行俠》、《大黃蜂》等荷李活電影，還想看《葉問外傳：張天志》。<br><br>Derek認為《葉問外傳：張天志》是袁和平回勇之作，又說：「《葉問》就好似甄子丹成長日記，我好多時有去探班，開初時甄生好緊張喺現場唔知點，到二、三集我見到佢竟然坐喺度睇書，已經入咗個角色。」</p></body></html>