<html><header><meta charset="utf-8"><title>透露女兒已離家吳綺莉學與卓林磨合</title></header><body><h1>透露女兒已離家<br>吳綺莉學與卓林磨合</h1><p>吳綺莉（Elaine）昨日在西九龍出席慈善活動，今次Elaine捐出15幅畫作製成畫冊進行義賣，有部份畫作是卓林小時候的作品。卓林在上月底宣佈跟女友Andi結婚，回港後因欠租2,250元而被賓館東主報警求助，結果由吳綺莉收拾殘局，最後卓林與Andi坐的士返大坑寓所。對於卓林接二連三發生事，身為媽咪的Elaine會否感到大壓力？她說：「每個人有唔同嘅壓力，朋友同埋親人之間，要互相扶持，我想帶呢個訊息畀屋企人。」</p><p>「人要自我反省」</p><p>Elaine透露卓林已經離開屋企：「大個嘞，要學習朋友之間要提醒，做事唔可以太快太急，每個人都有自己嘅觀點角度，唔可以逼人做唔鍾意做嘅事。」問到有否勸過卓林留在家中？Elaine說：「冇話勸嘅，等佢自己經歷感受，我只可以在旁提醒，人要自我反省，要時間學習。」問到卓林在經濟上有否求助？Elaine說：「合理喇，唔講喇，大家冇提起，冇得擔心，我係基督徒，所有嘢都交畀神。」<br><br>談到目前與卓林的母女關係，Elaine直言：「係磨合期，我年紀比佢大，都係學習嘅階段。」對於卓林接受本報訪問時曾經提及在上海讀書時遭同學欺凌，Elaine說：「要從中學習，發生咗事應該係用正能量去諗解決方法。」至於卓林父親成龍有否聯絡？Elaine說：「唔關我事嘅問題唔答。」<br>採訪：羅慧敏<br>攝影：林賓尼</p></body></html>