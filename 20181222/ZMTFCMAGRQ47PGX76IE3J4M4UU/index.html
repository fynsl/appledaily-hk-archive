<html><header><meta charset="utf-8"><title>驗樓師：整體僅78分</title></header><body><h1>驗樓師：整體僅78分</h1><p>【本報訊】資深驗樓師詹濟南「詹sir」首次為尚譽單位驗樓，以為空間少就少出事，點知要貼膠的地方漏膠、有膠的地方爛膠，扣分最嚴重就是膠，門及潔具與來去水評分不合格，拖累總分只有78分，屬於中間浮沉的水平。</p><p>門及來去水肥佬</p><p>詹濟南入屋前就指出大門門框頂未做修口，敲打油漆批盪時，發覺窗邊底有一處批盪出現空鼓，面積少於1方呎，仍算合格，至少10年或以上才會剝落，就算要求執修，也未必受理。檢驗浴室企缸玻璃膠邊時，詹sir稱：「邊個咁搞鬼呀，特登割鬼爛條玻璃膠嘅，好彩唔係迎水嗰一面，否則有機會滲水。」另外，天花板及牆身、窗框邊及玻璃的接駁位漏貼玻璃膠。<br><br>總結交樓有兩項不合格，分別是門、潔具及來去水，令單位總分跌至78分。恒地發言人回應稱上述單位所有執修項目已完成。尚譽管理費平均每呎約5.73元，最貴每呎7.6元。本報統計明年至少有14個迷你盤入伙，實用面積徘徊約200方呎的劏房戶料佔逾1,700伙。</p></body></html>