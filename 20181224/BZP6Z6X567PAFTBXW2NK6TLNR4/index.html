<html><header><meta charset="utf-8"><title>扮美少女戰士爛唇Oscar大婚咀暈江若琳</title></header><body><h1>扮美少女戰士爛唇<br>Oscar大婚咀暈江若琳</h1><p>「生煎包王子」蕭潤邦（Oscar）昨日與江若琳舉行婚禮，為抱得美人歸，Oscar早上於接新娘環節時，要扮美少女戰士撐大個口跳舞，令唇角爆裂，他事後大呻：「好難啊！」晚上兩人在紅磡筵開45席，一對新人設宴前先見傳媒，兩人更當眾連錫三次，新郎Oscar冧功了得，令江若琳笑說被咀暈。</p><p>現年31歲的江若琳去年4月宣佈與前組合Bliss成員、「生煎包王子」蕭潤邦拍拖，去年12月Oscar求婚成功。相隔一年，Oscar與江若琳終於結婚了！兩人昨日早上先進行接新娘儀式，中午舉行婚禮，晚上再於紅磡筵開45席宴請親朋。一對新人傍晚接受訪問，更應傳媒要求連錫3次，兩次嘴一次面，其中一次咀嘴更長達20秒，江若琳即打趣說：「有啲暈。」</p><p>幫妻抹眼淚</p><p>江若琳與Oscar的註冊儀式於昨午約3時於酒店的海旁露天場地舉行。一對新人在身任伴郎的謝安琪及伴娘小肥的陪伴下，在現場來賓見證下宣誓。新郎Oscar顯得相當緊張，哽咽對新娘說：「你係我嘅蘋果，我係你嘅蘋果樹，如果曬，我同你擋太陽，落雨同你擋雨水，行雷就劈我先，好唔好呀？」江若琳感動到要用紙巾抹眼淚，Oscar再向她承諾：「我會一生對你永遠不變，I love you！」</p><p>然後到江若琳讀誓詞，她表示今年是她認識Oscar第11年：「過去10年，我哋喺自己人生不斷各自有經歷同學習，感謝個天喺我覺得好絕望同灰心嘅時候，你用另一個身份出現。」之後江若琳讀出Oscar最打動她的一句說話：「我曾經問過你，你生得咁高大，係咪幫我擋風擋雨，你話唔係，你係會為我擋子彈。」江若琳坦言人生做過不少錯的決定，但她表示對Oscar很有信心：「我有一樣嘢可以肯定，我今日選擇嫁畀你，係我生命中最無悔、最正確嘅選擇。」Oscar為江若琳抹眼淚，雙方交換戒指，Oscar揭開新娘頭紗，二人深情一吻，江若琳正式成為蕭太。</p><p>Oscar與江若琳在擺酒前先見傳媒，提到早上接新娘時，Oscar要一面扮美少女戰士，一面戴口腔固定器同時跳舞，他傍晚受訪時大呻：「好難啊，我要扮女人，扮美少女戰士，原本叫佢哋唔好放上網，但阻止唔到，今晚啲賓客嚟都應該會笑我，呢啲相喺兄弟group流傳。」Oscar表示因為嘴細，所以當時要戴一個好大的牙箍，令唇角都爆開了，不過Oscar就說一向都有跳江若琳的歌曲《Show You》，更時常看這首歌的MV。</p><p>床頭放閃卡</p><p>江若琳即時反駁：「講埋啲反話！」見老婆不相信，Oscar當眾自爆迷戀江若琳已久：「我床頭放咗佢張閃卡，最初我冇福氣同佢合照，所以我將佢嘅閃卡同我張證件相黐埋一齊。」Oscar接新娘時，手持一大叠金牛，他笑說：「派晒喇，都唔夠。」江若琳就說：「大家開咗個盤口，睇吓邊個喊先，最後佢喊先，所以要找數。」</p><p>另外，江若琳昨晚所戴鑽飾亦相當名貴，單是皇冠頭飾已價值過百萬元，一對新人訂做的結婚戒指重2卡，價值105萬元，其他鑽飾總計約10萬。 <br>採訪：黃曉妍<br>攝影：林賓尼</p></body></html>