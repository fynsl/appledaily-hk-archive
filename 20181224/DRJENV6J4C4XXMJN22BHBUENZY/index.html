<html><header><meta charset="utf-8"><title>【娛樂人物】AGA每天愛多一些</title></header><body><h1>【娛樂人物】AGA每天愛多一些</h1><p>下月踏入31歲的江海迦（AGA），三年前經歷了胞姊因癌症離世的傷痛，她承認一直沒有好好去處理內心與情緒，直至今年才願意打開心扉，透過閱讀及聽講座了解何謂快樂，明白到生命的脆弱，學懂每天都對人說「我愛你」。同樣的事情，有着不同的感受，這就是成長的重量。<br></p><p>唱作實力女歌手AGA出道五年，將於明年2月舉行「Night with AGA」MOOV LIVE演唱會。她創作了超過200首歌曲，但推出的歌曲僅20首，對比強烈，她希望藉着音樂會跟樂迷分享個人創作心情：「好多人話我有才華，其實我都係靠勤力。」她形容自己是夜間創作人：「日頭好忙，要應付好多嘢，夜晚就會沖杯Expresso，狗狗會入嚟陪住我，然後天馬行空咁寫歌。」而待有足夠作品之後，AGA接下來的目標就是攻紅館，她說：「不過呢啲好睇緣份，好似愛情咁，等我再寫多啲歌，有多啲人支持，我就會爭取。」<br><br>AGA的姊姊三年前因癌症離世，於是AGA作了首歌《若》，請來林夕寫詞來紀念姊妹情。說到親人的離開，AGA坦言一直沒好好處理情緒：「今年先學識點樣尋找快樂，睇書、聽講座了解何謂快樂。呢件事會一直喺生命入面，以前姊姊去過嘅地方，我會好想去尋找佢嘅影子。以前有佢，我好受保護，𠵱家我可以更成熟去明白佢嘅諗法，好多謝佢喺呢27年嚟做我最好嘅朋友。」</p><p>更重視家人</p><p>而這個痛苦經歷令她更加重視家人，AGA說：「當你知道生命可以啪一聲冇咗，就會學識每日都同人講我愛你。呢幾年，媽咪畀好多正能量我，大家每日都通電話。」<br><br>成長令AGA看待事物有了不同角度，她說：「好似愛情觀，細個會因為好小事而感動，好青澀，𠵱家覺得女性要擔當好多唔同嘅角色，社會畀咗好多定義。其實選擇單身、愛自己都可以好開心。」她說在遇到對的人之前，先選擇儲起愛。<br>撰文、攝影：盧妹<br>化妝：Vanessa Wong<br>髮型：Gary Sun Of Hair Corner</p></body></html>