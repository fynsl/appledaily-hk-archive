<html><header><meta charset="utf-8"><title>同男友組溫暖之家家庭樂沈卓盈開口明年嫁</title></header><body><h1>同男友組溫暖之家家庭樂<br>沈卓盈開口明年嫁</h1><p>【爆相爆片】現年34歲的沈卓盈（沈大師）早已名花有主，和經營內衣褲出口生意男友Calvin拍拖已經超過兩年，感情相當穩定。日前《蘋果》讀者梁先生透過本報「爆相爆片」，分享他在葵芳一間精品店遇見沈大師和男友拍拖甜蜜選購聖誕禮物。</p><p>拉口罩唞氣</p><p>相片所見，當日沈大師穿上一條波點連身裙，素顏的她戴上口罩，但不時都拉低口罩唞唞氣。梁先生接受《蘋果》電話訪問時表示：「我先見到沈大師，以為佢一個人行，見佢喺度睇聖誕卡，但睇睇吓見到有個男人行近，應該係佢男友，佢哋挨到好埋，隔咗一陣，又各自行開睇嘢，佢哋都逗留咗喺店內好耐。」<br><br>沈大師前晚回覆傳媒則說：「我哋嗰日同媽咪飲完茶，就去咗買聖誕禮物，因為會喺屋企開party。」問到她是在自己家中還是男友的家中開派對？沈大師就避答，只說：「一個好溫暖嘅屋企，一個開心嘅屋企囉！」然後又謂：「到時大家姐、姨甥女都會嚟，人大個咗，好想多啲時間陪屋企人。」但未有透露是否和男友同居。</p><p>協商不送禮</p><p>問到今年送甚麼給男友作為聖誕禮物？沈大師就表示大家協商後，決定不送禮，但如果男友有準備，她都沒有所謂。至於是否計劃明年出嫁？她即笑謂：「希望喇，隨緣。」<br>採訪：陳杰</p></body></html>