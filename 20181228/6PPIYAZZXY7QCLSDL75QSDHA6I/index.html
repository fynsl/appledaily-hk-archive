<html><header><meta charset="utf-8"><title>尾場騷懶理噪音管制何韻詩自詡：冇失禮梅姐</title></header><body><h1>尾場騷懶理噪音管制<br>何韻詩自詡：冇失禮梅姐</h1><p>何韻詩一連六日於科學園舉行「我們正在」演唱會已於前晚圓滿結束，好友林二汶、黃耀明和杜汶澤到場支持。對於今次開騷從籌備到舉行所面對的各種問題，阿詩感觸地說：「仲有五日就新一年，希望大家喺嚟緊一年可以成為更自在嘅自己，人面對好多難關，有啲係外在，有啲好無助，雖然係唔如意，但我相信每個困難都係契機，有機會變得更好嘅自己。」最後安哥環節，阿詩一出場就說：「事不宜遲，雖然我哋有噪音管制，唔好理佢。」</p><p>錢一齊賺</p><p>阿詩完騷後接受訪問，為了這個演唱會，阿詩出現過度疲勞，一個月前更面臨失聲邊緣，她表示幸好有唱歌老師教她技巧用聲，完騷後終於可以真正休息，她還笑說：「呢幾日見到好多一家大細行市集，聽講有啲攤位每日賺到兩萬，所以喺𠵱家嘅環境，做歌手唔可以循規蹈矩，我希望可以跳出框框，大家一齊賺。」<br><br>對於台灣閃靈樂團因未擁有「在香港境內不存在的技能、知識和經驗」，不獲發工作簽證，問到會否覺得美中不足？阿詩笑說：「噚晚（前晚）佢哋嚟咗喇，連個天都幫佢哋，嗰晚本來電腦死機，點知最後透過手機都可以做到，證明只要唔好放棄就可以成事！」</p><p>盡力做好</p><p>至於下次會否找一些有「特異功能」的單位演出？阿詩說：「我自己開始練習，到時將內功過畀其他人。」另一方面，後日是師傅梅艷芳逝世十五周年，阿詩說：「冇特別嘅紀念活動，其實唔單止一天去上支香，最重要係將師傅做人態度同精神放喺工作上，時間真係好快，託賴喺呢十五年我都盡力做好自己，希望冇失禮佢。」<br>採訪：馬建華<br>攝影：沈健程</p></body></html>