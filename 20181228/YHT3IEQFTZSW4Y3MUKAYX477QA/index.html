<html><header><meta charset="utf-8"><title>陳柏宇騷後休兩日湊女</title></header><body><h1>陳柏宇騷後休兩日湊女</h1><p>陳柏宇（Jason）一連三場演唱會昨日在九展圓滿結束，他在台上表示未夠喉：「下次可以開多兩場，有好多歌仲想唱。」之後又找三對情侶玩遊戲，其中包括一對男男。<br><br>Jason完騷後受訪表示：「我有啲唔捨得，不過今日好攰，我覺得可以唱多兩場，可以應付到。」太太符曉薇和囡囡坐在台下睇騷，他說：「冇緊張，反而出場嗰陣興奮啲，不過唱唱吓都唔記得佢哋，因為要有專業嘅表現，唔可以成日掛住。」太太日前在Ig指囡囡不肯飲奶變瘦，Jason說：「都唔係瘦晒，噚日磅完有增長，𠵱家重10點幾磅。」完騷後會否多些時間湊女？他說：「理論上就係，我請咗兩日假休息，因為太近頒獎禮，所以都唔會休息太多。」<br>採訪、攝影：盧妹</p></body></html>