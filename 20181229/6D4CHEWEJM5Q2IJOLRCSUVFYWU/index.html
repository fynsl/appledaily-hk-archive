<html><header><meta charset="utf-8"><title>華仔聲沙灑淚腰斬個唱</title></header><body><h1>華仔聲沙灑淚腰斬個唱</h1><p>劉德華一連20場「My Love Andy Lau劉德華World Tour」，月初舉行，昨晚開場不久，演唱至《如果有一天》歌曲時，華仔因喉嚨發炎無法再繼續。華仔於台上鞠躬向在場觀眾致歉，忍痛宣佈演唱會腰斬。這是華仔相隔8年再踏紅館舉行的跨年演唱會，不少fans都很期待，昨晚為第14場，華仔在台上因失望而哭了出來，相信現場觀眾所有人睇到心痛。主辦單位叫觀眾保留演唱會門票，將盡快公佈有關後續安排及退票事宜。</p><p>道歉「真係唱唔到」</p><p>昨晚眾藝人如任達華夫婦、舒淇、胡杏兒都有去到捧場，華仔唱了三、四首歌之後，就跟觀眾說：「真係唱唔到，唔好意思。」之後，華仔表示自己喉嚨痛，醫生有叫他不要唱，華仔就開始喊，至於昨晚有去看爸爸演唱會的囡囡劉向蕙，就先行離開觀眾席，在場fans雖然失望，但就很支持華仔這個決定，看見華仔喊，都大叫「華仔唔好喊！」<br><br>昨晚有去看華仔個唱的胡杏兒，回覆《蘋果》時說：「希望佢快啲快啲好番。」何佩瑜也說：「開頭氣氛好好，唱咗幾首歌，真係聽得出佢把聲好沙，希望佢好番，快養番好把靚聲。最後宣佈腰斬時，佢都喊，好多人戥佢心痛，我媽咪都喊，我媽咪同細佬都係第一次睇演唱會。」</p><p>申請小巨蛋被拒</p><p>禍不單行的華仔，昨日台灣《蘋果》報道原來他已向台北小巨蛋申請明年10月檔期，預計舉行八場。據知申請計劃是每開三場休息一日，加上搭台及拆台，合共申請14天，惟館方以「期間太長」為由拒絕申請。<br><br>華仔所屬的台灣映藝回應：「之前確實依規定向台北小巨蛋申請2019年10月檔期，但幾周前被通知小巨蛋無法安排，我們會申請其他檔期。」<br>採訪、攝影：吳耀輝、王麗春</p></body></html>