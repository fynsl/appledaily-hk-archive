<html><header><meta charset="utf-8"><title>飛溫哥華會合仔女張國強機場攬妻打卡</title></header><body><h1>飛溫哥華會合仔女<br>張國強機場攬妻打卡</h1><p>【爆相爆片】張國強（KK）入行超過40年，是第一代兒童節目主持人，多年來他醉心演藝事業，飾演過不同類型的角色，但在現實生活上，他只專心一意做好爸爸和好老公。日前讀者王先生透過《蘋果》的「爆相爆片」，分享本月中在香港機場見到KK和太太一齊外遊，表現恩愛的情況。</p><p>全程好體貼
</p><p>讀者王先生說：「嗰日見到張國強同太太一齊喺香港航空商務客位準備check in，佢哋好恩愛，有講有笑，仲好似玩自拍。」KK夫婦當日穿上墨綠色情侶褸，KK全程好體貼，負責推行李及拎護照辦理登機手續，完全不用太太操勞。</p><p>對於被目擊和太太恩愛外遊，KK前日接受傳媒訪問時表示：「我𠵱家喺溫哥華，難得有假，可以同仔女一齊過聖誕。」KK同太太結婚30年，育有一子兩女，他曾經在訪問中表示大仔寶軒今年已經29歲，目前在新加坡工作；二女寶洋在加拿大工作，細女寶康則仍在求學。<br><br>雖然KK專心留港拍劇，先後有《跳躍生命線》、《是咁的，法官閣下》推出，一家人分散各地，不過無損感情，三子女每年都會回港陪他一齊跑獅子山。由於KK在70年代是香港足球代表隊成員，熱愛運動，所以他多年來無論樣貌和身形都keep得好好，完全不似63歲。<br>採訪：嵐山</p></body></html>