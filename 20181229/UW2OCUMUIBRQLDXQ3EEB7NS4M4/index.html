<html><header><meta charset="utf-8"><title>求驗客手記：意乙門將扭入自己龍</title></header><body><h1>求驗客手記：意乙門將扭入自己龍</h1><p>周四晚意乙嘅巴勒莫喺主場鬥阿斯科利，最終大勝三球，不過開紀錄一球客隊門將竟然扭波扭入自己龍，真係相當有嫌疑！話說當時阿斯科利門將佩魯堅尼喺小禁區邊接應回傳，巴勒莫嘅前鋒當然上前力迫，呢位門將想「吸停」時，個波竟然碌番入自己個龍。佩魯堅尼擺完烏龍之後立即跪地抱頭，顯得相當驚訝，但係其他隊友就好似冇咩反應咁，唔通劇本一早已經寫好咗？</p></body></html>