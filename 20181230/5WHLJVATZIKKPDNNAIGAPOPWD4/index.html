<html><header><meta charset="utf-8"><title>財經專題：東方表行淡市求生「唔得啲舖閂咗佢」</title></header><body><h1>財經專題：東方表行淡市求生<br>「唔得啲舖閂咗佢」</h1><p>自內地反貪後，對本港零售市道及奢侈品市場有重大改變。內地遊客來港消費習慣不同，昔日豪氣送禮不再，珠寶鐘錶行業亦作出應變。本港龍頭鐘錶零售商東方表行，對來年奢侈品市場走勢不太樂觀，集團實行淡市三招求生術，控制成本，舖租「計唔惦數，就閂埋間舖，無謂做落去」。<br>記者：黃朗鈞</p><p>東方表行集團執行董事林慶麟認為，中美貿易戰搞亂全球經濟，「佢（指特朗普）做嘢出人意表，大家都估唔到！佢今日可以話一，聽日可以話二，後日可以話一、二都唔係，其實係三，我哋好難跟！」集團除「穩守突擊」外，無激進地擴充開舖，更重要控制成本。林氏表示，從2013年自由行巔峯期回落，「我哋計完成本後，唔得嗰啲（舖）就閂咗佢，得嗰啲就保留，減存貨，改善財務減低營運成本」。</p><p>嚴控租金改善盈利</p><p>他指，公司營運兩大經常開支，第一是租金，第二是薪金，最低工資下，底薪不能減；佣金跟隨市況浮動，難以控制，所以向租金着手，若我們能將租金減少約四成，公司每年便會多出逾數千萬元利潤，純利可獲改善。東方表行於皇后大道中100號的旗艦店，乃該廈2006年落成時首批租戶，在中環開業12年，見證一代中環人誕生，該舖將於來年3月尾結業，搬遷至同街較前的陸佑行。<br><br>他坦言，旗艦店舖空間過大，若搬去一個較細的地方，成本較易操控，人手開支減少，利多於弊。目前開舖策略，林說：「要計得掂條數，計唔掂條數，我一定係閂埋佢，無謂再做落去！」減省成本後，該集團11月發盈喜，指截至今年9月底止，半年盈利達6,400.5萬元，按年增長39.04%。</p><p>內地豪客一去不返</p><p>儘管盈利好轉，但豪客一去不返。他憶述，自由行巔峯期間，內地客一般不問價，有幾多買幾多。惟內地打貪，內地客購物心態由「送禮」轉成「自用」。他說，「送禮唔會計較款式同埋價錢，但自用，你就會好計較。你會問多兩次，會挑剔好多，所以現時可能係買一隻兩隻。」<br><br>他又指，例如勞力士，「香港人鍾意買運動型，內地人鍾意一啲傳統型，簡單嘢；Patek Philippe，內地富二代鍾意多閃石，香港人鍾意冇閃石；內地人鍾意帶黃金錶、紅金錶，唔帶白金錶，但香港人就鍾意帶白金錶，完全相反。」香港人重視功能性多，內地客則重視外觀性，「喜歡多啲（鑽）石，要夠搶眼，五條街都見到」。若談保值，二手網上勞力士及Patek Philippe的價格一般較好，普遍會選擇這兩款。<br><br>目前集團售出手錶，八成售價低於20萬元，該類大額鐘錶銷量較巔峯期少一成，反而價格介乎5萬至10萬元中檔腕表銷情最理想，存貨金額亦由2013年約21億元，減持至目前約9至12億元。客源分佈約六至七成為內地客，三至四成為本地客。</p></body></html>