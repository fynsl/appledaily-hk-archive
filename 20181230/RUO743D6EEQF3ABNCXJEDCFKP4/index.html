<html><header><meta charset="utf-8"><title>江欣燕追星趴地拜阿梅</title></header><body><h1>江欣燕追星趴地拜阿梅</h1><p>梅艷芳歌迷最近在太子舉辦一個為期三天的「那些年．我們一起追過的梅艷芳」紀念展，場內展出阿梅的電影海報、劇照及錄影帶等，江欣燕昨日現身展覽，並擔任開幕嘉賓。</p><p>欣欣憶述當年跟阿梅首遇的經過：「讀中四嗰年，有幸去睇《勁歌金曲》總選，我搵陳百強同哥哥（張國榮）影合照，再趁住廣告時段搵阿梅合照，但點知我俾地下條cable線kick到，當時哥哥見到就同阿梅話『佢拜你喎！』，阿梅叫我『你企番起身先！』，後來我入咗行，同阿梅同一間公司，我同佢講番，佢話唔認得邊個，但記得呢件事。」欣欣表示這三張合照是最珍貴的珍藏，現保存於家中。<br><br>提到與阿梅相處的點滴，欣欣笑說：「有次喺化妝間見到阿梅，佢問我做乜，我話補妝去拍拖，但係佢話應該落妝，以真面目去拍拖。」<br>採訪：黃曉妍<br>攝影：仇志德</p></body></html>