<html><header><meta charset="utf-8"><title>復職被杯葛　有人被發江湖暗殺令「我都想似Laughing哥咁型」</title></header><body><h1>復職被杯葛　有人被發江湖暗殺令<br>「我都想似Laughing哥咁型」</h1><p>【本報訊】「我只係想做個正正常常嘅差人……」電影《黑白道》中，張家輝經歷八年卧底生涯後復職，但不被同袍信任，女友離他而去，終變成邊緣人，被仇家槍殺而死。外界對卧底警功成身退後復職的幻想總是美好的，以為會如電視劇《學警狙擊》中Laughing哥受同袍擁戴，但現實中的卧底警阿成完成任務後，卻一方面備受同袍排擠，擔心他已被「染黑」；另一方面又被黑道中人視為「二五仔」，令阿成由雙面人變成「兩面不是人」，只能靠時間去爭取表現，讓上級另眼相看。放眼昔日，不少卧底下場都是悲慘的，有人分不清黑白，變成真正古惑仔；有人受不住壓力豪賭敗家，只有少數如警務處前處長曾偉雄，能夠由卧底變成警隊一哥。</p><p>鄭皓瑋失手　佐敦之虎脫罪  </p><p>由古惑仔變回警察，阿成獲警務處長頒發嘉許狀，先被安排做文職，再調往刑事部，目的令他可24小時陀槍保護自己，之後再調去反黑組，安排處理較熟悉的範疇，但萬料不到，他被調入刑事部即遭同袍杯葛，「佢哋唔想畀我知查緊乜嘢重要case，例如開會，老闆會事先安排我做其他工作，當我返嚟嘅時候，佢哋已經開完會，咁大家都知乜嘢事啦！」<br><br>每天被同袍當作「透明人」，幾乎連食早餐也沒預他，「呢兩年過冷河期真係好難捱，因為同事唔知你係咪真係做番自己，還是係無間道，變成黑社會卧底！」他直言不開心：「咪當自己係一個新人，同事唔識你囉，從頭開始，但我同自己講一定要捱過呢個時間！」他只有靠工作表現取得同袍信任。<br><br>除面對同袍排擠，阿成還要受盡古惑仔嘲諷，「我都想好似Laughing哥咁有型，復職後見番啲古惑仔，仲叫你Laughing哥，但現實佢哋只會叫你二五仔咋！」他只能自我安慰︰「咪由佢講囉，我自己同自己交代到就得啦！」<br><br>事實上，警方打擊黑幫，需要卧底滲透搜證，近年最轟動莫過於去年「飆風」行動，一名卧底滲入元朗和勝和一年，成功將「元朗黑道四大天王」綽號「囝囝」的太上皇張銓漢、元朗區議員鄧勵東「田雞東」、現任勝和坐館寸仔及雙花紅棍日本仔一網成擒。不過涉案卧底警擔心被識穿身份，一年間激瘦40磅，連同袍亦幾乎認不出來。<br><br>卧底亦有失手時，早前的「佐敦之虎」案，卧底警鄭皓瑋潛伏和勝和一年多搜集情報，成功拘捕逾150人，惟其後法官以其證供不可信，裁定9名被告全部罪名不成立。據悉，涉事的卧底警已復職，現於港島區刑事部工作，但其照片則在各大社團中瘋傳，有傳向他發出江湖追殺令。</p><p>扮司機立功　曾偉雄步步高升</p><p>有人完成卧底任務後步步高升，當中以警務處前處長曾偉雄為萬中無一的例子，他80年代駐守毒品調查科期間混入販毒集團打扮成司機，搗破多個國際販毒集團，由卧底晉升為一哥；另一名叫Ricky仔的卧底1994年潛入新義安，拘捕逾百人及多名社團核心人物，其後獲擢升為警署警長。<br><br>但亦有卧底走上不歸路，有警官透露，約有兩成卧底警無法返回警隊，甚至違法被捕，如1996年卧底警「鋼牙」滲入和合圖在香港仔魚類批發市場地盤，為與目標混熟，他奉旨去澳門賭錢，兩年後完成任務返回警隊，但寄情賭博欠債逾百萬元，因打劫鋃鐺入獄。<br>■記者黃學潤、張軍、郭美華</p></body></html>