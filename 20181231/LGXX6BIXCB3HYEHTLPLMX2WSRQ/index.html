<html><header><meta charset="utf-8"><title>條氣唔順的賤民 - 陳也</title></header><body><h1>條氣唔順的賤民 - 陳也</h1><p>民賤聯票選年度字，頭兩位是「順」與「民」。民賤聯今年順境，選民變順民，超額完成阿爺任務，所以呢，年度最得寵的政黨，一定是民賤聯。<br><br>年度最猛廣告，是民賤聯全力支持的陳健康，登了外牆大頭廣告，廣告左近，殯儀館林立，大吉利是，有票，唔過？這個死人頭廣告位，從此被賤人長揸，邊個出廣告，邊個就贏。<br><br>年度最黑大媽，首推翻白眼的鄭大媽。政府唔告佢，但搵佢老公落鑊。街坊七嘴八舌認定此乃剋夫命，白眼相沖夫妻宮。其名下僭建物之多，乃司長之冠，奶媽管治班子的風水屋，會包容一個僭出來的暗黑地牢？<br><br>年度最神，投硬習神。但深水埗這個老馮票倉竟然迎來滿天紅衫魚，居民即刻忘記習帝與基叔，振臂擁戴天台上大手撒的幣神。<br><br>還有，年度最濫：689發的律師信！年度最大騙局：明日大嶼願景！年度最震懾的義工：無人召喚自己出動去鋸樹的駐港解放軍！年度最危：港鐵N個月台！年度最弔詭：連葉劉都唔敢用那隻手機，乜料呢？</p></body></html>