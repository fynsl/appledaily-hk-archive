<html><header><meta charset="utf-8"><title>【馮仁昭四圍超】陳柏宇符曉薇想追多個</title></header><body><h1>【馮仁昭四圍超】陳柏宇符曉薇想追多個</h1><p>陳柏宇同老婆符曉薇噚日喺尖沙嘴出席除夕派對，兩公婆不時手拖手表現恩愛，但另邊廂又經常鬥嘴，大耍花槍。講到如果有客戶搵佢哋同囡囡一齊做嘢，陳柏宇話：「我唔會抗拒。」佢哋仲話希望三年抱兩，符曉薇話：「我都OK，之前想生三個㖭，但生完第一個好攰，要好大體力，反而佢當初唔想生，佢驚分薄對囡囡嘅愛。」<br>撰文：馮仁昭</p></body></html>