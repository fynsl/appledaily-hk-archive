<html><header><meta charset="utf-8"><title>富榮97摸頂業主：恐重現大跌市</title></header><body><h1>富榮97摸頂業主：恐重現大跌市</h1><p>樓價在過去一年間直線上升，帶挈大角嘴富榮花園出現破千萬元成交，成為全港首間、亦是唯一一間過千萬元成交的居屋。對於早已供斷樓的富榮花園一手業主來說，單位廿年間升值數倍，當然是件好事，但眼見樓價升到不合理，擔憂或會重現97年般「斷崖式」樓價急跌的情況。</p><p>千萬樓王裝修費60萬</p><p>去年中富榮誕生的千萬居屋王單位為17座中層A室，實用面積592方呎，建築面積694方呎，屬三房戶，以1,065萬元自由市場價售出，呎價17,990元；除呎價打破屋苑新高外，銀碼亦打破歷來所有資助房屋紀錄。<br><br>記者日前前往千萬居屋王單位，發現單位正在裝修。據裝修工人透露，單位屬一般裝修，裝修費約50萬至60萬元，仍要數月才完工。從門外可見，單位內部的地磚均已「拆晒」，牆身亦鏟去。<br><br>事實上，富榮花園於1997年樓市最高峯期發售，其後金融風暴爆發，樓價大跌，觸發大規模撻定，涉及的撻定戶多達近千伙。逾65歲的陳先生便是其中一名摸頂入貨的買家，他指，當年為了改善居住環境，便一家三口由觀塘的公屋搬入富榮花園，以170萬元綠表價買入5座一個2房單位。豈料一入市便遭遇樓價大跌，同時還要面對高達10多厘的息口，不過陳先生至今都沒有後悔入市，「唔驚，都要住㗎麻，驚都無法子，公屋畀返政府，根本走唔郁，焗住㗎咋。」<br><br>當年從事寫字樓工作的陳先生表示，工作多年本身都有積蓄，但當時供樓負擔都較吃力，他譬如說，「又唔使勒緊褲帶，慳啲就得，人哋食漢堡包，我食方包，果陣時形勢係咁呀麻。」<br><br>對於樓市走勢，他直言「梗係唔合理呢個樓價，香港係咁，樓價最貴。」又認為如今跌勢同97年差不多，「睇個勢繼續跌機會大，樓價脫節、負擔唔起，所以只有跌先可以有所承接。」陳先生自己育有一女，但因為樓價太貴，所以女兒並沒有置業打算。<br><br>另一名同樣高位入市、即將70歲的何太，當年見到樓價暴跌，形容「一個金融風暴冧嗰時，想死咁濟，好慘，跌價跌咗一半都無，真係想唔要，但係無得住，焗住咪當租樓住。」<br><br>時任公務員的何太太透露，當時斥200多萬元，一家四口入住18座一個3房單位，向銀行做足十成按揭，每月供款逾2萬元。雖然人工優厚，但適逢兒子即將入讀大學，開支大增，何太呻那時好吃力。<br><br>對於樓價一度飛升，屋苑更出現千萬成交，何太就直言「人係自私㗎啦，我咁辛苦捱返嚟，我想佢繼續升㖭，不過幾多錢都好，做人最緊要內心滿足。」</p></body></html>