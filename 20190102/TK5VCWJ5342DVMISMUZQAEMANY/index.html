<html><header><meta charset="utf-8"><title>鄭秀文新一年盼華仔快康復</title></header><body><h1>鄭秀文新一年盼華仔快康復</h1><p>鄭秀文（Sammi）前晚在將軍澳出席倒數活動，對於劉德華因確診流感宣佈取消合共七場演唱會，Sammi說：「喺第一次華仔宣佈取消嘅時候，我都有同佢身邊嘅朋友聯絡，睇吓有冇嘢可以幫到手。我之前開騷都試過失聲，不過華仔今次唔單止失聲，仲有流感。」<br><br>Sammi續言：「作為觀眾都衷心希望華仔可以快啲好番，睇到佢喊真係好肉赤，我好明白佢嘅感受，喺台上嗰種無力感，而且好內疚。希望佢可以靜心休息，快啲好番。」Sammi又表示為籌備今年7月舉行的演唱會：「𠵱家都好緊張賣飛嘅機制，實名制唔係簡單嘅事，會衍生好多問題，所以同公司傾緊，睇吓有乜嘢方案，大家都好頭痛。」<br>採訪：羅慧敏<br>攝影：葉君海</p></body></html>