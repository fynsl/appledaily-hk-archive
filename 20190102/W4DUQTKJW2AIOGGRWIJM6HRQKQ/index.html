<html><header><meta charset="utf-8"><title>貿易戰今季續困擾恒指　投資宜審慎六專家薦心水股</title></header><body><h1>貿易戰今季續困擾恒指　投資宜審慎<br>六專家薦心水股</h1><p>【財經專題】今日港股迎來2019年第一個交易日，也是不少投資者重新出擊的時候。去年，一場貿易戰、一個「侵侵」，將大市舞高弄低。加上環境經濟放緩、中國債務爆煲等內外因素夾擊，港股最終慘敗，累跌13.6%收場。</p><p>上述大事錯綜複雜、非一時三刻能解決，估計仍會在第一季繼續纏繞港股。如今大市正值風高浪急，本報找來6位股評人，分析今季市況及推介一隻心水股份，幫助大家「進可攻、退可守」，搶盡先機、由年頭贏到年尾！<br>記者：李芷珊</p><p>滙控　進可攻退可守</p><p>帝鋒證券及資產管理行政總裁郭思治：中國上月向美國買入150萬噸大豆，及後美汽車和零件又獲中國減關稅，反映貿易糾紛逐步降溫，估計中美在談判期能找到方法解決分歧。若貿易戰緩和，加上中央在年關前採取較寬鬆貨幣政策，恒指或能升至250天線附近，上望29012點。<br><br>滙控（005）佔恒指成份約10%，如果恒指上到28000點或29000點，「股價無可能原地踏步」，上月底股價處年度低位64元附近，開始進入整固，加上過去兩年都有回購，料股價整固後，「行到72元都不為過」。萬一市況不明，股息有逾6厘，「進可攻、退可守」。</p><p>創科　適合穩陣股民</p><p>東驥基金管理董事總經理龐寶林：上月中國在貿易戰釋放善意，但買豆及減關稅是較易做到，若美國要求中國開放金融、電訊市場，或放棄2025計劃等涉及國家及網絡安全項目就難達成共識。即使最後2月底傾到，一、二月股市波動都好大，料第一季恒指下跌機會較大，「有機會試返24000點，若再穿，見22000或20000點都唔奇」。<br><br>創科（669）是老牌工業股，不但管理好，又派息，加上業務大部份跟建築有關，保持良好勢頭。暫時貿易戰對該企業造成的心理影響大於實際影響，惟「現在買股票都係賭貿易戰」，若中美談判有進展，投資者又想穩陣出擊，便可考慮。</p><p>煤氣　派紅股機會大</p><p>中投傲揚基金經理溫鋼城：貿易談判結果固然成大市走勢關鍵，但同時要留意今年各國央行的貨幣政策，好似美聯儲每月500億美元縮表，一直收緊市場流動性，造成美股不斷下跌，港股或因而跌穿去年低位，至23000點有支持，高位至27000點將見阻力。若全球經濟數據持續回落，亦會令環球入市資金減少。<br><br>最近資金都追逐公用股，因此類企業有利潤保障，對股價有幫助。煤氣（003）大概在3月中出業績，「李生仲喺到，有紅股分嘅機會幾大」，加上有股息，回報幾吸引，「資金係業績前都會偷步炒佢」。</p><p>嘉里物流　業績看俏</p><p>光大新鴻基財富管理策略師溫傑：現時纏繞大市的三大因素：英國脫歐、美國加息步伐及中美貿易戰談判，有機會在今年第一季深化，令市況出現極大不明朗，故較為審慎，暫時看24500點至27500點。全年走勢料現「低高低」格局，故全年低位或在第一季出現，最差恒指會跌至21500點。<br><br>嘉里物流（636）在亞洲從事物流、倉儲等服務，雖然中美貿易戰是個陰霾，「唔去中國，可能有啲嘢去咗越南、緬甸等地」，有望抵銷內地需求放緩的影響。企業市盈率為9倍，料下半年盈利增長高於上半年，其估值較具防守性兼吸引力。</p><p>中移　5G概念引憧憬</p><p>騰祺基金管理投資管理董事沈慶洪：第一季大市面對的政治風險較大，貿易談判及英國脫歐屬政治事件較難推測，加上環球經濟放慢情況料持續，故看淡大市。恒指低位先看22000點，高位看27000點，「中美貿易戰傾得掂，憂慮就輕一點﹔傾唔成22000點都未必守得到」。<br><br>現時市況「我就唔買股票，我寧願買反向」，如果買就要揀防守性強，中移動（941）相對硬淨，一來市場憧憬其5G發展，二來其業務性質穩定、現金流夠強，派息方面料維持得到。市況波動下，避險情緒比較高，這類股份較易受惠。</p><p>電盈　業務保持穩健</p><p>以立投資董事總經理林少陽：在貿易談判未有結果前「市場都唔會夠膽risk on」，整體氣氛「麻麻地」，股市向下走機會較大。去年9月起中央有較多寬鬆政策出台，若今年繼續有，而環境投資情緒不是太差，料市場反應更正面。<br><br>電訊盈科（008）有不錯估值，近年亦習慣將九成從香港電訊（6823）所得股息轉送股東，「買佢咪當用平啲嘅價去投資香港電訊」。本港一直對電訊業務有需求，特別是網絡及數據儲存，而目前市場只有香港寬頻（1310）能威脅電盈，故價格競爭不太激烈，業務料保持穩健，投資者可長期持有。</p></body></html>