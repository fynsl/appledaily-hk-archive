<html><header><meta charset="utf-8"><title>社會專題：產後抑鬱　入麻雀館改寫一生拔萃教師沉淪賭海「坐監救返我」</title></header><body><h1>社會專題：產後抑鬱　入麻雀館改寫一生<br>拔萃教師沉淪賭海「坐監救返我」</h1><p>金錢世界充滿誘惑，一失足隨時身敗名裂。劉鳳茵本來在名校拔萃小學平步青雲，怎料產後抑鬱令她一頭栽進另類紓壓途徑——賭博；後來越賭越大，為償還巨款更欺騙家長「誠意金」，最終2008年被捕，上了各大報章頭條新聞，並被判入獄13個月。大好人生從此斷送，事發至今10年，48歲的她回首往事，願意分享其犯錯的前因後果，希望大家不要步其後塵。<br>記者：李海澄<br><br>劉鳳茵1994年畢業於浸會大學音樂系，考取教育文憑後在拔萃小學任教音樂科，一教就是13年。剛入職時同事呵護備至，不過隨着更換校長，新人事亦帶來新作風。劉鳳茵10年來連升兩級，2003年升到主任級，但惹來同事眼紅，「以前好friend，放學後會tea，但突然疏遠我，覺得好大惑不解。可能覺得我幫住校長，亦可能係我自大咗而不自覺」。同年，劉鳳茵誕下兒子。工作及人事壓力，伴隨着越漸沉重的母親擔子，劉一度患上產後抑鬱症，原本美滿人生亦起了變化。</p><p>放學坐直升機過大海</p><p>有日劉鳳茵如常到相熟的美容院做按摩，技師偶然分享她會每天到麻雀館。聽罷，劉受好奇心驅使，有日獨自走到旺角一間麻雀館，「當年03年沙士，我就戴住口罩入麻雀館，諗住冇人認得我」。甫進麻雀館，面前一枱枱四方城，麻雀在枱上互相碰撞，每局節奏明快，看得劉鳳茵着了迷。接待員熱情招待，「佢哋好好服務，幫你拎嘢，斟茶遞水。你要食乜，講得出都有」，過時過節月餅、糕點、糭任拎，各樣着數令劉鳳茵逐漸放下戒心。<br><br>最初她每局打幾百元，到後來每局幾萬元上落。由每星期去一次，到每星期去七次，自言「仲勤力過返工」，付出時間和金錢，但結局當然是輸多贏少，「賭錢嘅人好得意，成日都好有希望，成日記住贏嘅興奮感覺，認為輸只係唔好彩，咁啱失手」。<br><br>當時劉鳳茵已欠債幾百萬，認為麻雀館已不夠頂癮，為了盡快填債，放學後甚至乘直升機過大海，「日日返學個心都諗住去賭，一放學連搭船去澳門都等唔切，即刻搭直升機去，來回成4,000蚊」。債務越滾越大，她除了賣樓、向大耳窿借貸，更以各種謊話向親戚朋友借錢填數，「人哋借錢畀我，我唔係第一時間去還錢、處理債務，而係攞去博，用嚟做本，博到就還畀人，博唔到就一日推一日」；若計大耳窿利息，她欠下的債款達天文數字。<br><br>劉鳳茵形容自己是病態賭徒，每天醒來第一件事是想向誰借錢，「有人話，賭徒平均可以影響身邊20個人」。作為主任，返學遲到早退，加重同事負擔；作為太太，每日早出晚歸，家人亦慘被大耳窿騷擾。</p><p>走投無路　呃家長70萬</p><p>至2007年，劉鳳茵走投無路，遂私自向申請入讀小學的學生家長，收取約70萬元「誠意金」。後來有家長報案揭發事件，她被控六項欺詐及兩項企圖欺詐罪，法院本來判監20個月，但因劉認罪及扣減假期，最後入獄13個月。「直到入監嗰一刻先知醒。被揭發入獄反而係好，因為如果繼續踩，個氹可以好深」，母親為幫她還債，不惜賣私樓住公屋，「媽媽仲寫信話『阿女，我為你冇晒啲嘢，但只要你重新做人，唔好再行舊路，我冇晒所有嘢都唔緊要』」。丈夫對她不離不棄，坐監時更繼續幫她還債，「大耳窿話好多人都喺另一半坐監時走佬」。<br><br>信奉基督教的劉鳳茵稱，坐監時得導師鼓勵，才能重新站起來，「有啲人睇坐監係結局、玩完，但我坐監反而係一個祝福」。劉鳳茵出獄後成為鋼琴老師，至今仍在還債。每當經過麻雀館，她都引以為鑑，「呢個地方差啲令我家破人亡！」10年前劉鳳茵因為賭博輸掉家庭、名譽、人生，10年後她仍感謝這段經歷，親情更加凝聚，「睇落冇晒啲嘢，但我得到嘅更多」。</p></body></html>