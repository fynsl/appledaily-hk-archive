<html><header><meta charset="utf-8"><title>謝安琪留老公陪子女</title></header><body><h1>謝安琪留老公陪子女</h1><p>謝安琪（Kay）在頒獎禮上奪3.5獎，成為大贏家，Kay表示去年做聽眾聽收音機直播頒獎禮，心情輕鬆，今年到自己出席頒獎禮，事前提醒自己要保持輕鬆心態。問到老公張繼聰為何不到場支持？她說：「佢本身想嚟，但遲啲要開戲，同古仔去外地拍戲，所以我想佢留喺屋企多啲陪小朋友。」</p><p>與Kay同奪至尊唱片的麥浚龍（Juno）表示事前一直有邀請古天樂出席《叱咤》頒獎禮：「結果有嚟，拎到大碟獎係成個團隊嘅功勞，古仔都係團隊一分子。」提到有報道指Juno有興趣邀請張繼聰簽約旗下公司，他說：「對任何人都有興趣合作，𠵱家做緊電影配樂，新一年又要做唱片part 2，暫時未有計劃。」</p></body></html>