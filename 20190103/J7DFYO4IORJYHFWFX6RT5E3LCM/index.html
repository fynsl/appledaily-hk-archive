<html><header><meta charset="utf-8"><title>向買家回佣恐倒蝕</title></header><body><h1>向買家回佣恐倒蝕</h1><p>【本報訊】信置（083）觀塘凱滙第4輪開售後才公佈代理佣金為1.7%。有代理透露早前已向買家簽回佣協議，部份需回佣達2%，有機會「回凸佣」而蝕錢返工。<br><br>有地產代理向本報表示，早前為凱滙簽成4、5宗買賣，客戶要求回佣1.5%至2%，但發展商於第4輪開售（12月29日）晚上才宣佈代理佣金為1.7%，令他們大失預算。他表示，已經有客戶表明不會改變回佣比例，即不少代理會倒蝕佣金，做1間成交會少約3萬至4萬元，部份開單多的同行有機會蝕約10萬元。<br><br>該名代理指，現時一般新盤佣金達3%，較少的新盤亦有2.5%，完全估不到會是1.7%。「如果有得揀我哋唔會做佢哋（信置）嘅樓盤啦，1.7%佣金應為近十年無見過，就算有都會一早講明，唔會差唔多賣完先同我哋講，返工都唔會開工一個月老闆先講幾錢人工啦。」<br><br>他認為，地產代理行業應劃一開售前多久公佈佣金比例，「一手有銷售條例，點解同我哋嘅佣金協議係無監管呢？佢鍾意幾時講又得，鍾意畀幾多都得，已經係唔合理啦。」「楊生出名對代理唔好，平時會對行家呼呼喝喝，唔似新地、長實咁係合作關係，衰啲講當我哋係狗咁。」</p><p>發展商料慳逾兩億</p><p>一般新盤佣金3%計，信置原先需付約5.04億佣金，現大削43%，只需付約2.856億元，即慳2.184億元。參考凱滙2期最新價單入場單位5座16樓B室，折實價715.57萬元。代理從中獲得佣金約12萬元，與公司以7：3拆佣後，只獲約3.6萬元。若以3%佣金計，代理則獲約6.3萬元，佣金差約2.7萬元。</p></body></html>