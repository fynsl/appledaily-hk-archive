<html><header><meta charset="utf-8"><title>85歲做Gym保體魄</title></header><body><h1>85歲做Gym保體魄</h1><p>在廣播界工作64年的金剛，憑着這份工作養大三名女兒，一對孫兒現在也長大了。其實金剛晚年生活無憂，再加上有俗稱生果金的高齡津貼及醫療券等長者福利，他笑說不言休也只是想打發時間：「工作過日辰，我每月有千幾蚊生果金，搭車又兩蚊，仲有醫療券，真係唔使憂。繼續做，荷包咪鬆動，除咗食茶餐廳，仲可以去酒店飲個下午茶，食番個自助餐。我能力體魄可以做就做，商台仲肯簽我，即係我仲做得，如果我唔做得，簽我都冇用。」<br><br>年屆85歲的金剛雖然身體老而彌堅，不過人老機器壞，難免都會有小毛病：「心肝脾肺腎，老人家點都中一樣，我咪心臟有少少問題囉，日日keep住食藥。」為了保持身體健康，金剛堅持每天做運動，夏天他會到海灘游水，冬天則去做gym，持之以恒。</p></body></html>