<html><header><meta charset="utf-8"><title>日本老司機教路：車速要慢10公里</title></header><body><h1>日本老司機教路：車速要慢10公里</h1><p>《蘋果》記者在小樽市找來有45年駕車經驗之的士司機瀧澤修一「教路」，他提醒首次在雪地駕駛的港人「起步時不可大力踩油門，否則車會空轉，好易跣胎失事。」若在郊區深山更要留意「積雪好深，更加危險！」</p><p>「上山容易落山難」</p><p>現年64歲的瀧澤修一稱，在雪地駕駛跟在乾地完全不同，即使同一段路也截然不同，建議無雪地駕駛經驗的遊客要重新適應學習，由開車做起，「要好慢，之後慢慢畀油，大力畀油好易跣胎。入彎前要離遠慢速及收油。」<br><br>何謂安全車速？「喺雪地駕駛，車速較平時慢10公里。」在10分鐘車程中，自稱從未發生交通意外的他，車速一直不超過時速50公里，而且全程右手握軚盤，左手扶住波棍，高度戒備，並與前車保持20米距離；轉彎前必定先停車，看清楚前後方無車才扭軚。「平時落雪後路面會跣，但其實融雪後遇到溫度下降，留喺路面嘅雪水再結番冰，路面就更跣，更加危險！」他稱北海道嚴冬時有暴風雪，慢速行車十分重要，亦不宜跟車太貼。<br><br>若在郊區深山遇上大風雪，短時間路面會積聚厚雪，所以雪地行車要用雪胎，若積雪太厚或遇上特大風雪，更要額外加雪鏈。他特別提醒「上山容易落山難」，「上山行斜路固然要小心，落山嗰陣就要更留意，除咗多彎，如果高速落斜，就算你煞掣都煞唔停，架車會跣住去！」雖然雪地駕車不容易，但他指「喺雪地揸過二次，就會逐漸適應及掌握到竅門。」</p></body></html>