<html><header><meta charset="utf-8"><title>隔牆有耳：娥特捧小紅姐場　殺入後台探班 - 李八方</title></header><body><h1>隔牆有耳：娥特捧小紅姐場　殺入後台探班 - 李八方</h1><p>去年7.1，惠英紅代表藝術及文化界，獲特區政府頒授銅紫荊星章，授勳當日，娥特推開老公林兆波蹺住惠英紅集郵，娥特仲變身小粉絲，同惠英紅講好鍾意睇佢啲戲，叫佢繼續加油。<br><br>噚晚娥特獲邀到北角新光戲院，睇惠英紅主演嘅舞台劇《玻璃動物園》，身為惠英紅粉絲嘅娥特，自然唔放過見偶像機會，喺開騷前仲特登入後台為偶像打氣，惠英紅經理人霍汶希（Mani）仲影咗娥特探班相，post喺社交網開心share！相中見到娥特同惠英紅合照時笑到四萬咁口，除咗惠英紅外，林鄭亦有同《玻》劇中幾位主角如滕麗名等一齊影大合照，咁當然，林鄭同偶像惠英紅合照嗰張，林鄭笑得特別燦爛啦！</p></body></html>