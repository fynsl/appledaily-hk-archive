<html><header><meta charset="utf-8"><title>趣趣地：Ｃ朗杜拜攞最佳球員</title></header><body><h1>趣趣地：Ｃ朗杜拜攞最佳球員</h1><p>基斯坦奴朗拿度趁住假期帶埋未婚妻佐真娜同埋小C朗到杜拜度假兼領獎。C朗禮拜四出席由球員經理人歐洲協會同埋歐洲球會聯會舉辦嘅全球足球頒獎禮，C朗就攞到最佳球員大獎，呢個獎亦係佢第五次攞。另外，C朗亦喺ig放咗段佢同小C朗喺沙漠上跑步嘅片，可以望到跑喺前面嘅C朗請囝囝食塵。</p></body></html>