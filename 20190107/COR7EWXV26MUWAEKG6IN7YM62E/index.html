<html><header><meta charset="utf-8"><title>隔牆有耳：娥特：做特首真係好辛苦 - 李八方</title></header><body><h1>隔牆有耳：<br>娥特：做特首真係好辛苦 - 李八方</h1><p>娥特嘅口頭禪係乜？可能大家都未必知，但「辛苦」呢兩個字就成日掛喺佢嘴邊。娥特最新「辛苦」言論，就係佢接受今晚8點半喺香港開電視首播的電視節目《開嚟見我》訪問時，笑言：「做香港特首真係好辛苦！」話作為特首，每日由朝到晚要面對好多唔同嘅事，當中有啲可預見，有啲則不能預見。</p><p>勸家長畀小朋友發白日夢</p><p>對於過去一年半嘅特首工作，娥特覺得「做得幾輕鬆、幾稱心滿意」，話2018年係「非常充實」一年。至於唔少香港人鬧爆嘅「明日大嶼」，娥特就話房屋問題依然係佢任內最大挑戰，話自己好願意加大公營房屋同私樓嘅比例，而出售資助房屋嘅定價需要同市價脫鈎。<br><br>問到面對香港未來發展，家長同子女應如何迎接「明日香港」？娥特就以自己作為媽媽為例，首次分享教育兩個囝囝嘅方法，呼籲家長唔好畀子女太大壓力，要畀小朋友「發白日夢」，勸勉家長應以子女活得比自己更開心為目標。</p></body></html>