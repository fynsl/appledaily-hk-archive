<html><header><meta charset="utf-8"><title>百萬行最高人氣MIRROR幫ViuTV挫無綫</title></header><body><h1>百萬行最高人氣<br>MIRROR幫ViuTV挫無綫</h1><p>無綫、ViuTV和新城昨日參與中環百萬行，雖然無綫人多勢眾，派出由高層鄭善強、杜之克及樂易玲領軍的90人隊伍，較ViuTV總經理魯庭暉領軍的60人隊伍多，但無綫今年卡士甚弱，為人熟悉的藝人就只有陳煒、黎諾懿、徐榮、陳庭欣和安德尊等，相反ViuTV派出人氣男子組合MIRROR，吸引半百fans到場打氣及舉牌支持，並以姜濤的fans最多，當MIRROR入場時，一班fans叫個不停，但無綫一隊行入會場時，有市民皺眉說：「都唔識嘅！」</p><p>馬德鐘因家人缺席</p><p>對於MIRROR聲勢浩大，身為隊長的Lokman說：「多謝，朋友畀面，我哋之前都驚見唔到佢哋（歌迷），佢哋太熱情，喺港鐵站已經捕住我哋。」陳安立曾與黃心美傳緋聞，對於心美與薛芷倫大仔馬桂烽拍拖，陳安立說：「我戥佢開心，不過佢冇回應，我都唔講咁多。」</p><p>昨日馬德鐘本有份行百萬行，但因家人身體不適入院而缺席，樂易玲說：「佢因屋企有人唔舒服入醫院，凌晨5點幾打畀我話嚟唔到，我應承咗佢唔講得乜事。」</p><p>陳煒留意亞視裁員</p><p>說到新組合MIRROR人氣勁搶盡風頭，樂易玲表示：「都有留意望吓，覺得幾好幾靚仔。」可有意撬眾人過檔？樂易玲說：「唔好咁。」提到無綫可以組隊力撼，樂易玲表示：「同Herman（何哲圖）講，其實我哋公司都有好多後生仔同訓練班學員，Herman唔做我做啦。」亞視近日又裁員，亞姐出身的陳煒說：「希望唔好有呢啲事，就快過年啲人會好徬徨。」<br>採訪：卓寶花、黃曉妍<br>攝影：陳俊強</p></body></html>