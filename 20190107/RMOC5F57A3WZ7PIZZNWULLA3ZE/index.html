<html><header><meta charset="utf-8"><title>古天樂參加13項鐵人賽</title></header><body><h1>古天樂參加13項鐵人賽</h1><p>古天樂、張家輝、吳鎮宇主演的電影《使徒行者：諜影行動》昨日在觀塘取景。古仔近日成為大滿貫，包辦歌影視獎項，他表示好開心：「諗住參加13項鐵人賽。」提到容祖兒有意寫歌給他，古仔坦言目前會拍戲為首。至於在《叱咤》頒獎禮疑似爆粗，古仔則說：「冇回應。」</p><p>吳鎮宇獲悉古仔得到樂壇獎項，他竟說：「樂壇豁達包容，整咗好多聲音出嚟，不過我當年《難兄難弟》都攞過雙白金唱片，四個人分咗七位數字。」至於會否再戰樂壇？鎮宇笑說：「觀眾咁包容，唔好搞爛人哋個朵，包容唔代表隨便，我一去就變咗隨便。」但他笑說有意和古仔及家輝一同合作hehe香艷版《男朋友》，又重提家輝和古仔同屆爭新人獎。家輝曾經透露樂壇欠他一個交代，他昨日說：「我鍾意唱歌，但唔敢面對人唱，古仔唔怕黑、唔怕鬼，我唔得。」他坦言暫無意重投樂壇，享受當導演和演員。<br>採訪：卓寶花<br>攝影：陳俊強</p></body></html>