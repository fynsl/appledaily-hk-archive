<html><header><meta charset="utf-8"><title>鄧兆尊三奶帶家姐三人行</title></header><body><h1>鄧兆尊三奶帶家姐三人行</h1><p>現年51歲的鄧兆尊，一直公開有三名紅顏知己，分別是大婆Carmen、二奶車厘子（Cherry）和揼骨妹三奶Claire，兆尊更不時一拖三出巡，四人行熱鬧活動。雖然曾傳兆尊有「四奶」，但他否認。</p><p>近年減產、未有在幕前演出的兆尊，有空便「點燈」帶女伴去街，早前《蘋果》接到讀者報料指兆尊在銅鑼灣一拖二，記者趕赴現場發現，兆尊當晚帶了三奶Claire及一名中女食西餐，兩女對坐，兆尊則坐在Claire旁邊，雖然有傾偈，但交談不多，大家低頭各自專心食飯。兩女在食飯期間，又走到餐廳外面煲煙，邊煲邊吹水，煲煙後才返回座位開餐。兆尊之後接受《蘋果》電話訪問表示：「同Claire同埋佢家姐食飯。」<br>採訪、攝影：黃曉程、羅德光</p></body></html>