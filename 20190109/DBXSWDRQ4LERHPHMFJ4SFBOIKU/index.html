<html><header><meta charset="utf-8"><title>演唱會變寸嘴騷</title></header><body><h1>演唱會變寸嘴騷</h1><p>楊立門及陳志雲再合體，事關楊立門將於本月28至29日在香港大會堂連開兩場個唱，獲好友陳志雲做嘉賓，他們表示屆時會合唱粵曲，陳志雲更將會破格大唱「子喉」。兩人同樣寸嘴，預告會在台上一唱一和，寸爆時事及人生百態。陳志雲說︰「我哋講是講非最叻！」楊立門接着說︰「睇吓邊個咁唔好彩畀我哋講中！少不免牽涉到大家都識嘅人物。諷刺吓，少不免啦。」</p><p>陳志雲受訪時更即場大爆香港回歸十周年時，政府與無綫合作於會展舉行回歸騷，當時楊立門代表政府與時任無綫總經理陳志雲及另一高層何麗全開會。陳志雲說︰「呢次之前我哋冇傾過生意，所以感覺好特別。最深刻唔係同佢溝通，係第一次聽到非劇集製作助理總監何麗全講普通話……」此話一出，兩人即時爆笑。楊立門形容何麗全的普通話水平：「好震撼！」陳志雲更模仿何麗全說普通話︰「今天我們所談的……嘩！哈哈哈！同崔世安有得揮，我真係忍得好辛苦！」</p></body></html>