<html><header><meta charset="utf-8"><title>鄭秀文愛獨處　放老公去玩</title></header><body><h1>鄭秀文愛獨處　放老公去玩</h1><p>鄭秀文（Sammi）、梁洛施、倪晨曦、何超蓮、馬天佑等，昨日在中環出席活動，提到許志安去了外地滑雪沒有同行，Sammi說：「我怕凍，同埋佢哋全男班，突個女仔出嚟好似唔係好方便，同埋滑雪我興趣不大。」笑問她可會擔心全男班出埠時，Sammi即謂：「就算有女仔都係去滑雪箒，兩夫妻講個信字，如果要有事點都有事啦，我怕凍唔去喇，而且我平時較多時間獨處，反而安仔會擔心。」Sammi又透露農曆新年會留港和家人度過，又呼籲大家如果屋企有老人家，都要珍惜相處時間。</p><p>梁洛施帶子外遊</p><p>何超蓮透露後日將舉行慈善福袋義賣，為失聰小朋友籌款，超蓮表示自己與一班義工日以繼夜親手包裝，準備了1,800個福袋，預料三日內會售罄。她又指去年最終籌得40萬，希望今年會籌得更多，她說：「今年搵到好多贊助商，佢哋都畀咗好多王牌產品我哋做義賣。」<br><br>三子之母的梁洛施，表示農曆新年會跟三個囝囝去旅行，她的媽媽也會同行。她說：「其實以前都試過一湊三，我都OK，佢哋都算乖，但仲有進步空間。」提到三個囝囝現在有甚麼喜好？梁洛施透露細仔鍾意武術，現在都加入了武術隊，另一個就喜歡音樂。</p><p>倪晨曦年底完婚</p><p>另外，問到早前宣佈已訂婚的倪晨曦，為何相隔那麼久才公佈喜訊，她表示：「自己都用咗好多時間去平復心情，同埋都想喺2018年最後同大家分享，自己睇番求婚片段都仲好感動，我覺得呢件事好值得開心。」關於婚期，倪晨曦指應該會在年底，但時間地點仍未計劃。未婚夫已見家長？她說：「已經見過幾次，父母長期居住喺加拿大，有時返港探我時會見埋未婚夫，父母都讚未婚夫乖仔。」<br>採訪：張俊銘<br>攝影：沈健程</p></body></html>