<html><header><meta charset="utf-8"><title>【add名人物】JM演員呢樣嘢</title></header><body><h1>【add名人物】JM演員呢樣嘢</h1><p>文詠珊（Janice Man）上月剛過三十歲生日，十四歲由做模特兒踩入演藝圈，轉眼間入行超過十五年。不少圈中人北上發展拍真人騷、綜藝節目，賺了名氣又賺到錢的成功例子，多之又多， JM三年前也將工作重心移向內地，但重心放在拍劇，「我唔係抗拒，但比較鍾意做戲，我嘅身份係演員，我想集中做好呢樣嘢！」<br>撰文：陳蔚渝<br>拍攝：郭賢興<br>服裝提供：Coach</p><p>文詠珊指三年前北上拍劇，回想這個決定，依然為此感到開心，當初JM在一個陌生環境工作，遇過不少艱辛，但接到好劇本、好角色，相信所有都變得值得。她坦言在內地拍劇，舒服有限，環境氣候全都會影響狀態，不過她說自己適應力強，最艱辛的時候已經捱過了，「當時都唔清楚係乜嘢環境㗎，普通話又唔係叻，都有艱難嘅過程，但我同自己講，我要克服，我要戰勝，我都可以講得好好，所以由第一日開始就練，第一部劇就用普通話講對白，但好多時要帶動情緒，要講得好急切，其實都難，又想講得好快，都會窒， 會有呢啲位。」</p><p>劇本睇三次</p><p>JM坦言現在已說得一口流利普通話，但有時還是會被對白難倒，「唔知點解我接到嘅角色，永遠都係要講啲好鬼難嘅專業術語，真係好奇怪，可能今次講珠寶，下次講密碼情報，今次又講啲武打招式，我係唔識打，但就要好叻咁分析招式，啲招式名係好難記，總有一啲好難，唔係生活用語嘅對白，所以每套劇都總有難嘅地方。」<br><br>今年會有電影翻拍的新劇《風聲》播映，JM這次飾演一個機智又冷靜的情報科人員，坦言非常有挑戰性，十年前電影版中的角色是由李冰冰飾演， 難免會擔心被觀眾拿來做比較，「我睇咗呢套戲之後好鍾意，但同時間又好矛盾，好驚接咗呢個角色會好大對比，驚做得唔好，想接但又覺得好大壓力，要演繹到情緒同細節，都需要去好多時間揣摩。」開拍前，JM要用兩個多月時間去消化劇本，「第一次睇係完全唔明，好多點被混淆，至少睇三次先明，原來動機係咁，原來係局中局，所以我非常鍾意呢個劇本。」<br><br>工作忙碌，一劇接一劇，JM更明白懂得休息最重要，也是工作一部份，「我個人唔可以懶，但要適當地畀一個空間自己放吓假，refresh完個狀態係唔同，所以休息好重要，如果一路keep住做嘢好易「滑啞」，靈感同表演都需要空間，我覺得有一個停頓，再去接新角色當然會好啲。」<br><br>女人三十經常被形容為一個階段、一個關口，JM上月剛過了三十歲生日，她笑說心態仍然保持十八歲，「呢個心態好重要，因為好影響成個人嘅心情同狀態，唔同狀態有唔同嘅好玩，啱啱踏入三十我覺得又唔同咗，自己又成長咗，係一件好事。」</p><p>有諗過結婚</p><p>與男朋友感情穩定，問到JM可有結婚打算，她立即秒答：「我都係女人嚟，梗係有。」不過再追問婚期，就要保持神秘。」</p><p>內地護膚術</p><p>長時間在內地拍劇，皮膚經常面對嚴寒惡劣天氣，令JM獲得不少護膚心得，「之前去雲南拍戲，乾到頭皮落雪，紋都出晒嚟，𠵱家會好勤力一日做兩、三次面膜，我會因應唔同地方做唔同步驟，瞓覺前會搽油，搽完按摩再搽精華素，再用面霜鎖住。」</p><p>更多精采時尚內容，盡在 http://add.appledaily.com。 </p></body></html>