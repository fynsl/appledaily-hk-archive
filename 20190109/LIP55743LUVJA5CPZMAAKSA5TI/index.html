<html><header><meta charset="utf-8"><title>分豬肉，冇得傾 - 陳也</title></header><body><h1>分豬肉，冇得傾 - 陳也</h1><p>有人算死草，粉嶺高球場的「死草」萬一收回起公屋，商家哭喪形容，將會影響他們傾生意。<br><br>真的嗎？市民幫商家統計一下，邊忽地收返或者消失後，會影響老細傾生意。<br><br>第一位：粉嶺高球場，老闆中意鑽草場多過18個的洞，鑽入洞尖，傾五千萬分手費實冇人偷聽到。<br><br>第二位：司長名人的僭建地牢。地牢內摸住紅酒摸底暢談做大大灣區、賣香港人豬仔的黑市生意，航拍都影唔到地牢舉杯這一幕。拆佢？冇偈傾。<br><br>第三位：明日大嶼。商家已經急着插旗，確認邊忽歸新×界、邊笪俾新×基……若果明日大嶼願景不幸叫停或縮水過千公頃，等於割地產商要害那忽肉！絕子絕孫富不過三代喎，慘慘豬，冇得傾。<br><br>第四位：丁地。N年前有人講過丁權唔能夠只傳男不傳女，結果提出來的女議員被告之，入村實聽被姦！今時今日林鄭做了特首，唔想「被姦案」在圍村失控急增，跟鄉紳早就傾掂數，寧填海、唔搵丁。男丁放下心頭大石，千秋萬代永續搵太公傾分豬肉呢盤大生意。</p></body></html>