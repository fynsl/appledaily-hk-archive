<html><header><meta charset="utf-8"><title>爆相爆片：停機坪貨物「自焚」印度男職員疑縱火被捕</title></header><body><h1>爆相爆片：停機坪貨物「自焚」<br>印度男職員疑縱火被捕</h1><p>噚日下晝兩點幾，赤鱲角機場停機坪發生火警，有一板貨物突然起火。消防趕去停機坪開喉救火，29分鐘後將火救熄。初時調查話起火嘅貨物入面懷疑有鋰電池，唔排除係鋰電自燃，事件冇可疑。當大家都以為係一單普通電池起火嘅火警，點知事隔幾個鐘，調查有突破性發展，原本冇可疑嘅火警變成一單縱火案，警方仲好有效率咁拉咗人㖭。</p><p>CCTV又建一功</p><p>噚日火警救熄之後，機管局發言人話機場喺下晝兩點幾接到報告，喺中場客運大樓208停機坪有貨物起火，消防喺2點55分將火救熄。機場運作冇受影響。記者分別向警方同消防了解，佢哋都話火警冇可疑，消息仲話懷疑貨物入面有鋰電池着火。點知噚晚接近9點嘅時候，警方最新消息係將火警列做縱火案調查，仲拉咗一個21歲有香港身份證嘅印度裔青年。消息話佢係機場員工。<br><br>點解一單火警會突然間咁峯迴路轉呢？原來又係CCTV嘅功勞，調查人員翻查CCTV紀錄，見到有個可疑男人走埋去嗰一板貨物度，嗰啲貨物入面有電路板，然後貨物隨即起火，懷疑有人縱火。至於嗰個青年點解要縱火，就要交畀機場警區刑事調查隊繼續調查喇。<br><br>雖然今次事件最後起火原因同鋰電池冇直接關係，但講開鋰電池就順便講埋，機場網頁列明，為咗確保旅客有安全嘅飛行旅程，香港國際機場已經按照國際民用航空組織嘅指引，實施嚴密嘅保安規定，包括嚴禁喺託運行李存放備用鋰電池同可攜式電池充電器。</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br><br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>