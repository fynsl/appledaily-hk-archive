<html><header><meta charset="utf-8"><title>創作人轟政權作賊心虛</title></header><body><h1>創作人轟政權作賊心虛</h1><p>【本報訊】政府建議將違反《國歌條例》的檢控時限延長至兩年，鍵盤戰線成員「滑鼠娘娘」鄺頌晴表示，此舉是針對進行二次創作的網民，「當然亦都唔止網民，喺公開場合例如球場嘅球迷都係被針對對象，呢個法例整體嚟講係侵犯個人自由」。她指，檢控時限延長會導致人心惶惶，「因為呢兩年內都仲有可能俾人翻舊賬，呢個係好大嘅心理壓力」。<br><br>以改編歌詞活躍於網絡的高登音樂台創作人Qbear2nd認為，國歌條例設立兩年追究期已打破國際慣例，「擺明就係睇噓國歌、玩國歌班人唔順眼」。他直指新法例絕對會帶來無形恐懼，威脅網絡上的二次創作文化：「正常情況下都唔會玩國歌，因為都幾難聽。但創作自由就係想玩乜歌、想試乜歌都可以，除非版權人反對。但其實《義勇軍進行曲》作詞人田漢係1968年係文革俾人批死咗，已經過咗50年，即係全世界𠵱家其實係可以任玩國歌。」Qbear2nd狠批政府訂立國歌法是作賊心虛：「覺得人哋玩你首歌，就係諷刺你嘅政權。」</p><p>「政府目的就係想你收聲」</p><p>二次創作權關注組幹事阿靈表示，無論政府的檢控時限有多長，其中一個目的仍然是針對進行二次創作的網民，「𠵱家寫到條例咁鬆，根本就係特登去罰某啲人先咁樣寫」。<br><br>對於聶德權曾聲稱訂立國歌法並非想打壓民間聲音及創意，阿靈批評「呢個法例本身就係對於言論自由嘅禁制，第二時立咗法，就好似有把刀隨時會跌落嚟咁，通常一般人都會縮，政府嘅目的就係想你收聲，呢個咪就係所謂嘅白色恐怖同埋打壓言論自由」。<br><br>至於二次創作是否牴觸法例，政制及內地事務局局長聶德權指，要看整首創作是否達致侮辱國歌，而《球迷奇遇記》就看不到違法的情況。但他呼籲，國歌作為國家的象徵和標籤，切勿隨意以歌詞和曲譜進行創作。<br>■記者李雨夢</p></body></html>