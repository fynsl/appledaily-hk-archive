<html><header><meta charset="utf-8"><title>9隻新經濟股全部「深潛」</title></header><body><h1>9隻新經濟股全部「深潛」</h1><p>【本報訊】市場近年吹捧新經濟股份，本報統計過去兩年9隻主要大型新經濟股，股價全部「潛水」最少35%，跌幅最多的易鑫（2858）更較招股價跌75%，9隻新經濟股總市值蒸發高達3,795億元，比去年本港全年新股集資額3,000億元還要多。<br><br>新經濟企業多會在上市前進行多輪融資，引入大批上市前投資者，由於他們大多設有6個月的禁售期，有助穩定股份上市首半年的股價，但同時令股權分散。例如美圖（1357）上市以來壞消息不絕，但部份股份被禁售期鎖死，因此首半年雖已從高位大幅回落63%，但仍能穩守招股價，但禁售期一屆滿，即遭大手沽貨套現，上市至今較招股價累跌69%。</p><p>沈大師：新經濟都要睇業績</p><p>訊匯證券行政總裁沈振盈批評港交所把關不力，令這些所謂新經濟股獨角獸，在內地都未批上市的情況下，排隊到香港上市，「咁你同謎網50冇分別㗎！」沈大師認為買股票就是要買業績和前景，但這些股「隻隻都搵笨」，全無業績可言，「我一路叫唔好買，新經濟唔係大晒，新經濟都要睇業績！」。<br><br>豐盛金融資產管理董事黃國英則認為，香港投資環境尚未接受新經濟股，「香港人同美國人唔同，香港人睇PE睇派息，睇一啲已經建立咗嘅嘢，多過前景，你叫佢哋睇啲夢想嚟定價？真係比較難，承接力都比較差。」他認為投資者沒有耐性等企業獲利，寧願等到企業成功後才買，又指小米（1810）、美團（3690）、平安好醫生（1833）的生意模式算有較大成功機會，但目前仍言之尚早。</p></body></html>