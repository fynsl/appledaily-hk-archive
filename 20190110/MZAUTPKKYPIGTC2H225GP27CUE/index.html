<html><header><meta charset="utf-8"><title>性侵植物人 - 陳也</title></header><body><h1>性侵植物人 - 陳也</h1><p>美國鳳凰城一家聲稱提供頂尖服務的療養院內，一名十年前因遇溺變成植物人的女病人，在院內離奇分娩，男嬰健康順產，正追查誰是經手人，簡直就是西班牙名導艾慕度華的經典電影Talk to Her的真實版。<br><br>植物人被搞大個肚，療養院如果搵陳帆「找數」，他肯定黑人問號回應：我都係睇新聞才知道。其實，睇完新聞都唔知道邊個係性侵真兇呀局長。<br><br>為了緝兇，香港警方會翻睇百幾粒鐘的CCTV，之後呢，單憑條片裏頭那條友仔的步姿，百分百鎖定，係佢啦！咦，呢件案係性侵唔係自殘？咁一樣啫，法官大人，條友的步姿難逃老差骨法眼，咁樣行，唔係公益金喎，直情係由炮房出來，仲使審！<br><br>療養院據知門禁並不森嚴，唔係男人止步。假如傳媒追問鄭大媽，她白着她的眼，強調冇利益衝突，唔使提告的原因：係咁嘅，鄰床嗰個，係佢老公嚟嘅！嘿，案情峰迴路轉，冇呃你美國佬，香港人真係經歷緊！<br><br>至於院方點樣善後，可以效法香港特區部門高層咁講：療養院等於灣仔繞道，個設計係容許有限度滲漏嘅……即是年中發生一兩件MeToo，係正常嘅，OK！</p></body></html>