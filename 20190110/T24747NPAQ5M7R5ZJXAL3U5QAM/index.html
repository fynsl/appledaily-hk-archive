<html><header><meta charset="utf-8"><title>吳浩康隨時翻撻鍾舒漫</title></header><body><h1>吳浩康隨時翻撻鍾舒漫</h1><p>吳浩康和胡楓昨日在機場出席「關懷長者心茶聚慶新春」，吳浩康被問到早前約了舊愛鍾舒漫去大帽山露營，其間兩人細訴心事，並將片段放上網，吳浩康說：「其實係我一個節目，第一集搵佢做嘉賓係因為我哋會多嘢傾，佢又鍾意大自然，我哋睇番條片都好感動，好少抽身用第三身角度睇自己同另一個人嘅相處。」</p><p>問到有否湧現當日愛的感覺？吳浩康說：「好多以前嘅畫面會記得番，坦白講，我喺呢段關係上，我有乜資格有芥蒂，希望佢心裏面有嘢放得低。」至於會否翻撻鍾舒漫？現時單身的吳浩康表示：「Never say never，呢個唔係單一方面，如果真係有機會，一定係我做主動。」<br>採訪、攝影：黃曉妍</p></body></html>