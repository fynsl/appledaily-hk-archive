<html><header><meta charset="utf-8"><title>孫佳君為兩子打交勞氣</title></header><body><h1>孫佳君為兩子打交勞氣</h1><p>孫佳君前晚在銅鑼灣出席電影《貝拉400哩的約定》（A Dog's Way Home）首映，問到有否養寵物時，孫佳君笑說：「我嗰兩個仔等於12隻狗，佢哋破壞力太強，又冇時停，大仔今年14歲、細仔10歲，兩兄弟成日打交，大仔6呎1吋高，細佬成日俾佢打喊！」</p><p>提起兩個仔，孫佳君滔滔不絕，笑說：「我成日要追住佢哋，有陣好勞氣，佢哋試過喺屋企打棒球，點知打爆個電視，要買過部新，門又試過俾佢哋打爛。」未知是否因為這個原因，孫佳君表示要裝修住所，希望農曆新年前完工。同場的周家怡被問到感情生活時說：「隨緣，都dry咗咁耐，冇得心急。」會否抗拒姊弟戀？她說：「隨緣啦，不過如果思想太細個，我擔心好難溝通。」<br>採訪：黃曉妍<br>攝影：林賓尼</p></body></html>