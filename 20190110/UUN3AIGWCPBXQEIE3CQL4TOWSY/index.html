<html><header><meta charset="utf-8"><title>中環在線：東亞及羅老太各做善事慶生 - 李華華</title></header><body><h1>中環在線：<br>東亞及羅老太各做善事慶生 - 李華華</h1><p>正所謂「施比受更為有福」，東亞（023）主席兼行政總裁李國寶，以及鷹君（041）創辦人羅鷹石遺孀羅杜莉君（羅老太）深明呢個道理，不約而同做善事慶祝100歲生日，將喜悅帶畀社區。<br><br>東亞為慶祝百年行慶，聯同非政府機構，搞咗場社區午宴，款待約1,200名老友記，大約200位銀行代表都有參與。李國寶唔單止同老友記一齊食壽包，取其長壽之意，仲大送福袋，雖然只是日用品加利是封，都係一番心意，旨在答謝老友記昔日辛勤付出，成就香港今日嘅成功。原來，呢場「千人宴」已經是東亞2018年至今，第103項義工活動，真係唔話得！<br><br>至於去年11月慶祝100歲農曆生日嘅羅老太就選擇派福米，將會有逾3.3萬位老友記受惠，羅老太仲話希望「老人家開開心心、身體健康」。羅老太噚日仲參加保良局搞嘅長者新年茶聚，再向老友記及嘉賓致新年祝願。<br><br>mailto:LiWaWa@AppleDaily.com</p></body></html>