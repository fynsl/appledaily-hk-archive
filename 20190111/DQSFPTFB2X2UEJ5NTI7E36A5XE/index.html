<html><header><meta charset="utf-8"><title>飛甩陳家樂半年余香凝保險才俊　快閃尋樂</title></header><body><h1>飛甩陳家樂半年<br>余香凝保險才俊　快閃尋樂</h1><p>【爆相爆片】余香凝去年6月被指背着拍拖四年的男友陳家樂，多次到保險才俊許焯倫（Victor）屋企宿一宵。事後，陳家樂含淚承認情已逝，女方因此被封為「拜金港女」，余香凝事後解釋跟陳家樂財政獨立，而在Victor家過夜只是通宵開會。</p><p>匿埋背後</p><p>事隔半年後，陳家樂似乎已經有「着落」，去年12月跟陳瀅拍劇傳緋聞，《蘋果》讀者更影到二人在中環食日本菜撐枱腳。至於，余香凝跟Victor感情生活亦似乎開始浮面，被《蘋果》讀者謝小姐透過「爆相爆片」，直擊大前日她跟Victor在中環嘉年華玩攤位遊戲。謝小姐表示：「嗰晚10點半，我喺一個玩拋圈仔嘅攤位見到佢哋，佢哋啱啱企正喺我對面玩。」<br><br>謝小姐補充：「余香凝嘅警覺性都幾高，基本上我一攞個電話出嚟，已經被佢望到實，佢見到我向佢嘅方向影相，就即刻匿喺個男仔身後，然後掟埋手上嘅圈圈就即刻走，大約都係玩咗六分鐘左右。」</p><p>表現避忌</p><p>照片中，當時戴着Cap帽並化了淡妝的余香凝，警覺性明顯比身邊的Victor強，就算玩攤位遊戲，雙眼都好留意周圍，反而Victor玩得好投入。謝小姐透露自從余香凝發現有鏡頭對着自己時，全程同Victor零交流，各有各玩，玩完後更立刻離開攤位。<br><br>余香凝其後在Ig亦有貼出到嘉年華遊玩的相片，不過相中就完全不見Victor身影，只是放了前年嫁給富二代老公、目前大肚的模特兒鄧穎堯（YoYo）合照。她在Ig留言：「契媽同Chu Bae一齊去AIA，今年仲喺Yo個肚度，下年我抱住！」<br>採訪：小米</p></body></html>