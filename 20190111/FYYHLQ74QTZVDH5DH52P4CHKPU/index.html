<html><header><meta charset="utf-8"><title>【有限創意】萬惡塑膠　合法大麻 - 余家強</title></header><body><h1>【有限創意】萬惡塑膠　合法大麻 - 余家強</h1><p>兩個孩子在對談。<br><br>孩子甲：「我爸爸開塑膠廠，他說生意愈來愈難做。」<br><br>孩子乙：「你爸爸out了，我爸爸投資泰國大麻業，前景無可限量。」<br><br>孩子甲：「爸爸還教我少提家裏做塑膠為妙，費事俾同學仔歧視。」<br><br>孩子乙：「唏，塑膠唔環保嘛，我爸爸話大麻係天然耕種，好organic。」<br><br>踏入2019年，全城走塑，與此同時，加拿大和泰國接連傳來大麻合法化。風水輪流轉，正行生意比販毒更唔見得光、更十惡不赦似的。保護環境，救救地球，固然重要；但我們又留給下一代怎樣扭曲的價值觀呢？<br><br>大麻合法化有助降低罪案率？當然，把偷呃拐騙全部合法化，仲低㖭呀。<br><br>作為棟篤笑fans，應該聽過黃子華說，盲目環保累苦很多人。環保，如果不配合綠色思想，只不過一紙空文、一句無聊口號，正如那位保育海豚大使，轉個頭可以支持東大嶼填海一樣！<br><br>心裏沒有綠色思想的權貴，才會胡亂拋出改建大球場方案。先別說香港究竟需要正規足球場抑或多功能運動場，而是，四萬座位減為八千，拆下來三萬二千張摺椅丟棄去邊？能循環再用？焚化？餵給大海？傾倒到第三世界？搞幾多環保措施、食長齋都補唔番啦。<br><br>環保，因為人畜無害，亮出招牌，左中右任何政治光譜一律要支持，很容易成為政客的踏腳石和洗底清潔劑。大家別忘記，多年前，梁振英未宣告參選特首的韜光養晦期，便在山頂豪宅躬耕有機蔬菜，還招呼記者參觀呢。山頂地王做菜田，說矯情很矯情，但偏偏有人信這叫澹泊明志，學陶淵明歸園田居，好一場形象工程，有助後來爆冷當選。<br><br>建制派議員、大地產商、戲子藝人，不學無術，講乜錯乜，唯有講講環保最安全。至於走塑打爛了幾許業界飯碗，鬼可憐，鬼叫你唔organic。<br><br>說到organic，大麻很organic啊，甚少聽聞種大麻要灑農藥，反正已經夠晒本小利大。大麻當然算素食，話唔定仲幫助減肥，等如有人相信吸煙瘦身瘦面，而且基於天賦人權自由，有朝一日全球合法化，亦大勢所趨。<br><br>到時，膠袋應該進一步貶為違禁品，誰敢私藏便誰犯法。這是一個悖謬世代。</p></body></html>