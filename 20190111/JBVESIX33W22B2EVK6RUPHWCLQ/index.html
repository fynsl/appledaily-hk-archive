<html><header><meta charset="utf-8"><title>爆相爆片：大媽大圍裸跑中學生尖叫歡呼</title></header><body><h1>爆相爆片：大媽大圍裸跑<br>中學生尖叫歡呼</h1><p>朋友之間輸賭，間中都會吹到波咁大話「輸咗我裸跑」，但現實又有幾多人會找數？不過呢，大圍呢位大媽，就真係唔知玩咩玩到咁大，竟然當街裸跑，注意返，係全裸，嚇到途人O晒嘴，噴晒飯！</p><p>職安真漢子O嘴</p><p>讀者劉先生噚日下晝近1點，喺大圍見到咁驚心動魄嘅呢一幕，當時佢由積泰里一幢大廈，見到一位光脫脫嘅大媽，同警員對峙，其間不停向住附近一間中學大叫，片段見到，一男一女警員雙手捉住大媽，但大媽依然周身郁，最終警員一下反手將佢按咗落地，另一位就好貼心咁幫佢冚上毛氈遮住裸體，之後又尷尬地行開。過咗冇耐，有一男一女便裝警員趕到，最後大媽由救護車送院。劉先生話當時咁啱係中學午飯時間，一班學生見到即刻尖叫，更加有人歡呼。<br><br>事件極速喺網上瘋傳，其中一張相影到身材肥胖嘅大媽跑經現場，不過相中嘅亮點，並唔係大媽，而係旁邊兩位職安真漢子O晒嘴嘅表情，佢哋呢個年紀，咩風浪未見過吖，但𠵱家俾大媽嚇到呆咗，真係「紅都面晒」呀！</p><p>爆相爆片</p><p>爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>