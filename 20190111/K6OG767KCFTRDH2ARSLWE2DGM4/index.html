<html><header><meta charset="utf-8"><title>中環在線：蕭若元突辭任易還CEO - 李華華</title></header><body><h1>中環在線：蕭若元突辭任易還CEO - 李華華</h1><p>早兩日蕭若元（圖）先提到計劃退休，估唔到原來唔係得個講字，佢已經辭任易還財務（8079）行政總裁一職，由胞妹蕭若虹接任，但老蕭將繼續擔任公司主席及執行董事。唔通想留啲時間為阿仔出謀獻策，解決財困危機？</p><p>今年將達70歲</p><p>其實蕭若元早於2016年已講過希望喺68歲退休，又話希望將易還出售，套現成立基金再贈畀女兒，因為怕無接班人。照現時咁睇，似乎老蕭已搵到合適嘅人選接手生意，而且佢今年將達古稀之年（70歲），退下火線都好合理。<br><br>不過接班人蕭若虹就神秘啲，網上搜尋一張相都冇。據公司資料，佢芳齡53歲，2017年已加入易還任執行董事，公司指佢喺營銷及業務發展方面擁有豐富經驗，今次將更上一層樓。<br><br>李華華<br>mailto:LiWaWa@AppleDaily.com</p></body></html>