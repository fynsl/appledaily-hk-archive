<html><header><meta charset="utf-8"><title>隔牆有耳：新民黨開新位葉劉招攬星二代副手 - 李八方</title></header><body><h1>隔牆有耳：新民黨開新位<br>葉劉招攬星二代副手 - 李八方</h1><p>保安局前局長葉劉淑儀創立嘅新民黨近年積極擴張，而佢似乎鍾情招攬高學歷嘅猛男，就算陳岳鵬同施俊輝先後轉跑道，都無礙佢搵「仔」大計。葉劉噚日就喺fb公佈，該黨又加咗一個副主席職位，一如以往啦，小腳色葉劉點會睇得上眼？呢位新副主席大有來頭，就係息影邵氏紅星汪玲嘅長子，棄醫從商嘅高寶集團主席韓世灝。<br><br>今年48歲嘅韓世灝喺英國倫敦大學國王學院畢業，擁有劍橋大學休斯學院精神病學博士學位，仲獲得倫敦大學亞非學院碩士學位等，亦係多間中國著名大學客座教授，曾任博愛醫院總理嘅佢，今後同潘國山同容海恩並列為副主席。葉劉喺fb讚佢具備領導同商業才能，相信做咗副主席之後，可以壯大新民黨實力。</p></body></html>