<html><header><meta charset="utf-8"><title>鬥氣星爺　演乜都得</title></header><body><h1>鬥氣星爺　演乜都得</h1><p>從演逾半個世紀的梁愛，演活無數小人物，她的秘訣就是要經歷該角色的生活體驗：「我哋以前都請過馬姐，所以我做《狂潮》就手到拿來。拍《抉擇》做蜑家婆，我去碼頭踎咗成個禮拜，睇吓水上人點樣過日子。」</p><p>愛姐最令人深刻的演出，相信是《他來自江湖》中跟周星馳多次鬥氣，飾演管家的她在劇中扮盲摑星爺，或是遭星爺踢爆她偷鮑魚，都十分精采。愛姐說：「大多數周星馳度出嚟，佢話『愛姐，你可唔可以咁？』梗係可以啦，我係演員嚟㗎嘛。」想起那些年拍劇日子，愛姐跟一班演員親如家人：「我見到阿Ken（曾江）開心，如果見到謝老四（謝賢）更加開心，佢成日都話『乜你仲未死呀？』我話『梗係你死先㗎啦，你都唔死，我點敢死呀？』」</p></body></html>