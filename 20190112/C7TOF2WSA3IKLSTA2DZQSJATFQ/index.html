<html><header><meta charset="utf-8"><title>林海峰攬蝦頭　老婆監場</title></header><body><h1>林海峰攬蝦頭　老婆監場</h1><p>林海峰、潘燦良、楊詩敏（蝦頭）及禤思敏昨日在理工大學為晚上演出的舞台劇《短暫的婚姻》進行拜神儀式，蝦頭謂當中有激擁場面，排戲時林海峰要求真做：「本身嗰個擁係要掙扎嘅，佢同我講『嚟真喇，你嚟真我先可以激擁』，個效果真係好好，潘燦良都讚。」林海峰抵死謂：「林海峰要求蝦頭嚟真，潘燦良讚好，好喇，有標題喇！」<br><br>問到妻女會否到場支持？林海峰說：「佢哋買咗飛睇，見到我同蝦頭唔會呷醋，見到我冇嘢做就呷醋啦。」問到蝦頭前男友邵子風患突發性失聰，她說：「佢check過唔係有cancer、有瘤，可能係疲勞過度，𠵱家聽力去返一成，希望佢快啲好番。」<br>採訪、攝影：盧妹</p></body></html>