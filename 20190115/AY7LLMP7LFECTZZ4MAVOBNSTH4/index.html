<html><header><meta charset="utf-8"><title>冒《蘋果》訪問套取豬肉行情</title></header><body><h1>冒《蘋果》訪問套取豬肉行情</h1><p>【本報訊】為跟盧劍霆當面對質，《蘋果》早前約他訪問，其間他吹噓三大富豪均食用他供應的豬肉。有超市負責人稱，盧受訪時展示的急凍肉均購自其公司，盧事前致電門市說謊，聲稱代表《蘋果》找負責人做豬瘟專題訪問，同事覺得事有蹺蹊，故沒借出豬肉給他，「我估佢想冇成本咁攞啲豬扒」，並扮訪問向業內人士套取行情。<br><br>寶達食品超市負責人陳先生閱畢「大話廚神」報道後，想起一名自稱Patrick男子於本月6日，即盧接受《蘋果》訪問對質前一日，曾到門市聲稱代表《蘋果》邀負責人受訪，「佢同同事講佢代表蘋果新聞，想搵我哋做個關於豬瘟專訪」。陳指因其邀約訪問形式不像真正記者，故同事不相信他，只留下其電話號碼，陳更笑稱：「佢最後買咗，因為冇人理佢嘛。」他估計，盧想獲免費豬肉和了解行業資訊，「之後上《蘋果》講嘢就動聽啲囉」。</p><p>東華三院澄清無合作關係</p><p>此外，盧早前受訪稱正與東華三院合辦獎學金計劃。東華三院昨發聲明指並無與盧合辦獎學金計劃，他僅以個人身份義務為該院屬校提供學生海外升學資訊，如主持講座和提供入學申請意見，當中不涉任何金錢利益，該院強調已終止盧的協助。<br><br>■記者李啟發</p></body></html>