<html><header><meta charset="utf-8"><title>中環在線：港交所前公關一姐轉投領展 - 李華華</title></header><body><h1>中環在線：港交所前公關一姐轉投領展 - 李華華</h1><p>港交所（388）企業傳訊部舊年人事變動，主管陳涓涓（Lorraine）辭職後，佢嘅去向受到好多人關注，昨日華華收到風Lorraine原來係去咗本港一間大地產商，呢間就係過去咁多年爭議不斷嘅領展（823），下周一佢正式上任傳訊總監一職。<br><br>港交所過往咁多年唔少政策都具爭議，Lorraine就負責做拆彈角色，行內公認佢嘅公關手腕好強。不過始終港交所好多時只局限於財經界，而領展面對嘅問題係唔只係作為一間上市公司，仲有社區上嘅反對聲音、紮根多年嘅負面形象、政治上面對嘅狙擊，每樣嘢都唔容易處理，唔知佢會有咩法寶面對呢？<br><br>Lorraine回覆華華嘅時候話，自己下周一會正式上任傳訊總監，唔會低估呢份工作嘅難度，會盡力而為，加入新行業希望自己有新歷練同視野，可以更好地連繫社區同公眾。華華祝佢逢彈必拆啦！<br><br>李華華<br>mailto:LiWaWa@AppleDaily.com</p></body></html>