<html><header><meta charset="utf-8"><title>中環在線：郭基煇：同Geoffrey感情好深 - 李華華</title></header><body><h1>中環在線：郭基煇：同Geoffrey感情好深 - 李華華</h1><p>新地（016）郭氏家族長子郭炳湘去年逝世後，嫡孫郭基俊（Geoffrey）隨即獲任命為董事局非執行董事，被稱為三兄弟大和解。</p><p>「唔開心嘅時候鼓勵佢」</p><p>郭炳江子、執行董事郭基煇（Adam）噚日被問到同Geoffrey業務上有咩交集，佢話：「平時好多酒店、service apartment嘅會都會一齊傾偈，有講返W酒店，佢比較上心，始終W酒店係佢父親開則去起，會講點樣改善經營、點樣翻新，好勤力㗎佢！」<br><br>至於非執行董事呢個新職位對Geoffrey有甚麼意義？Adam話：「喺唔開心嘅時候鼓勵佢啦，我同佢細細個一齊長大，喺嫲嫲屋企一齊過夜一齊玩，感情好深厚。」聽講Geoffrey都得到郭炳聯鼓勵。<br><br>至於出名錫Geoffrey嘅郭老太，會否希望佢參與多啲公司事務？Adam話，「按部就班啦，都鼓勵佢喺公司呢度做佢想做嘅嘢。」<br><br>噚日新地舉辦傳媒午宴，Adam亦借機會邀請新地捐助嘅慈善機構同受助個案出嚟，部份家庭近乎處於崩潰邊緣，不過獲得幫助後都返回正軌。Adam話，其實過往大企業做咁多呢類慈善，係想畀人知道佢哋都關心香港人。<br><br>李華華<br>mailto:LiWaWa@AppleDaily.com</p></body></html>