<html><header><meta charset="utf-8"><title>張敬軒叫關智斌學煮餸</title></header><body><h1>張敬軒叫關智斌學煮餸</h1><p>張敬軒在四個音樂頒獎禮大豐收，橫掃15.5個獎項，軒仔昨日在灣仔自己開設餐廳舉行答謝宴。軒仔表示清茶薄酌招呼大家，並笑言：「食龍蝦、鮑魚，可能最尾出番張單，羊毛出自羊身上。」軒仔更獲老闆楊受成贈送炒價十多萬元的名錶作獎勵。</p><p>軒仔笑說無意上關智斌（Kenny）飲食節目挑機：「冇諗過，中伏喎，我唔敢食佢煮嘅嘢。」又指Kenny現時為他競爭對手，因為大家都要呃like，更踩Kenny廚藝：「霆鋒第一，第二係咪我就未知，但都一定贏佢，佢連墨魚條軟骨都未識分。」軒仔向Kenny作出呼籲：「唔識咪學囉，虛心啲打嚟問我，我睇情況教佢，煮餸唔係佢強項，運動先係，佢就快可以轉做運動員。」<br>採訪：卓寶花<br>攝影：陳慧安</p></body></html>