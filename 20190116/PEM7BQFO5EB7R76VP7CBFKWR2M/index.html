<html><header><meta charset="utf-8"><title>施穎茵掌滙豐香港　走訪各區聆聽意見「讓員工感到被信任」</title></header><body><h1>施穎茵掌滙豐香港　走訪各區聆聽意見<br>「讓員工感到被信任」</h1><p>【銀行女CEO】20年前，滙豐香港一姐施穎茵（Diana）剛加入獅子行亞太區市場部工作，她記得當年部門「的確係少啲女性」，但時至今日，女性員工已擔起銀行半邊天。滙豐門前一對銅獅是港人集體回憶，見證着香港社會變遷，昔日滙豐「山」字型總行，原來亦曾是一姐每周末「度假」勝地，留下不少美妙的童年回憶。<br>記者：劉美儀</p><p>「媽咪曾經係HSBC同事，以前在總行工作……我小時候已跟滙豐有好多淵緣，亦同香港人一樣。」<br><br>從前有「聖誕鐘買滙豐」歌仔唱，港人與滙豐有深厚情意結，由獅子錢罌到手中愛股皆是，不過金融風暴後，集團股價反覆受壓，增長股變收息股，港人對滙豐濃情今日是否已經轉淡？領導香港逾兩萬名員工的施穎茵不以為然，她認為時代變但滙豐紮根香港未變，「係好iconic（標誌性）」，「connectivity（連繫）依然存在，可能只係形式上唔同咗。」<br><br>她舉例以往客人常落分行存錢拎錢，現在手機交易盛行，但「客戶銀包裏面依然有HSBC信用卡，打開電話依然見到HSBC Apps。」又如家人朋友用了WhatsApp或WeChat溝通，「形式上唔同咗，唔代表感情冇咁深厚……仲係細水長流。」</p><p>母女兩代與滙豐結緣</p><p>或許就像母女兩代因滙豐緣故，連結於同一地點工作的故事一樣：媽咪在古典優雅的第三代總行（1935年啟用）大堂內擔任文員；數十年後，女兒在懸吊式鋼筋支架的第四代建築（1985年落成）內，坐鎮10樓掌舵香港區。<br><br>以往銀行周末仍要半天工作，唸小學的Diana則毋須上課，於是「會搭車過嚟等媽咪放工帶我去街」。那時她家住九龍，搭103或113號隧巴過海去中環，「一落車，就咚咚咚走上樓梯去banking hall……好細個我就坐喺banking hall，睇住等佢放工。」<br><br>中學負笈加拿大升學，與滙豐繼續結緣。讀大二時，機緣巧合，她在該行多倫多市郊分行做兼職teller，「呢個係我首份工作，直至畢業。」之後施穎茵回港發展，輾轉加入滙豐，成為香港一姐，對這份無心插柳的傳承，母親會否倍感光榮？<br><br>她笑說媽咪又無特別表達過，不過偶爾也會流露點滴，「有陣時佢會講，媽咪舊時都喺嗰度做……我覺得佢有一種pride（自豪）。」<br><br>四年前Diana升任滙豐香港區行政總裁，她還記得1999年初來報到，那時任職的亞太區市場部，員工只有數人（駐港亞太區則有30人以內），女性數目更如滄海一粟。</p><p>用人唯才　不論男女</p><p>今日獅子行香港女性員工佔53%，高層（由零至第3級）女將佔比增至36%，但無論比例高低，她認為關鍵是機會平等、用人唯才，行方亦鼓勵開放共融文化，「不論男女，邊個職位，邊個職級，大家共事，開會應該有均等機會去speak up（說出來）。」<br><br>從公司哲學到個人理念，她堅信「忠於自己」勇於表達，又要海納百川胸懷廣闊。創作著名童話故事《快樂王子》的愛爾蘭作家王爾德（Oscar Wilde），其金句原來是她的座右銘：「Be yourself, everyone else is already taken.」（要忠於自己，因為別人都在做他本身角色了）。」<br><br>作為香港區舵手，施穎茵經常走訪各區各部聆聽同事意見，她覺得很多時並非誰對誰錯，只是適時適切，職場上最忌偏見，「每個人要覺得being trust（被信任）同可以發揮，有舒服空間才會表達自己同speak up，呢個先係動力！」</p></body></html>