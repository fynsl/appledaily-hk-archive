<html><header><meta charset="utf-8"><title>林鄭死撐無擺議員上枱「我只係比較直言」泛民轟傲慢　建制斥「錯重點」</title></header><body><h1>林鄭死撐無擺議員上枱「我只係比較直言」<br>泛民轟傲慢　建制斥「錯重點」</h1><p>【長者綜援】<br>【本報訊】特首林鄭月娥上周在立法會答問大會禍從口出，指議員通過去年財政預算案等同批准政府收緊長者申領綜援年齡，惹來就預算案投票贊成的建制派強烈反彈。林鄭昨強調有關政策是延續上屆政府的諮詢，被問到會否收回言論或致歉時只稱自己較為「直言」，若令議員不滿會「記住啦」，日後說話會更有技巧。有民主派議員批評自稱「直言」的林鄭無「直言」立法會至少七次促請政府擱置收緊長者申請綜援年齡，批林鄭態度傲慢；有建制派亦批評林鄭說法「錯重點」。<br>記者：林俊謙</p><p>林鄭昨早出席行會前被問到上周四在答問大會有關收緊長者申領綜援年齡的言論「激嬲」建制派，她會否收回或道歉時稱，「我只係一個比較直言嘅官員，呢個都唔係始於今日㗎喇，我都係有問就必答，無論對傳媒、對立法會議員，都希望做到有問必答」，她指當日提問的容海恩要求她收回有關建議，「我只係好坦白、好直接咁話，呢個唔係一個建議性質，呢個已經係獲批准嘅措施，係要執行，只此而已」。</p><p>「以後說話會更有技巧」</p><p>林鄭指若這種說法令立法會議員感到不滿，「咁我就只能夠係記住啦吓，以後我嘅說話會更有技巧一啲，令到佢哋唔好覺得好似擺咗佢上枱」，強調作為議員及官員，最重要知道做事的根據，「（政策）唔係一個人嘅長官意志，佢係有根有據，經過批准，然後由一個部門落實執行」，她承認落實過程有改善空間，故勞福局仍在聽取議員意見。對於有民主派議員稱為抗議此政策將否決新一份財政預算案，林鄭認為有關做法「不合理」和「不太負責任」，着議員留意預算案若不獲通過，甚麼人受影響。<br><br>社福界議員邵家臻形容林鄭回應反映她態度傲慢，並非想解決問題，「而係諗輸贏，想好似辯論咁擊敗咗大家，令大家出醜」，批評林鄭自稱「直言」，至今卻無說出立法會過去一年多至少七次促請政府擱置收緊長者申請綜援年齡，「如果佢係直腸直肚，應該講埋呢啲嘢吖！」工聯會議員麥美娟亦指議員最不滿政府繞過立法會討論而落實有關政策，「我諗特首錯咗個重點，我哋唔係小器到妳講句嘢，我哋就咁嬲，我哋嬲嘅係政府將一個對長者咁大爭議嘅問題，唔喺立法會充份諮詢，就一意孤行喺一月宣佈，二月就做」。</p></body></html>