<html><header><meta charset="utf-8"><title>【馮仁昭四圍超】王梓軒意大利文識女仔</title></header><body><h1>【馮仁昭四圍超】王梓軒意大利文識女仔</h1><p>王梓軒噚日喺尖沙嘴出席朱古力期間限定店活動，自製新款包裝寫情話。佢話以前喺外地讀書為咗識意大利籍嘅女仔，特登用遊客指南繙譯意大利文嚟溝通：「以前都好Sweet，用咗好大誠意，都成功識到嘅，仲同對方書信來往咗一陣，但耐力唔夠，寫咗幾次就淡忘咗，但因為咁識咗意大利文。」</p></body></html>