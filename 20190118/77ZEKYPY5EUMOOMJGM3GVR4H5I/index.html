<html><header><meta charset="utf-8"><title>Dear Jane紅館騷玩火</title></header><body><h1>Dear Jane紅館騷玩火</h1><p>出道十四年的組合Dear Jane將於今年3月首踏紅館開騷，昨日在尖沙嘴舉行宣傳，公佈演唱會兩場優先預購已售罄。大會安排四子揀出過往相片，並即場道出當中的寓意，黃天翱（Tim）自爆：「其中一張係太太喺我開騷時錫咗我一啖，第二年就生咗個BB。」<br><br>Dear Jane苦等十幾年終踏上紅館，回憶11年在馬場做騷只得三名觀眾，他們說：「好難受，同年年尾公司幫我哋搞騷，第一個星期只係賣咗七張飛，呢件事真係記一世，當時又俾公司同事埋怨。」他們表示今次開騷會玩火，不過絕對安全。至於表演嘉賓方面，Dear Jane表示未完全確實，Tim和太太楊洛婷不妨重演相中寓意，錫一啖生多個，Tim笑笑口說：「又得。」<br>採訪、攝影：卓寶花</p></body></html>