<html><header><meta charset="utf-8"><title>JuJu趁生日催婚</title></header><body><h1>JuJu趁生日催婚</h1><p>下月生日的陳鈺芸（JuJu），昨日於中環舉行預祝生日會，邀得賈思樂、黃穎君及林小湛等好友到場。拍拖年多的男友司徒永華亦有到場，兩人合照時，男友更送上抱抱及獻吻，JuJu冧爆地說：「今年好特別，有男友同我慶祝，都希望今年可以結婚，因為佢係導演，我拍嘢又忙，大家好少時間見面，不過佢未求婚，應該冇咁快。」<br><br>問到男友是否理想丈夫？JuJu甜笑說：「係呀，佢好細心，大家都係練武之人，加上佢都係呢行，好明白同遷就我。上年我喺溫哥華拍劇，佢做完嘢都飛嚟陪我幾個月，我都想有機會再合作，佢導我演。」JuJu又透露今年將有三、四齣電影及電視劇上映，希望可以有好成績。<br>採訪、攝影：盧妹</p></body></html>