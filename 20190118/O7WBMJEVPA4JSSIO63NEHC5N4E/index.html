<html><header><meta charset="utf-8"><title>截肢後避世三年　無懼陰影做回老本行</title></header><body><h1>截肢後避世三年　無懼陰影做回老本行</h1><p>17歲活躍好動的「車房仔」因一次意外喪失右腳，命運從此改寫。避世三年，同是傷殘人士的街坊令范道生重新振作，他無懼陰影，輾轉做回老本行，為傷殘人士汽車加裝操控裝置的基本功，全是他約15歲輟學後當車房學徒開始累積。<br><br>「坐喺架車度，我同普通人冇分別，落車行先會見到有差距」。除了駕車出入較方便，這或許亦是當初范道生考車牌、揸的士的原因。15歲中二讀書不成被踢出校，范道生在車房做學徒，經過兩年多幾乎學滿師之際，他在車房被倒車撞跌的一棟輪胎壓住右腳。儘管他即時往急症室求醫，但醫生亦未看出嚴重性，事隔兩、三個月傷患未癒再求診，最終要鋸去整條右腿。住院一年醫生讓他出院，他故意自殘多住一年，回到家中繼續收埋自己，與朋友斷絕聯絡，「同以前落差太大，我以前踢波，冇得玩喎，黃金時期全部冇晒！」</p><p>受殘缺街坊意志感動</p><p>直至在當年未拆卸重建的「牛下」公屋住所，范道生見到一位下肢殘缺街坊，被對方意志感動。自此他投入傷殘運動，亦開始為自己生計打算。首先考車牌，「因為冇車冇社交圈子，傷殘人士出入好麻煩」。做過象牙雕刻、寶石等行業，閒時利用私人時間幫傷殘朋友加裝汽車操作裝置。80年代末他開始揸的士，圈子擴闊，找他加裝汽車裝置的人越來越多，他分身不暇，至1998年，索性專職做加裝工作養起全家，當年他已育有兩名兒子。<br><br>范太是范道生的得力助手，負責縫皮包裝金屬組件令它更雅觀，她同樣是一位傷殘人士，奈何兩名兒子對機械不感興趣，無意子承父業。「有啲人一出世已經係傷殘，我比佢哋享受咗十幾年啦，佢哋有咁嘅需要，搵我嘅專長幫手」。看開了，心境自然變得樂觀。范道生仍感激當年有兩位是他初出茅廬時在車房認識的朋友，捱義氣停工一星期，免費幫他整一架自動波的士。其後有傷殘人士有樣學樣，他猶如為他們開創一條自力更生的道路。<br><br>■記者張珮琪</p></body></html>