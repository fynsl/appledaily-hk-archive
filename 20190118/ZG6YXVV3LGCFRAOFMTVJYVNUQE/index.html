<html><header><meta charset="utf-8"><title>羅致光：仲有人生七十古來稀？</title></header><body><h1>羅致光：仲有人生七十古來稀？</h1><p>【本報訊】政府在收緊長者綜援門檻一役除了要「跪低」交出補鑊方案，更令立法會民主及建制兩派聯手合共通過6個檢討綜援的議員議案，日前曾爆出「60歲中年論」的勞福局長羅致光昨堅稱改動門檻是因為港人壽命不斷延長，反問議員：「仲有冇人講『人生七十古來稀』？」<br><br>立法會一連兩日辯論要求政府檢討綜援無約束力議案，羅致光發言時強調有關門檻的改動與立法會議員非「零溝通」，重申這是兩年前《施政報告》措施，官員曾到立法會解畫，有機會與議員討論，「所以話我哋冇交嘢（文件）上嚟（立法會）嘅指摘，我哋係好難接受，亦唔係一個忽然嘅改變」，強調有關改動非為節省公共開支，而是港人壽命不斷延長，加上本港退休年齡已提升至65歲，政府希望領取綜援的健全人士繼續透過工作貢獻社會，有信心改動符合《基本法》第145條。</p><p>「勞動不等於勞損」</p><p>日前指「當大家都120歲，60歲嘅人係啱啱中年」的他續為惹火言論護航，稱1971年政府推出綜援計劃時，本港男性平均預期壽命是68歲，女性是75歲，兩者如今分別已上升至82歲及88歲，日後更會續升：「今時今日，大家有冇見到呢啲『半百老翁、老婦』嘅描述？甚至仲有冇人講：人生七十古來稀？」<br><br>對於有議員認為僱主不想聘用容易勞損的長者，羅致光特別回應指，重複不適當的動作才會導致勞損，「並不等於勞動嘅人係有勞損」，「反之有好多勞動嘅人，身體嘅年齡係會比一個缺少勞動嘅人更加年輕，所以唔一定勞動嘅階層佢嘅勞損程度（就）高，當然有好多工作上因為工業安全意識不足，導致產生好多勞損問題」。<br>■記者姚國雄</p></body></html>