<html><header><meta charset="utf-8"><title>本地豬≠港豬　避免市場魚目混珠</title></header><body><h1>本地豬≠港豬　避免市場魚目混珠</h1><p>內地非洲豬瘟陰霾下，市民難分內地豬與港豬。譚國柱當年引進黑毛豬就是要分清黑白，避免市場魚目混珠，將只在本地出售或屠宰的豬隻也稱作本地豬。現時本地飼養約八萬隻港豬中，有三千多隻是黑毛豬，平均每日不足一百隻推出市場，他認為銷量可升一倍，每日供應二百二十隻絕無問題。<br><br>原來譚國柱當年一直養白豬，高峯期有五個豬場，可惜在2007年他也無奈向政府交回牌照，「嗰時啲豬場係租嘅，啲場主見政府畀補償收回牌照，就瘋狂加租，（自己）唔走唔得。」不過他沒有離棄業界，2014年將台灣種黑毛豬引進來港，交由農友飼養。<br><br>黑毛豬已落地生根，但譚國柱每年還要補充兩成至兩成半豬種進行繁殖，以免本地黑毛豬近親交配出問題。他指黑毛豬比白豬的肉質更結實、更有口感，但飼養需時約十個月，比白豬多兩、三個月時間；而每隻母豬平均一竇只生產八至十隻豬仔，亦比白豬少兩至四隻，故豬肉售價貴六至八成。是否賣花讚花香？譚國柱笑言：「唔係話人哋啲豬就唔好食、唔健康，而係畀市民多個選擇。」</p></body></html>