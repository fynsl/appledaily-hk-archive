<html><header><meta charset="utf-8"><title>若票房千萬復合開棟篤笑子華遭達明逼出山</title></header><body><h1>若票房千萬復合開棟篤笑<br>子華遭達明逼出山</h1><p>吳鎮宇、張達明、袁詠儀（靚靚）和盧海鵬等前晚在銅鑼灣出席電影《家和萬事驚》首映。當鎮宇及達明接受訪問時，黃子華突然現身，走過去打招呼，三人更開心傾了幾句，子華即急步離開。<br><br>達明、子華和鎮宇前晚難得聚首，隨即令人聯想起三人98年曾合作的棟篤笑《鬚根Show》，有報道指，子華前晚向達明及鎮宇做打電話手勢，示意之後再聯絡，達明即跟子華講笑，指若果《家》片的票房有1,000萬便開《鬚根Show3》。</p><p>鎮宇叫父母賣樓</p><p>其實，《家》片改編自達明93年獲獎的舞台劇《亞Dum一家看海的日子》，講述鎮宇一家五口為保「海景房」，做出一系列啼笑皆非的行為，荒誕喜劇下反映出寫實的房屋問題，電影由鎮宇穿針引線後拍成，鎮宇大讚片中飾演爺爺一角的達明將成為影壇新一代甘草演員，有機會問鼎明年金像獎最佳男配角，鎮宇說：「仲有一年先知，部戲又未上，可能我認為好嘅部份被人剪走。」<br></p><p>電影圍繞住屋問題，主持問到身為父母的靚靚和鎮宇，有否為子女準備首期，靚靚說：「最好佢自己靠自己，有需要先適當地幫，唔好只係幫佢諗，咁佢會好廢，唔係好想佢咁。」鎮宇指當年父母死慳死抵買了一層樓送給他，但鎮宇反建議父親將層樓賣掉去遊埠嘆世界：「最後佢冇賣層樓，冇享受人生就咁離開咗，我想叫年輕人唔好接受父母畀屋自己。」</p><p>靚靚拍戲唔敢肥</p><p>靚靚為接新戲，花了個多月減掉近20磅，她說：「無奈政策改咗，未拍得住，我又唔敢肥番，希望可以keep到，開拍後要肥番20磅，咁都係變番之前重量，都只係幸福胖。」靚靚笑言老公張智霖感到壓力，怕比下去即勤做運動，問到是否怕她有第二春？靚靚大派定心丸：「我諗好少機會發生我身上。」不過靚靚表示沒有獲張智霖開口稱讚，反而從老公的眼神得知減肥後的成果。<br>採訪：馬建華<br>攝影：沈健程</p></body></html>