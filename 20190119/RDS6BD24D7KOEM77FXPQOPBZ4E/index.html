<html><header><meta charset="utf-8"><title>太古成mall之道：3招吸客</title></header><body><h1>太古成mall之道：3招吸客</h1><p>【財經專訪】昔日商場最關心的，或許是出租率或租戶是否準時交租等問題；今時今日，各大商場不再僅僅面向租客，更要與顧客培養感情，將客人由網上世界拉回現實，多感受逛街的樂趣。加入太古地產（1972）逾27年的集團副董事─零售業務（香港）邵婉儀（Fiona）「睇場」經驗豐富，她認為現今經營商場有三大「成mall之道」，始能讓客人窩心，「等佢哋成日都想返嚟呢度」。<br>記者：邱曉欣</p><p>太古地產在香港經營三個商場──太古廣場、太古城中心及東薈城名店倉，各定位截然不同，例如太古城中心以年輕家庭客群為主、東薈城兼做本地及旅客生意，即使客群有別，也離不開經營三大元素：「第一個係顧客體驗、第二係我哋點樣同佢互動，第三係科技」，負責集團旗下香港零售物業營運、租賃及管理的邵婉儀說。</p><p>重視顧客體驗互動科技</p><p>以太古城中心為例，公司自2015年起重整店舖組合，加強生活時尚、娛樂優閒、餐飲商戶，亦不時引入期間限定店。去年玩具店LEGO在場內開設專門店，商場乘勢與品牌舉辦展覽，巧妙地「重建」50年代起，太古王國在鰂魚涌的地標性建築，如商場前身太古船塢、太古糖廠、太古游泳池等，透過展覽建立區內居民和港人對商場的歸屬感。「喺呢個區生活嘅人，一定對區內歷史好有興趣同感情；甚至有區外嘅人專登嚟睇展覽」，利用集體回憶，拉近商場與顧客間的距離。<br><br>近年品牌也察覺到顧客購物模式的轉變，與商場合力找到新的生存方式。去年正式於太古城中心開業的電影院MOViE MOViE，反過來主動跟商場洽談開設Kubrick Café的可行性，合作一拍即合。「多元化嘅體驗，客人好受落，佢哋嚟到嘅時候，先光顧餐廳食啲嘢，亦都可以睇下展覽，先再睇戲咁……成個流程希望顧客可以逗留長啲嘅時間」，戲院不再只講求娛樂，商場亦不再單純是購物中心。<br><br>促使品牌變革的另一催化劑，是網購。網店取替了部份實體店的功能，令實體店不能再停留於產品展示的功能上，太古廣場內的英國高檔百貨公司Harvey Nichols，為配合新零售科技，今年店舖面積將減半。不過，邵婉儀樂見租戶的重整計劃：「呢個改變其實同商場營運模式好配合，因為佢哋翻新後會帶畀顧客多咗體驗，例如客人可以同英國嗰邊嘅造型師即時交流，對個客嚟講，成個購物流程多咗個人化服務 」。<br><br>網店某方面比商場優勝，但她始終認為，顧客仍渴求親身體驗，「例如飲食、娛樂、消閒方面，其實客人同親朋戚友會面，都係好喜歡嚟到商場」。太古廣場去年引入新餐廳shake shack 、LUMI，今年首季繼續有MUJI及Lululemon進駐，不斷有新商店加盟，保證客人不會生厭。 </p><p>力求多元化商舖組合</p><p>港人偏愛特色餐廳，翻新工程將於年內竣工的血拼天堂東薈城，餐廳數目由14間增至30間，「商場營運嚟講，一個多元化的商舖組合係好重要；着重variety（多樣性）同diversity（差異性）」，追求店舖數量的同時，種類亦要廣泛。東薈城翻新後將續以「名店倉」為定位，「商場以名店折扣為重點，擴建部份亦都以名店折扣為主」，美食廣場及戲院亦將重現商場，整個項目預計於年內可投入營運。<br><br>今年零售商似乎對消費市道不甚樂觀。邵婉儀說：「舊年上半年消費意欲強勁，商場銷售表現理想，但踏入舊年9月，外圍因素如中美貿易戰，股市樓市波動，影響咗消費氣氛」，可幸商場仍錄得較穩定的人流和銷售，對今年零售表現審慎樂觀，希望銷售增幅可錄得持平表現。</p></body></html>