<html><header><meta charset="utf-8"><title>趣趣地：摩佬一走　馬迪爾即續約</title></header><body><h1>趣趣地：摩佬一走　馬迪爾即續約</h1><p>曼聯再有好消息！據英國《天空體育》報道，翼鋒安東尼馬迪爾已經同意續約五年。當紅魔仲係由摩連奴執教嗰陣，馬迪爾曾經拒絕球隊嘅續約要求。23歲嘅馬迪爾過往喺摩佬麾下一向不受重用，有傳摩佬仲曾經表示想賣咗佢，但其後又因為呢位法國國腳狀態大勇，改口話想佢留隊。</p></body></html>