<html><header><meta charset="utf-8"><title>《十八樓C座》金剛自度粗口金句</title></header><body><h1>《十八樓C座》金剛自度粗口金句</h1><p>商台經典廣播劇《十八樓C座》播出50周年，特別推出紀念郵票，郵票上有主角相片外，還有劇中角色金句。劇中主要靈魂人物，包括「周老闆」金剛、「三姑」陳慕賢、「祥嫂」朱雪梅、「拉表叔」馮志豐等昨日雲集商台出席宣傳活動。<br><br>周老闆金句代表當然是「你都黐筋嘅」，金剛說：「周老闆係茶餐廳老闆，茶餐廳好多人講粗口，但又出唔到街，所以同監製度咗呢句，其實啲說話唔係鬧人，只係順口。」而陳慕賢則表示想郵票上多點笑容，希望香港人和諧開心。此外，近日流感高峯期，金剛指自己病了兩星期，但並非流感，只是喉嚨發炎和咳嗽，所以停止了廣播劇錄音數天，但現已復工。<br>採訪、攝影：王連連</p></body></html>