<html><header><meta charset="utf-8"><title>城城一屋女人　最愛媽咪</title></header><body><h1>城城一屋女人　最愛媽咪</h1><p>郭富城前晚在澳門舉行「舞林密碼世界巡迴演唱會2019」，除了獲不少圈中友好捧場外，懷有第二胎五個多月的太太方媛（Moka）也專程到澳門睇騷，其間更拍片上載到社交網分享。<br><br>即將第二度當爸爸的城城，經歷和感受比以前更深刻，尤其是體驗到當父母的辛苦，城城於台上談到自己的成長，十歲時還被媽媽背着走，就算已經成家立室，媽媽依然對他呵護備至，他說：「我媽咪真係好錫我，我好開心𠵱家有個幸福家庭，有個寶貝女，我可以從一而終努力工作，做好爸爸、好丈夫。」說到這裏，城城忍不住哽咽：「人大咗，時間過得好快，媽咪身體唔好，我會更加用心，用任何性質愛我媽咪，希望我親愛嘅媽咪身體健康。」</p><p>新年留港</p><p>城城完騷後接受訪問，他表示之前很擔心媽媽的健康，可幸現已康復，他說：「我好鍾意做演唱會，因為可以做番自己，做咗爸爸知道要湊大一個小朋友，真係唔容易，我有五兄弟姊妹，突然間諗起媽咪，睇住媽咪身體一路路差，以前佢會嚟睇我演唱會，但係𠵱家就算扶佢，都可能冇精神睇，所以諗吓諗吓，嗰一刻諗到媽咪，如果冇佢就唔會有我！」城城透露今個農曆新年將會和家人度過，預計4月投入新片拍攝工作。其實，前年城城女兒Chantelle出生時，剛巧他正在開平拍戲，要即時趕返香港，不過城城指今年工作只集中在上半年，之後會安心陪太太待產。<br>撰文：葉晴</p></body></html>