<html><header><meta charset="utf-8"><title>蕭正楠家族繁殖能力高　唔逼翠如造人陳凱琳肚大背脊痛</title></header><body><h1>蕭正楠家族繁殖能力高　唔逼翠如造人<br>陳凱琳肚大背脊痛</h1><p>蕭正楠及陳凱琳昨日於尖沙嘴出席農曆新年裝置揭幕活動，提早與粉絲慶新春，兩人更暢談第一年派利是。腹大便便的陳凱琳，自爆肥了20磅，並透露即將停工安胎：「個肚大咗好多，坐嗰陣個背脊都有啲痛。」</p><p>全屋粉紅色</p><p>問陳凱琳有沒有量度肚圍？她笑言不敢度，怕自己有壓力︰「睇醫生嗰陣磅，重咗20磅，不過手腳都OK，係肥喺個肚度。」她說老公鄭嘉穎不放心，所以他也準備停工：「開始要買BB嘢啦，我乜都未買，老公連床都未買就想買玩具，佢好開心。」<br><br>談到生金豬好運，陳凱琳指沒聽過，但自己對豬仔物件特別鍾愛：「𠵱家見到啲豬仔頸鏈、利是封呀，總之豬形嘅物體就鍾意，想帶晒返屋企。豬仔向來都得意，我又鍾意粉紅色，可能會搞到成屋都係粉紅色。」陳凱琳更指不介意囝囝穿粉紅色，但會盡量忍手少買粉紅色的東西給他，她說：「可能佢個樣好man呢。」陳凱琳又透露已經拍了大肚寫真：「第一次着啲貼晒身嘅衫，我唔想太性感，可能生之前會再影多次，睇吓老公想唔想陪我影，冇壓力嘅。」她說坐完月應該可以復工，但就想爭取多些時間湊B：「拍劇應該起碼半年先考慮。」</p><p>親戚成百人</p><p>同場的蕭正楠則笑談與太太黃翠如第一年派利是：「真係要換double錢，除咗同事，仲要派畀親朋戚友，我爸爸嗰邊親戚成百人，繁殖能力好強。」問他有沒有遺傳強勁的繁殖能力？他尷尬地說：「姓蕭嘅，哈，我啲功能仲好function到，我都食好多番茄、雞蛋㗎。」<br><br>問到是否隨時造人？蕭正楠表示今年與太太都接了很多劇集拍攝工作，可能沒有時間：「無謂搞佢啦，大家都好攰，畀佢做好工作先。黃澤鋒都50幾歲至生，可能翠如60歲至生呢！」反問翠如60歲仲生得？蕭正楠就拉老友曹永廉落水︰「放心，阿廉畀咗好多偏方我。」<br>採訪︰盧妹<br>攝影：林賓尼</p></body></html>