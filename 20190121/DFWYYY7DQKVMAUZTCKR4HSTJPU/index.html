<html><header><meta charset="utf-8"><title>梁詠琪唔畀囡囡返學</title></header><body><h1>梁詠琪唔畀囡囡返學</h1><p>梁詠琪（GiGi）前晚到旺角麥花臣場館，欣賞彭浩翔、鄒凱光（灘叔）及劉翁的棟篤笑「翔揸劉灘之潮潮的吹」。GiGi表示將會留港過農曆新年：「我哋會依照傳統同屋企人見面，小朋友大得好快，佢再唔係一嚿飯，已經知道習俗，我有教佢講恭喜發財，今年拜年嘅表現應該唔錯。」提到流感肆虐，GiGi指教育局宣佈停課之前，已不讓女兒上學：「唔可以輕視病菌，尤其係3、4歲小朋友，我哋喺屋企做親子活動。」</p><p>棟篤笑由演藝學院移師到旺角重演，灘叔說：「香港區嘅人斯文啲，呢邊嘅人係狂野啲，會爆笑出嚟。」問到會否以紅館為目標？彭浩翔說：「一步一步嚟，伊館先。」<br>採訪：黃曉妍<br>攝影：仇志德</p></body></html>