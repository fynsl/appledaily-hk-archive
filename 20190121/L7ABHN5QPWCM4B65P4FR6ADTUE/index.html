<html><header><meta charset="utf-8"><title>【馮仁昭四圍超】阿倫上海騷險跌落窿</title></header><body><h1>【馮仁昭四圍超】阿倫上海騷險跌落窿</h1><p>譚詠麟前晚喺上海舉行巡唱，喺舞台差啲發生意外，因為佢要配合歌曲段落停頓，當時舞台燈光效果調校暗咗，點知舞台機關提早打開，台上出現咗個窿，阿倫踏後一步時失平衡幾乎跌落窿，身旁女舞蹈員伸手去扶，好在阿倫身手敏捷，一個轉身彈跳幾步終於企番穩，女舞蹈員即刻拖實佢，之後佢自己都忍唔住笑出嚟，事後讚自己平常鍛煉有功化險為夷。<br>撰文：馮仁昭</p></body></html>