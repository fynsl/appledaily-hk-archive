<html><header><meta charset="utf-8"><title>張智霖送禮謝家燕姐帶挈</title></header><body><h1>張智霖送禮謝家燕姐帶挈</h1><p>張智霖（Chilam）跟薛家燕昨日在灣仔，以新身份證形象大使身份獲頒感謝狀。Chilam笑言跟家燕姐合作好事自然來，他說：「之前做家燕媽媽演唱會嘉賓，俾商戶睇中咗，嚟緊同家燕姐一齊做代言。」所以他要買份禮物給家燕姐作答謝，家燕姐亦大讚Chilam做事認真又勤力。Chilam直言想跟家燕媽媽演母子，他又笑指家燕媽媽很多男朋友，如果要演情侶，會有很多對手。<br><br>提到太太袁詠儀為新戲操到好弗，Chilam認為尚有進步空間：「佢拍緊真人騷，亦有新戲，好忙，我就減產，同家燕姐一齊。」他不擔太太操弗自己會有壓力：「唔通你覺得我唔弗？演唱會時操到6嚿腹肌，睇番覺得過度瘦，𠵱家就剛好，我純天然冇添加。」<br>採訪：羅慧敏<br>攝影：沈健程</p></body></html>