<html><header><meta charset="utf-8"><title>Can Bank：買樓創業點樣揀 - 散子</title></header><body><h1>Can Bank：買樓創業點樣揀 - 散子</h1><p>睇新聞又再有所謂月光族年輕人嘅討論，大概都係話年輕人工資普遍追唔上生活指數，重點係追唔上樓價，儲錢不如及時享樂，日子過得開心就好。<br><br>樓價的確係高到一般年輕人難以負擔的階段，有唔少年輕人，即使有本事搵一份相對高薪嘅正職，為咗公屋嘅資格，寧願放棄正職轉做自由工作者，令入息符合申請公屋水平，直至成功申請公屋。<br><br>問題係呢批人自願放棄正職究竟係為符合申請公屋資格，抑或係在現有社會觀念下，父母、女朋友，甚至係朋友對你嘅期望？試想像，現今父母希望自己兒女買樓先，抑或創業先？女朋友們希望男朋友買樓先定創業先？<br><br>即使今時今日創業成本遠低於置業，相信唔少人仍會選擇置業，近十年樓市升幅令到唔少人認為置業係零風險投資，創業眾所周知係高風險，置業是首選可以理解。不過，年輕人有的是青春，亦都無咩可以輸，反而係創業好時機，所以，年輕人有好橋嘅，不妨出來創業，始終打份工又好，自由工作者又好，多數都係Multi-tasking，好似友欄高明話齋，multi tasking 即係傭工。<br><br>散子<br> http://fb.com/散子-257101397966975 </p></body></html>