<html><header><meta charset="utf-8"><title>【娛樂人物】恬妞回望半生：我覺得一生嘅罪已經受完</title></header><body><h1>【娛樂人物】恬妞回望半生：<br>我覺得一生嘅罪已經受完</h1><p>現年60歲的恬妞，曾有過兩段婚姻，84年嫁給印尼富豪葉聰豪，新婚當晚卻發現丈夫有多個太太，兩年後終受不住離婚。返港後邂逅萬梓良，兩人92年結婚，可惜最後再次離婚收場。恬妞日前接受《蘋果》專訪，回望半生，她感慨地說：「我覺得一生嘅罪已經喺印尼受完。」婚姻雖然觸礁，但恬妞依然活得快樂。<br>撰文︰祖李<br>攝影︰郭賢興</p><p>入行多年的恬妞近年主力在內地、台灣拍電影，對上一部港產片已經是七年前，近日恬妞重返香港拍攝港產片，來港多日，身為經理人的女兒朱宇豐（前名朱曉彤）全程貼身侍候。恬妞日前接受《蘋果》專訪，提起女兒，她即甜到入心：「嘩！講得咁嚴重，服侍我，嚇死我咩！今次係好多謝佢，陪我兩個禮拜箒，不過佢都好忙，要不停用電話處理佢公司業務。」恬妞的女兒大學畢業後在餐飲業大展拳腳，更從事洋酒及雪茄生意，十分能幹。恬妞一臉自豪︰「我係苦盡甘來，囡囡係我唯一嘅驕傲。」<br><br>女兒是她的驕傲，相反，前夫萬梓良卻是恬妞人生的遺憾。恬妞曾有兩段婚姻，84年她嫁給印尼富豪葉聰豪，翌年誕下女兒朱曉彤，但新婚當晚發現丈夫原來有多個太太及子女，忍了兩年後，終於離婚收場。88年回港拍電影《大哥大》邂逅萬梓良（萬子），兩人92年結婚，可惜四年後因性格不合離婚。</p><p>與萬子難相處</p><p>恬妞語帶無奈說︰「我一生最失敗，就係可以令任何一個人歡樂，惟獨萬梓良唔得。佢唔浪漫，但份人好有心，將事業放第一位。當初我就係鍾意佢夠cool，佢同發哥拍嗰啲電影做壞人真係做得好好，我係佢影迷嚟。但我唔識同佢相處，有時返到屋企，唔想搵嘢同佢講，萬子更加靜，加上嗰幾年佢工作最煩惱，心情極低落，大家就溝通唔到。」</p><p>雖然夫妻緣盡，但恬妞與萬子再見亦是朋友。萬子10年曾公開向恬妞道歉，指離婚是他的錯。恬妞也早已原諒他，對舊愛仍祝福︰「無論同邊個分開，如果有緣再見就係朋友，因為我好惜緣。就算惡緣，都要開開心心，呢世好好還番俾你，下一世唔再拖欠。你信唔信我成世冇鬧過人、冇嗌過交，都冇憎恨過人，亦因為有咁嘅造化，工作源源不絕。」</p><p>前夫人間蒸發</p><p>恬妞說當年萬子與女兒相處得好，加上女兒升讀小學，她不忍父親欄留空，怕她心理不平衡，所以再婚︰「其實我係錯，囡囡後來同我講佢唔需要，如果冇爸爸更好。佢同爸爸三十幾年都係打過一通電話，有個印尼朋友幫忙聯絡，嗰陣個女得十幾歲，佢哋用英文交談，佢話爸爸問佢生活好唔好，要乜禮物。咁佢就話想要一對波鞋，但到𠵱家二十幾年，對波鞋都唔知去咗邊，可能佢太多骨肉，因為佢喺印尼有好多老婆，仔女都十幾個。」恬妞直言前夫多年來對女兒不聞不問，就像人間蒸發。</p><p>童星入行的恬妞，每天都是開工、拍戲，拍到26歲，覺得累到不行，於是她許下生日願望，只要有人求婚她就嫁。後來恬妞來港拍戲，在朋友飯局認識葉聰豪，對方每周從印尼飛港探班，狂追攻勢下，拍拖兩個月就閃婚。她憶述︰「呢個經歷太恐怖，佢好蠱惑，帶我去美國拉斯維加斯結婚。新婚當晚就話畀我聽佢有老婆，仲喺我面前打畀對方，你話做新娘乜心情。我覺得一生嘅罪已經喺印尼受完，佢會同我講：『點解你咁快樂，我唔鍾意睇到你笑，我鍾意你喊！』好奇怪！」婚姻觸礁，但恬妞仍是活得快樂，她說每天學習對自己好一點。</p><p>母愛包容一切</p><p>因為父母離異，恬妞女兒從小就下意識保護母親，她從朱曉彤改名朱宇豐，是心路歷程的轉變，恬妞坦言對女兒的性向掙扎過，但母愛包容一切，之前女兒與《步步驚心》的女演員葉青傳緋聞，她就表示︰「點解要分男同女？她鍾意邊個我就鍾意邊個！」恬妞笑說女兒最近的口頭禪是︰「你快啲嫁咗佢，搵男朋友啦。」恬妞覺得囡囡想她有人照顧：「但搵個年紀大嘅，要照顧佢，我寧願將時間花喺父母同囡囡身上，如果細過我，我又擔心個樣唔襯，佢喺出面拈花惹草，咁麻煩，我唔要！」</p></body></html>