<html><header><meta charset="utf-8"><title>緊張大師裝Cam𥄫實父母</title></header><body><h1>緊張大師裝Cam𥄫實父母</h1><p>恬妞自嘲越老越奄尖，也習慣孤獨，她不想跟女兒同住，皆因自己是緊張大師，怕為女兒添壓力︰「我慣咗照顧人，同囡囡一齊住嘅話，我會好攰，成日要擔心佢餓唔餓、飲咗水未，佢都會覺得煩，反而自己住輕鬆好多。」不用開工的日子，恬妞會長駐上海，租酒店住，而囡囡則長駐北京打理生意，兩母女只有工作及返台灣老家敍天倫才見面︰「我鍾意住酒店，因為唔使畀水費、電費、管理費，隨時拍拍籮柚就走，唔會冇返屋企就封晒塵。飄泊？心情好時就唔覺，但偶爾心情低落都會。」</p><p>重視中國傳統的恬妞，說爸媽家教好，自己也傳承身教，無論工作多忙，父母生日或過時過節都一定回鄉探望，女兒要向長輩又跪又叩頭。現在囡囡長大了，她可以放手，但對父母卻百般緊張，在台灣老家安裝閉路電視，方便隨時監控父母動態︰「我日常生活好忙㗎，我有潔癖，習慣自己打掃房間，床鋪都自己鋪，仲要睇劇本同成日𥄫住個cam，睇住爸爸媽媽，怕工人對佢哋唔好。」</p></body></html>