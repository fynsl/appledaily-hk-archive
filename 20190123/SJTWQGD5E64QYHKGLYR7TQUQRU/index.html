<html><header><meta charset="utf-8"><title>夜歸女疑捱撞斷片　尋目擊者</title></header><body><h1>夜歸女疑捱撞斷片　尋目擊者</h1><p>【本報訊】任職撰稿員的24歲女子歐嘉琪，本周日凌晨在將軍澳馬游塘村對開，欲截的士回家時，疑遭一輛迎面駛至的士撞倒，她當場昏迷及斷片，約半小時後蘇醒，發現身體多處受傷，一度半身不能郁動，幸得好心男途人協助聯絡家人及報警。歐女現於聯合醫院留醫，她對意外一刻全無印象，呼籲目擊者或途經車輛提供線索或車Cam等資料。</p><p>昏迷半小時　半邊身一度無知覺</p><p>歐小姐昨在病床上向記者講述意外經過，她透露與父母兩星期前才搬至秀茂坪安泰邨居住，由於對新居環境不熟悉，她19日深夜在旺角睇戲後乘巴士回家，「我只知架巴士會經安泰邨附近，唔記得上咗N290定N293巴士，因為唔熟路，巴士過咗站先知，於是在下一個站落車，當時大約凌晨1點，嗰度好黑又冇行人，我等咗一陣，見有架的士就行出馬路截車……但之後就冇晒意識」。<br><br>約半小時後，歐小姐蘇醒，驚覺頭、手、腳多處受傷瘀腫，半邊身未能郁動，她艱苦爬上行人路上待救，但記不起發生何事，其後有位約30餘歲男子路經，協助她聯絡家人，歐父聞訊乘的士趕至及報警求助。救護車將歐女送院，經兩日治理，她傷勢雖已好轉，但仍未做詳細檢查。歐女懷疑自己是被駛至的士撞倒受傷，肇事的士事後不顧而去，她希望當日若有目擊者或路經車輛車Cam拍到意外經過，可向警方提供線索。<br><br>由於歐女仍未錄取口供，警方暫將案列作交通意外有人受傷處理。<br>■記者姜偉康</p></body></html>