<html><header><meta charset="utf-8"><title>【唔講唔知】口腔清潔冇佢唔得　揀牙線小學問大幫忙</title></header><body><h1>【唔講唔知】口腔清潔冇佢唔得　揀牙線小學問大幫忙</h1><p>【特約報道】有冇發覺，就算早晚甚至進餐後都有刷牙，但仍然難以避免牙周病的出現？因為刷牙只可以清潔牙齒表面，要趕絕引致牙周病的元凶牙菌膜的話，仲要每日配合使用牙線，徹底清潔牙齒鄰面及牙縫三角位，咁先算做好口腔清潔。雖然是日日使用的尋常東西，但揀牙線都有些學問需要留意。</p><p>牙線要扁平柔軟有彈性</p><p>小小一條牙線，如何可以深入牙縫，徹底清除卡在牙齒中間的食物殘渣而又不傷牙齦呢？答案當然唔係求其搵條線都得啦！牙線應該是扁平柔軟而且具有微彈性的，因為扁平的牙線可以增加牙線與牙齒的接觸面，方便清除牙齒鄰面的牙菌膜；而柔軟及具微彈性的特質，則有助使用時不易折斷，亦較不易傷及牙齦。此外，市面上有些牙線會添加上一層蠟質，方便在使用時能令牙線更容易滑進牙縫，減低卡於牙縫後令牙線組織散開的情況出現。<br></p><p>初用牙線要適應</p><p>揀啱牙線，但點用先啱呢？首先取出約25厘米長的牙線結成圈，把牙線左右拉動慢慢滑進牙縫內，緊貼牙齒鄰面成C字形，拉到牙齦溝最深處上下拉動，重複步驟直至每個牙齒鄰面都清潔為止。對於初次使用牙線的人來說，是需要一些時間去練習及適應的，習慣後約只需2-3分鐘就可以完成有效的牙縫清潔，不過香港人做什麼也要快，而且欠缺耐性，要花時間去練習使用牙線，很容易會心生抗拒而放棄，這個時候，牙線棒正好派上用場。<br></p><p>牙線棒方便易用　入門必選</p><p>牙線棒可以說是傳統牙線的改良簡化輕便版，集牙籤的便利性及牙線的完美潔淨兩大好處於一身，一端是尖細的軟膠設計，可代替牙籤清走食物殘渣，另一端則是細滑強韌的牙線，有助於通過牙與牙之間的緊密接觸點位置，而且牙線棒呈弓型設計，可令牙線保持適合的鬆緊度，對於初接觸牙線的人來說，很容易使用，亦方便教導小朋友從小習慣使用牙線。現時市面上有不少獨立包裝的牙線棒出售，方便攜帶外出用餐後隨時使用，亦大大提升了大家使用牙線的習慣。<br></p></body></html>