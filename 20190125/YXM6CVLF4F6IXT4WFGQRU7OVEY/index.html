<html><header><meta charset="utf-8"><title>「培訓指南」教答問及游說技巧</title></header><body><h1>「培訓指南」教答問及游說技巧</h1><p>【本報訊】警方在搗破倫敦金詐騙集團時，撿獲多份集團為旗下騙子設計的「培訓指南」，包括基本電話答問方法、游說技巧及致富秘笈等。<br><br>在電話應答中，若客人表示「我都冇錢」，就要回答「咁就啱喇，最驚你話有錢，我只不過畀你認識多樣理財工具」；若客人稱「冇錢投資」，則可回應「其實投資有多有少，好似啲師奶仔咁投資少少，贏咗餐餸都開心。我相信我有能力將你嘅資金慢慢由細變大」；若客人表示「冇時間做投資」，就打蛇隨棍上回應「所以先要一個投資顧問去管理投資」。<br><br>打開話匣子後，就要問客人資料，例如姓名、年齡、工作、有無樓、有無車、有無投資等，再根據資料展開「攻心計」。集團主要是推銷倫敦金，培訓手冊更會提醒經紀，「客係例牌忙，焗佢畀時間你，搵位入，多用反問，引導佢諗。分秒必爭，講到戲肉就即刻約出嚟。用善意、誠意、忌爭辯」。<br>■記者簡明恩</p></body></html>