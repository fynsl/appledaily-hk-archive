<html><header><meta charset="utf-8"><title>財經專訪：大生銀行富三代賣珍珠奶茶</title></header><body><h1>財經專訪：大生銀行富三代賣珍珠奶茶</h1><p>飲品店看似開一間賺一間，Dennis不諱言只要茶調得好飲，便是一門高利潤的生意，他深信有麝自然香，對某同行以排隊式飢餓營銷吸客嗤之以鼻：「點解要令到啲消費者咁辛苦，排兩三個鐘去飲一杯嘢？」</p><p>鍾情飲食業  合資開西餐廳</p><p>Dennis身為大生銀行家族的「富三代」，並無加入家族的銀行或地產公司，選擇在Marketing界打滾十數年，「爸爸同我講，需要啲乜，係要靠自己earn返嚟。坦白講首筆資金係要靠屋企，但之後賺到嘅再開就係自己嘅錢」。他對飲食業情有獨鍾，跟朋友合資創業，開過西餐廳，他指着自己肚腩笑言：「你睇我身形就知我鍾意食嘢啦！」<br><br>即使本港已有好多珍珠奶茶店，他仍然自信爆燈，不惜投資400萬引入有台灣群星拱照的春陽茶事：「大家都覺得珍珠奶茶店太過氾濫，但無論有幾多間，其實計數計得好，手搖飲品係成本低、利潤高嘅生意。」他又認為飲品店在經營者角度看，較開餐廳更容易，因為飲品可以跟配方去沖：「餐廳個命運係擺落廚師嗰度，某程度上你要受個廚師氣，佢劈炮唔撈，你就麻煩啦，但飲品只要照住formula，將同事訓練得好就夠。」</p><p>引入春陽茶事 「黑人」支持</p><p>首間分店選擇在中環，他坦言無論租金有多昂貴，每日只要500杯便可回本，若以此計算，每日開店10小時，即每小時要賣50杯，幾乎每分鐘便要沖一杯飲品，何況要賺錢，每日過千杯是「基本要求」，Dennis認為最快可以半分鐘沖到一杯：「前期預備得好，煮定黑糖，其實某啲飲品只係倒啲珍珠落去，一次過幾杯都得，其實講到尾，生意都係一個計數遊戲啫！」<br><br>香港數得出的珍珠奶茶店品牌已逾80個，近年中國最紅的「喜茶」亦已攻港，並開了兩間分店，作為輸在起跑線的新丁春陽茶事如何突圍？Dennis認為可靠品牌效應及台灣原材料作賣點：「台灣背後有黑人陳建州支持，前期宣傳已經慳咗一筆，同埋茶葉、黑糖，甚至檸檬都係台灣入口，相信香港人都係識飲識食嘅，所以點解要令消費者排隊3個鐘去等一杯嘢飲。」<br><br>他又想出以贊助形式宣傳品牌，例如將首日收益，捐給港安醫院慈善基金，另外走名人路線，店舖正式開張首日，有「黑人」陳建州等明星撐場，又在各明星演唱會贊助飲品等。他目標一年內開10間店，除了自營店亦有加盟商，計劃非常進取，他認為珍珠奶茶熱潮或者會冷卻，但芝士奶蓋類飲品因變化較多，有信心能持續經營。</p></body></html>