<html><header><meta charset="utf-8"><title>楊冪要獨霸女兒　劉丹避談大家猜</title></header><body><h1>楊冪要獨霸女兒　劉丹避談大家猜</h1><p>劉丹、滕麗名、呂慧儀、林淑敏和許家傑等前日於將軍澳出席團年晚宴，劉丹兒子劉愷威和新抱楊冪上月宣佈離婚，兩人發聲明共同撫養女兒小糯米，不過日前有傳楊冪爭小糯米撫養權，劉丹因而減產，希望有更多時間照顧孫女。劉丹前日對此說：「點會呀？我驚自己嘅戲份少，反而叫佢哋加多啲戲份畀我，其他嘢就等大家自己猜測喇！」</p><p>愷威返港團年</p><p>劉丹孫女小糯米14年出生後，兒子劉愷威及新抱楊冪極速復工，返內地拍劇賺奶粉錢，留港生活的小糯米就一直由劉丹夫婦照顧，兩老對孫女疼錫有加，孫女上幼兒班後，每天都由兩老接送。在娛樂圈打滾五十多年的劉丹，至今都是年中無休，他強調自己寶刀未老，仍熱愛工作︰「我成日都叫公司寫多啲戲份畀我，點會減戲！我唔怕戲份多。」他又透露兒子劉愷威今年會返港團年，他笑說：「本來佢都話想嚟晚宴，不過佢冇戲份，又點可以嚟呢？」<br><br>記者再問到小糯米的撫養權，劉丹不願多提，無奈說︰「今日係公司劇集團年，我哋講吓劇集團年，大家開心啲。」記者惟有問他會否邀請兒子客串？他說：「唔知佢得唔得閒，等我返去問吓。」他還說希望《愛．回家》長拍長有，自己一直可以演出，目標希望打破《真情》的紀錄。</p><p>林淑敏人氣高</p><p>同場「大小姐」林淑敏和許家傑這對螢幕情侶，近日人氣高企，他們異口同聲表示因為劇集大紅，豬籠入水，林淑敏笑說：「收入同機會係好咗好多，但可以更加好同更加多。」許家傑也表示今年會派開工利是給幕後同事，當一份心意和祝福。<br>撰文︰祖李</p></body></html>