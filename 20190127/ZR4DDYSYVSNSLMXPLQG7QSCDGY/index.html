<html><header><meta charset="utf-8"><title>藍潔瑛長眠　林建明：佢𠵱家好好</title></header><body><h1>藍潔瑛長眠　林建明：佢𠵱家好好</h1><p>藍潔瑛去年11月3日被發現於獨居的赤柱馬坑邨公屋猝逝，終年55歲。藍潔瑛的骨灰近日被安放於長沙灣天主教墳場，墓碑寫上藍潔瑛聖名「Maria」以及其離世日期為去年10月31日。其生前好友林建明昨日特地前往拜祭，更謂日前夢見藍潔瑛，對方笑得非常燦爛，她與契仔也有為墓碑清潔打掃。</p><p>夢中相見</p><p>林建明昨日接受訪問說：「我一向好少發夢，但早幾日藍潔瑛真係出現喺我夢中，佢笑得好開心、好燦爛、好靚，同我以前見佢個樣好唔同，就好似話畀我知，佢喺另一個世界生活得好好、好開心。我記性唔係咁好，今日講完嘅嘢聽日可能唔記得，但今次藍潔瑛出現嘅情景，我竟然記得好清楚。」<br><br>藍潔瑛出現在林建明夢中後，林建明就收到藍潔瑛朋友電話：「話畀我知藍潔瑛喺邊度（骨灰安放處），所以今日我就同契仔去咗長沙灣天主教墳場探佢，買咗啲好靚嘅花畀佢。嗰度地方都好大，但我一去到就好容易搵到佢，見到佢之後，發覺同我發夢見到佢嘅情景好似好似，都係一樣咁靚咁開心，我覺得係藍潔瑛想話畀所有關心佢嘅朋友知，佢𠵱家好好、好開心，想答謝大家關心，所以我決定將呢件事講出嚟。」<br>採訪：魯吉</p></body></html>