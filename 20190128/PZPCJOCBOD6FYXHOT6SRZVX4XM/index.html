<html><header><meta charset="utf-8"><title>BLACK PINK騷後倦容返韓</title></header><body><h1>BLACK PINK騷後倦容返韓</h1><p>出道第三年的韓國女團BLACK PINK前晚首度在港開騷，在亞博館舉行巡迴演唱會「BLACK PINK 2019 World Tour 'In Your Area'」香港場。四名成員Jisoo、Jennie，Rosé及Lisa晒腿演唱近兩個小時，又狂講廣東話冧港迷。<br><br>Jennie日前被爆與男團EXO成員Kai分手，但回復單身的她狀態大勇，先後換上多套靚衫益港迷，除了晒腿及露纖腰外，她表演solo歌曲《Solo》時，更以低胸露肩造型現身，力谷事業線，非常性感。<br><br>心情大好的Jennie之後又興奮地咀隊友Lisa，更不時向粉絲單眼及派心心，又用廣東話表示：「今日玩得開心啲」、「你哋掛唔掛住我？我哋都好掛住你哋」。其餘成員都講廣東話冧港迷，又用廣東話打招呼及自我介紹。BLACK PINK完騷後，即漏夜飛回韓國，抵韓時四人都一臉倦容，看來行程十分頻撲。<br>採訪：梁展雯</p></body></html>