<html><header><meta charset="utf-8"><title>遭強拆攤販　斥政府重建為賺錢</title></header><body><h1>遭強拆攤販　斥政府重建為賺錢</h1><p>【本報訊】如果有時光機，四哥（陳志勇）或會選擇回到50年前的觀塘。那時四哥是雜貨小販，見證七、八十年代的觀塘有逾300檔小販，孩童負責「睇鬼」通水，鄰里感情深厚，小販還會像迴轉壽司般輪流擺位，是最辛苦但最開心的時代。後來觀塘重建，一心以為改善環境方便搵食的街坊小販，卻逐一被踢走。觀塘變天，四哥無奈又氣憤：「如市建局收地嚟起公屋，我冇怨言，但𠵱家係用咗嚟賺錢，睇唔到人性化喺裏面。」<br><br>現年60歲的四哥，11歲便扎根觀塘，他說，七、八十年代的觀塘小販眾多，全盛時期逾300檔，熟食乾貨樣樣齊，集中在裕民坊、物華街、輔仁街、協和街及康寧道，位置形成「日」字。他在輔仁街仁信里賣雜貨，後來賣童裝及內衣，一賣便40年。<br><br>四哥憶述那時生活簡單又快樂，「推架車仔出嚟，你肯做就會有人買。唔夠就開夜啲，肯做就得」，不少基層一家大細出來擺檔，鄰里間感情深厚如家人朋友，「會搵啲細路仔去『睇鬼』，一睇到（小販管理隊）嚟就跑嚟通知」。雖然不時要走鬼，但政府「捉人」也捉得較有人情味，「啲阿Sir見你搵食啫，就只執少少嘢充公」。<br><br>市政局八十年代擬肅清小販，他聯同其他街坊與市政局商討，承諾擺檔不會阻礙出入。隨後輔仁街仁愛里，50檔小販分成兩批隔日開檔並輪流擺位，「好似迴轉壽司咁」，形成觀塘小販特色。</p><p>指忽視社區情誼</p><p>至九十年代港府計劃重建觀塘，四哥說：「啲冷巷衞生唔理想，聽見重建梗係開心，以為整乾淨啲地方，方便搵食。」不料不少小販攤檔被列「非法搭建物」，「好失望，原來我哋從來冇俾人承認過」。<br><br>「錢，嗰陣已經唔係最重要」，為的只是想在觀塘繼續擺檔。可惜漫長抗爭不敵重建步伐，他甚至連自己的小檔也保不住，被市建局強拆。眼見街坊逐一被踢走，社區情誼被拆散，昔日老地方更變成私樓豪宅，他氣憤說：「重建都係希望令香港市民生活更優質，但見唔到自己生活優質咗。（重建）係貨不對辦。」<br><br>難逃重建命運的，還有年近90歲的梁伯。他早在50多年前在牛頭角一帶打工，七十年代他在康寧道近裕民坊開設鐘錶店，見證填海後觀塘躍身成全港最「巴閉」工業區。面對重建，每日為客人修理鐘錶的他亦無法令時光倒流。<br><br>■記者李詠希</p></body></html>