<html><header><meta charset="utf-8"><title>港股發力　專家：睇定啲</title></header><body><h1>港股發力　專家：睇定啲</h1><p>【本報訊】港股上周五升至近四個月新高，從技術面分析已出現黃金交叉，但特朗普於貿易戰中立場強硬，加上英國脫歐方案未明朗，市場隨時借勢下跌，未有貨的散戶不宜過急入市。<br><br>人行上周宣佈創設永續債換票據互換工具（CBS），市場憧憬內地放水招數陸續有來，加上騰訊（700）的手遊終於獲批，帶領港股向上。恒指上周五報27569點，升448點，成交額突破1,000億。跨年連升4周，累積升幅達2063點或8.1%。</p><p>本周公佈多項數據</p><p>金利豐證券研究部董事黃德几從技術面分析，認為多項指標已出現見底回升的訊號，「恒指今年初已經出現早晨之星，一支陰燭落，一支十字星，一支陽燭上返去」。他指其後MACD（指數平滑異同移動平均線）出現牛差距擴闊，即代表向好之勢加強；指數突破平均線，做出多個黃金交叉，亦是股市上揚的指標。恒指反覆整固後，有機會升上28100點，其時會出現阻力。<br><br>富昌證券聯席董事譚朗蔚從基本因素分析，指美國政府暫時結束停擺，但對港股的利好因素有限，因市場焦點在於本周中國副總理劉鶴帶團到訪美國，能否為中美貿易戰帶來好消息。<br><br>譚朗蔚認為特朗普立場強硬，加上知識產權分歧難達成共識，股市有機會回落，「個市累積咗好多升幅，隨時借勢跌返落去。唔止貿易戰，雖然英國對港股影響有限，但英國硬脫歐，都可以跌。有貨可以睇吓仲有冇其他憧憬，博佢彈上28000，冇貨嘅話，追貨上望空間唔多，我覺得再等等」。<br><br>本周FAANG中蘋果公司、facebook、亞馬遜陸續公佈業績，高通、通用電氣、三星、阿里巴巴亦會公佈業績。另外，美國將公佈多項數據包括1月的非農新增職位、失業率，聯儲局的議息結果亦會有消息。而英國國會表決脫歐議案、中美貿易戰談判亦會有新進展。</p></body></html>