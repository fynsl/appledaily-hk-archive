<html><header><meta charset="utf-8"><title>金手指：俄鋁解禁　我的承諾 - 孫柏文</title></header><body><h1>金手指：俄鋁解禁　我的承諾 - 孫柏文</h1><p>噚晚，美帝正式落實擱置制裁俄鋁（486）計畫，俄鋁噚日股價創制裁後新高。孫柏文感觸良多，睇番由制裁宣佈至今，喺本欄寫過關於俄鋁嘅文。原來，近十個月，我推介過好多次。當然，識睇一定睇留言。以下，我節錄咗《蘋果日報》網站，我寫關於俄鋁嘅文章下留言，同大家分享。<br>Hsi Wong：「買俄鋁嗰個都係白癡。」<br>Tiny Musickid：「一個人自稱股評人，唔識汲取教訓，又永遠唔肯止蝕，睇錯晒輸咗就自嘲兩句，再固執地等大環境轉變博返家鄉，重可以自信滿滿咁指指點點，真係夠厚面皮！」<br>Ken Lee：「要多謝你，本來都想入啲俄鋁博反彈，但知道你都想入就打消咗個念頭。」<br>Michael Lee：「跟你買真係要學你瞓街！」<br>Dan Wong：「蘋果可唔可以唔好再畀呢條友喺度發噏風。」<br>Ngor Won Yan：「仲有人信呢條神棍講嘢？」<br>Sung Sung：「486輸到佢語無倫次。」<br>Rossi Law：「傻Ｘ文識唔識去IFC天台呀！」<br><br>近十個月，如果唔係有呢啲fan屎，唔係有呢啲留言，我可能都撐唔住。真係多謝你哋！你哋嘅留言，就係我嘅動力。我承諾，會盡做，唔會辜負眾fan屎對我嘅愛！For I love you all too！<br><br>孫柏文<br>獨立股評人<br> http://fb.com/shuen <br>本欄逢周二刊出</p></body></html>