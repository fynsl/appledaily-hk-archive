<html><header><meta charset="utf-8"><title>東東努力追豬B超儀自嘲肥到似陀仔</title></header><body><h1>東東努力追豬B<br>超儀自嘲肥到似陀仔</h1><p>何超儀、陳曉東前晚在九展出席「AEG音樂排行榜頒獎曲禮」，分別獲頒「鑽石演澤男、女歌手」、盧巧音和黃明志合唱的《唱廣東歌》成為「鑽石合唱歌曲」，台灣歌手黃鴻升獲「鑽石人氣偶像」，而樂壇新組合Mirror則連奪「鑽石新人」、「鑽石人氣偶像」及「鑽石跳唱歌曲」共三個獎項。</p><p>東東囡囡抗拒</p><p>何超儀身穿黑衣現身，但明顯發福不少，肚凸凸孕味甚濃，問到是否應該恭喜她時，超儀笑說：「多謝晒，恭喜住先啦！我有咗九個月身己。」但隨後她立即糾正：「肥咗啫！𠵱家有新科技，啲博士可以幫70歲女人有番經期可以大肚，所以我唔會咁快生住，我60歲先生，我唔係做媽咪，我係肥到似有咗九個月啫！60歲我可以自己生㖭呀！」<br>至於育有兩個女兒的陳曉東則透露農曆新年將和太太到日本二人世界。問到會否順便努力「造人」追個仔？他承認的確想追個豬仔，自己屬兔和豬很夾，不過會順其自然，而太太有提過想生多個。但要生豬仔，就要盡快開工，東東笑說：「我對做任何事都會好努力，但去旅行就想輕鬆啲。」他還自爆兩個囡囡抗拒有弟妹：「佢哋話唔要，想掉咗佢，因為仲細，驚多個人同佢哋爭嘢玩。」而台灣歌手黃鴻升（小鬼）則指沒被家人催婚：「還沒遇到想要結婚的人，不想為結而結。」</p><p>康華爭新人獎</p><p>此外，擔任頒獎嘉賓的康華早前推出新歌《拼火花》反應理想，她自嘲年底可以歌手身份參加頒獎禮，角逐最新老人獎：「年齡唔係問題，最重要有創意，我會盡力做到最好。」她表示再推出新歌時或會繼續請好姊妹佘詩曼兼任造型指導：「平時出大騷都會問佢，因為我哋係好密友，佢好有義氣，我哋入行打拼咁多年，好多嘢會傾，但係好少有爭拗。」<br>採訪：盧妹<br>攝影：林賓尼</p></body></html>