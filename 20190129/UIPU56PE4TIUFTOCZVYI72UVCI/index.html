<html><header><meta charset="utf-8"><title>亮說亮話：明年買新樓會更開心 - 湯文亮</title></header><body><h1>亮說亮話：明年買新樓會更開心 - 湯文亮</h1><p>在2019年之後，不少人見到我就會話好彩冇聽我講，他們在去年買了新樓。於是反問，如果時間可以返轉頭，他們會不會在去年買新樓？答案是一定唔會買。今年地產商大減價，應該仲有排減，新樓盤供應源源不絕，今年買唔到，等明年買，可能明年地產商減價比今年減得更加徹底，明年買樓可能比今年更加開心。不過，他們的答案令我有點糊塗，點解他們又會話好彩冇聽我講，在去年買了新樓，應該話最衰冇聽我講，在去年買了新樓。<br><br>在政府推出新樓空置稅之後，新樓要限時限刻賣，供應必然增加，樓價亦隨之下跌，不過，這亦需要最少半年時間發酵，因為在取得入伙之後頭半年，地產商仍然可以以出租來避過新樓空置稅，但在下半年，即是今年1月1日之後就避無可避，就算租出了都要交新樓空置稅。<br><br>過了這個發酵期，租不出去已入伙的新樓就要減價出售，這樣才可以避免繳付新樓空置稅，而且將會規律化，新建的單位不但不可以囤積，已建成幾年而在囤積中的新樓單位亦要推出市場。今年買新樓的人比去年開心是可以肯定，明年買新樓的人亦有很大機會比今年開心，所以，點解要咁急買樓，話唔定越遲買越開心。<br><br>湯文亮<br>mailto:jacinto.tong@gmail.com<br>本欄逢周二刊出</p></body></html>