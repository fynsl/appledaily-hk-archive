<html><header><meta charset="utf-8"><title>西環集中營：自以為是　羅致光林鄭撞晒板 - 季陶</title></header><body><h1>西環集中營：自以為是　羅致光林鄭撞晒板 - 季陶</h1><p>勞工及福利局局長羅致光發表有關收緊老人綜援申請年齡的言論，遭民主、建制派議員鬧爆涼薄、離地。有民主黨中人對此不感意外，因羅在民主黨時，已有黨員批評他看政策問題有時「較官僚更官僚」，最大問題是他經常堅持自己看法才是正確，「唔肯聽人講，甚至有時睇唔起人嘅意見」，現在還加上一個與他想法相似、同樣以為自己觀點永遠正確的特首林鄭月娥，「兩個加埋一齊，唔撞板先出奇」。<br><br>該認識羅致光多年的民主黨中人說，平心而論以往羅在黨內做的選舉或政策分析，的確有可取之處，「但問題係要識用羅致光嗰套嘢，唔可以完全跟足晒，否則一定唔掂」，因為羅只會很學術、技術性去看問題，「有時唔係數據支持、政策可行，就一定啱，仲要睇埋政治氣氛、黨內兄弟點睇，否則幾啱幾好嘅嘢都行唔到」，不過羅致光對自己分析充滿自信，甚至不太肯聽其他人意見，「有時難聽啲講，佢係睇唔起人嘅意見，成日覺得單從政治睇問題係唔得」。<br><br>另一民主派人士指，社福政策從來不能單從數據、政策合理性去看，還要有人性、同理心，「所以社福界唔少人唔鍾意羅致光，就係覺得佢冇一種同理心去睇政策」，現還要加上一個同樣只看政策、以為自己觀點永遠正確的林鄭，「佢兩個政策理念一向相近，但兩個人嘅盲點亦一樣，結果兩個人走埋一齊，等同將兩個人盲點放大幾倍，唔撞板先出奇」，他更直言若兩人不肯反省，類似問題陸續有來。<br><br>季陶<br>周一、三、五刊出</p></body></html>