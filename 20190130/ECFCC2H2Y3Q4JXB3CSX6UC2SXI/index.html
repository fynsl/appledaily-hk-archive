<html><header><meta charset="utf-8"><title>共享自修室蝕錢「食嘢消耗得好快」</title></header><body><h1>共享自修室蝕錢「食嘢消耗得好快」</h1><p>【本報訊】90後Jason（律師）、Ivan（工程師）及Toby（測量師）約六年前分別在倫敦、劍橋等一流大學畢業後回流香港發展。去年見事業有一定基礎，且香港學生與英國同樣面對「空間不足」問題，決定夾份投資逾百萬、在上環開設共享自修室Cozy by werkspace。</p><p>搞鬥坐比賽　學生坐足10小時</p><p>然而，自修室去年9月開業至今，仍未獲得盈利，令三位老闆大感頭痛。記者到自修室視察，1,600呎單位最多可供50人同時使用，但其間只有8人。客人之一、正準備醫科專科試的Shizuka表示，街外的咖啡店十分嘈吵、地方又狹窄，「我覺得一定要光猛、舒服，同埋呢度好多嘢食！」<br><br>共享自修室基本收費40元一小時，學生兩小時起享有半價優惠，另設五日票、月票等，而自修室亦設咖啡機及零食櫃供客人免費使用。Jason表示，「我哋計過，日票都係60蚊，去coffee shop買一至兩杯嘢飲都差唔多」。<br><br>Cozy by werkspace開業初期，眼見客量未有起色，三位老闆決定在去年12月考試季節舉辦「鬥坐比賽」。Ivan指，只要學生連續在自修室坐10小時就可以免費，其間不能出外用膳，只可以叫外賣：「活動進行咗三星期，估唔到個個都挑戰成功。」亦有部份客人因不能出外，不斷進食自修室提供的免費食物。Ivan指：「最大問題係燈油火蠟，同埋佢哋食嘢消耗得好快！」<br><br>三位老闆表示每月營業開支約10萬，月蝕數萬，坦言選址人流比想像中少。為努力扭虧為盈，打算專攻女性市場：「好似同其他公司合作搞工作坊，例如係製卡、蠟燭，都經常收到查詢問會唔會再開。」<br><br>Ivan坦言創業比想像中難，但深信共享空間在香港仍有需求：「好似大型補習班、office包場，因為見好多企業都有興趣。」<br><br>記者：梁延宇</p></body></html>