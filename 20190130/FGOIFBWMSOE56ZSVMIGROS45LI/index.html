<html><header><meta charset="utf-8"><title>千嬅過來人深明護士壓力</title></header><body><h1>千嬅過來人深明護士壓力</h1><p>楊千嬅前晚與陳靜（DaDa）等《恭喜八婆》演員，在九龍灣出席電影首映，千嬅談到早前醫管局找她與譚詠麟、陳慧琳、謝雪心和球星葉鴻輝等，拍片向醫護人員打氣，結果反遭不少網民負評，千嬅說：「其實我喺拍片前冇諗咁多，自己曾經係護士，當然明白佢哋一個人要應付50個病人嗰種辛苦同壓力，真係好想同佢哋講聲加油。」</p><p>DaDa被問到有指無綫劇《守護神之保險調查》中，徐子珊飾演的角色原先是她演出，但劇組後來易角，DaDa說：「其實已經係兩年前嘅事，嗰陣因為唔適應拍劇節奏，身體狀態唔許可，我都覺得好可惜。我好欣賞徐子珊，佢做得好好。」農曆新年將至，DaDa表示年初一已約朋友到大球場睇賀歲盃，會捧香港隊，並期待看球賽如看Ruby7一樣有氣氛。<br>採訪：曹家誠<br>攝影：陳慧安</p></body></html>