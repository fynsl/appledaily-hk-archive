<html><header><meta charset="utf-8"><title>海產大王孫女被指靠人脈換角色百億千金蔡頌思　冒險從演</title></header><body><h1>海產大王孫女被指靠人脈換角色<br>百億千金蔡頌思　冒險從演</h1><p>【娛樂人物】白日夢有好多種，有很多人想含着金鎖匙出世、打跛腳唔使憂，偏偏百億千金蔡頌思不甘於接受繼承家族生意的命運，寧願冒一次險，加入娛樂圈一嚐當演員的滋味，即使背後要承受沉重的壓力。<br>撰文：羅慧敏<br>攝影：沈健程</p><p>蔡頌思現年25歲，是已故海產大王蔡繼有孫女、新華集團掌舵人蔡冠深二女，母親是關頴琴律師。本來可無憂無慮過大小姐生活，但她偏偏選擇以演戲為事業，最近更在電影《家和萬事驚》中飾演袁詠儀和吳鎮宇的女兒。日前蔡頌思接受本報專訪，父母起初以為她入行只是玩票性質，但最終都被她的熱誠打動，她說：「佢哋覺得我講笑，但見到我越做越多，接受咗。父母會覺得我喺溫室長大，點解出去做啲咁辛苦嘅嘢？」</p><p>羨慕朋友自由</p><p>家族生意涉及海產、地產、金融等，總要有人接手，此事令蔡頌思倍添壓力，她說：「因為佢哋對你期望好高，所以有時做得唔好會有說話，或者畀壓力你。我身邊好多朋友嚟自普通家庭，反而有更大自由度做自己鍾意嘅職業，冇包袱，但我做呢個選擇，聽過好多唔同嘅說話，作為一個女，要孭起啲責任，好多壓力。我會羨慕身邊嘅朋友，見到佢哋自由去選擇。」</p><p>曾經質疑自己</p><p>不一樣的家庭背景，難免被人指指點點，蔡頌思曾經被指靠人脈關係得到一次角色，她說：「喺香港話劇團得到一個有名嘅角色係好困難，我冇受過專業訓練，入選係非常不可思議，嗰次係好彩，張達明導演揀咗我，聽到有人話係因為屋企背景關係，其實完全冇關，係靠自己同運氣。人哋覺得我靠人脈關係，都有質疑自己，有段時間好低落，但有前輩鼓勵我，叫我唔好放喺心。」<br><br>問會否努力做出成績爭一口氣？蔡頌思笑說：「盡量啦！事情冇絕對，可能𠵱家好好彩，之後乜都冇，屋企就會畀說話我聽，叫我返去。」<br>場地提供：Dance Union</p></body></html>