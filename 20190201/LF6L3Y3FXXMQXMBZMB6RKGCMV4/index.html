<html><header><meta charset="utf-8"><title>熊黛林呻外傭離職被追數</title></header><body><h1>熊黛林呻外傭離職被追數</h1><p>熊黛林去年為老公郭可頌誕下一對孖女Kaylor及Lyvia，不過熊黛林前晚在微博留言指菲傭辭職一個月後，卻收到財務公司追債電話和信件，令熊黛林回想外傭近日性格突然改變，很可能是「博炒魷」。熊黛林留言：「這讓我頓時明白了為甚麼一開始細心勤快的她，怎麼突然之間變得粗心大意，言語中還帶有諸多挑釁。事到如今，慶幸當初自己沒有中她的計被她氣壞解僱她。」言下之意，熊黛林的外傭見未能如願，最終自行辭職。<br><br>熊黛林昨日回覆《蘋果》，她表示：「我一路都冇話要炒佢，最後佢自動辭職，直至最近收到財務公司嘅電話同埋信，我先知原來佢係借咗財務公司嘅錢，所以佢係特登做得唔好要我炒佢。」問到會否擔心被財務公司騷擾，她說：「其實都同咗財務公司講，話佢已經唔喺度做，所以應該都唔會再騷擾我哋。」<br>採訪：唐如</p></body></html>