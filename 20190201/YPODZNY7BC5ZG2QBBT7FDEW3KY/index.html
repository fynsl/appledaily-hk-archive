<html><header><meta charset="utf-8"><title>西環集中營：娥特擴查沙中綫　意在拖延 - 季陶</title></header><body><h1>西環集中營：娥特擴查沙中綫　意在拖延 - 季陶</h1><p>特首林鄭月娥尚未完全拆除收緊長者綜援這個政治炸彈，沙中綫又爆部份工程施工紀錄竟無故失蹤，林鄭昨日即宣佈擴大政府獨立專責委員會調查範圍，令委員會可調查今次事件。有不少民主派立會議員認為，林鄭此舉是要幫建制派，頂住民主派提出用特權法查沙中綫壓力，但有政界人士從另一角度看，林鄭此舉其實是為自己拖延時間，「其實同處理長者綜援一樣，想拖多幾個月得幾個月，因為佢根本諗唔到點拆」。</p><p>「好打得」言過其實
</p><p>該政界中人指，以收緊長者綜援政策為例，林鄭現時企硬不撤回，但又知真的如期落實，民望必大跌，隨時連建制也不肯撐她，「所以用乜嘢檢討、暫緩執行長者唔搵工罰二百，一於拖住先」，今次處理沙中綫策略也是一樣，因為一交由獨立專責委員會調查，即等同將整個問題押後處理，「委員會隨時又要查三幾個月，如果要再開聆訊，可能拖得更長，呢段時間林鄭、港府、甚至港鐵又可以乜都唔答，話等委員會查完有結果先」，到時不要說民主派難有藉口逼建制派用特權法查沙中綫，「就算叫陳帆上立法會，佢都大條道理乜都唔答，等同阻止議會、輿論追究落去」。<br><br>不過該政界中人直言，今次沙中綫部份工程施工紀錄無故失蹤情況嚴重，甚至令人懷疑當中是否有人想消滅證據，「唔係拖拖吓可以冇件事」，也令人覺得林鄭「好打得」、處理民生政策有能力是言過其實，況且林鄭始終要面對公眾，「特別係咁拖法，避得開今年區議會選舉，都避唔到出年立會選舉」。<br><br>周一、三、五刊出<br>季陶</p></body></html>