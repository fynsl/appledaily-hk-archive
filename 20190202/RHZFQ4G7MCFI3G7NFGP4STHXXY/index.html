<html><header><meta charset="utf-8"><title>有「港豬」無窮人</title></header><body><h1>有「港豬」無窮人</h1><p>【畜牧扶貧】<br>【本報訊】豬年將至，嘉道理農場飼養了五隻全港最幸福的「港豬」，原來背後隱藏一段支援貧農、扶助寡婦的歷史；二戰後，社會百廢待興，嘉道理農業輔助會透過改良豬種，向窮人送贈豬苗，令「港豬」風行一時，亦改寫很多家庭的故事。<br>記者：潘柏林</p><p>全港僅存大花白豬　生活樂無憂
</p><p>嘉道理農場有5隻全港最幸福的「港豬」：居所近千呎大，每天睡到自然醒，吃農場生產有機蔬果，毋須強迫「返工」，想睡便睡，還定期有人為牠們檢查身體。這種無憂生活直至老死為止，相比一般豬隻飼養10個月便要送去屠宰，難怪農場高級永續農業主任譚業成慨嘆：「同事成日都有個笑話，我哋呢度啲人，係冇動物過得咁好。」<br><br>這5隻港豬屬「大花白豬」，全港僅餘嘉道理農場仍有飼養。譚業成解釋，這種豬偏肥多脂肪，已被市場淘汰，但農場認為須留種，保持豬種多樣性，因不同品種對不同疾病抵抗能力有別，一旦疾病影響主流豬種，可能要靠有抵抗力的豬種挽救養豬業，「保留多啲唔同品種，呢啲（豬種）第時可能係『解藥』」。</p><p>農場籲公眾減少食肉
</p><p>譚業成稱，農場前身是嘉道理農業輔助會，亦有改良豬種。根據資料，輔助會將本地花縣豬培殖成為「白牛石特種豬」，成長速度較快，養成後更健康肥美。輔助會自50年代起資助香港貧農成為養豬戶，先後送出5萬隻豬，又提供免息貸款興建豬舍，令養豬業日漸興盛。1953年時任美國副總統尼克遜訪港，便參觀過青山受資助的豬場。<br><br>豬隻亦改寫數以千計寡婦的命運。二戰後新界有近9,000名寡婦，輔助會向年輕寡婦提供母豬和豬舍，年老者獲贈雞鴨，有田地者則獲贈耕牛。譚業成指，援助計劃希望讓寡婦自力更生，「希望送呢啲牲口畀佢哋，等佢哋靠自己繁殖，再營運落去．希望佢哋自己可以生存到」。隨着香港農業式微，輔助會在1989年停止資助農夫。現時農場養豬更多作教育用途，呼籲公眾減少食肉。譚業成慨嘆，新一代未必親眼見過豬隻，亦不知道食物來源，「之前有一輪成日講個笑話，小朋友問豬喺邊度生產，佢話係超級市場」。<br><br>他指外界對豬有很多誤解，例如認定豬是骯髒，其實豬隻天性喜歡乾淨，如果空間足夠，不會在居住地方大小便。豬隻亦有人類3至5歲智商，經訓練後明白指令。譚業成笑言，農場飼養每隻豬性格不同，「見佢哋可能多過屋企人，每日見佢哋其實感覺係好好，你會覺得佢好似係你啲朋友、同事」。</p></body></html>