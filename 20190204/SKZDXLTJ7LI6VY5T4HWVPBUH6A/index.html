<html><header><meta charset="utf-8"><title>辦年貨收蓮子祝福鄧健泓幫石詠莉揀紅底捱鬧</title></header><body><h1>辦年貨收蓮子祝福<br>鄧健泓幫石詠莉揀紅底捱鬧</h1><p>【迎豬接福】<br>新婚是甜蜜的，鄧健泓和石詠莉結婚兩年，仍然保持新鮮，恩愛沒有褪色。兩人組織了安樂窩，為迎接豬年，日前拍拖去辦年貨，原來也是一種浪漫、一個節目，還有歡樂和祝福。二人獲糖果檔主贈送蓮子，寓意年生貴子，鄧健泓更笑說要替老婆揀紅色內衣褲過新年。</p><p>鄧健泓與太太石詠莉日前趁農曆新年前到花園街辦年貨，首先揀揮春掛飾和利是封。鄧健泓特地揀了印有「鄧」字的利是封，他表示這些用作封大銀碼的利是：「如果封利是係細嘅就唔好用呢啲，費事畀人知係我派。」</p><p>派利是開心</p><p>婚後第二年派利是，石詠莉直言預算較婚前多：「我哋已經識得催眠自己，封利是嘅時候同自己講啲錢係假嘅，抽離現實當自己玩緊大富翁。」不過他們都都覺得有得派是開心事，鄧健泓說：「其實派利是好開心嘅，成班人衝埋嚟恭喜你，喺嗰陣時先至發覺自己咁受歡迎，派嘅時候覺得自己大個咗好多，可以同人講乖乖哋畀心機讀書喇。」</p><p>鄧健泓行到半路發現其中一檔口出售紅色內衣褲，即抵死地說要替老婆揀，隨手更拿起紅底褲，旁邊的石詠莉即沒好氣地說﹕「留番你自己着啦，其實所有過年要着嘅衫褲鞋襪全部買咗，連屋企狗狗嘅新衫仔都有喇。」</p><p>期待食軟飯</p><p>沿途不少市民及檔主都認出鄧健泓，有賣糖果的檔主更主動請二人食蓮子，祝他們年生貴子，問到婚後是否收多了類似的祝福？鄧健泓說：「都係㗎，不過我哋都希望專注事業上，等老婆衝多幾年，等佢衝完先到我努力啦。」談到新年願望，兩人都希望身體健康，鄧健泓更希望太太事業順風順水，他說：「都係嗰句啦，老婆越順風順水，距離我可以食軟飯嘅日子就越嚟越近，家陣啖飯都仲係硬硬哋。」<br>採訪：曹家誠<br>攝影：陳慧安</p></body></html>