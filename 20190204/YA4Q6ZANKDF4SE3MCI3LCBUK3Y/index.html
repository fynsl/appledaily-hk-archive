<html><header><meta charset="utf-8"><title>中產貪方便中招</title></header><body><h1>中產貪方便中招</h1><p>【本報訊】據受害人透露，移民顧問公司千億董事林日中推銷期間，與推銷員僅約客戶在商場、酒店、咖啡店等公眾場合會面，簽約則在律師樓，大多未有帶客戶到其香港辦公室。身為精明中產的受害人們，中招皆因對方擊中三大死穴。<br><br>第一：方便。一直情緒激動的受害人B指，該公司收取3.8萬英鎊（約40萬港元）顧問費，難稱得上便宜，她了解過有英國移民律師只收費7,000至10,000英鎊（約7萬至10萬港元），但她強調，「我畀個溢價係買個方便服務，自己唔使諗營商計劃，因佢已經現成有間公司喺度」。</p><p>誤信「成功率百分百」</p><p>受害人A先生同樣受一條龍服務吸引，形容由簽約到去年中林日中消失前，「佢都跟得好貼」。據移民顧問千億合約條款，服務範圍包括協助準備文件確保符合首次簽證要求、英國公司提供申請續簽及永居的所需文件，換言之服務期至少長達五年。<br><br>至於條款是否過份優厚，受害人C指：「我哋當初都考慮過呢個問題。我哋喺份合約度都睇得好清楚，有畀律師睇過。簡單啲講，如果一間公司係依照佢嘅條款履行合約，我哋覺得我哋係冇可能畀人呃嘅。如果發覺間公司基本上完全唔守規矩嘅、簽過嘅合約係完全違反，咁點避都避唔到」。<br><br>第二：自稱成功率百分百。「你講得到自己可以100%成功，即係你對自己都有信心啦，咁呢個係我哋其中一個考慮因素，咁點解唔試用呢？」受害人C先生憶述當日曾比較不同中介，知悉某些大品牌亦不會自稱百分百成功，遂向千億查詢計劃並被說服參與。據受害人提供的facebook專頁「英國移民帶來的機遇」（現已關閉）2017年截圖，帖子中寫有「不成功不收費」。<br><br>第三：「畫大餅」夠技巧。林日中向多人強調，其投資公司持有的英國網上賭牌「好值錢」，千億的推銷文件描述該牌照是2013年底作價600萬英鎊（約6,000萬港元）收購所得，往後公司會重金投資，開發真人荷官遊戲、鋤大Ｄ等遊戲，又列出英國博彩執照號碼，表明可上官方網站查明真偽。「賭業嚟講呢，史上都未曾見過有賭業會倒閉。因為好似澳門，你會唔會見葡京（賭場）倒閉？只會賺就唔會蝕」，B女士說。不過他們未有預料到牌照是真確存在，但2011年到2018年都無做生意，去年底牌照更被收回。</p></body></html>