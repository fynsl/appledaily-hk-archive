<html><header><meta charset="utf-8"><title>【馮仁昭四圍超】愛海灘曬陽光少病痛溫碧霞「桔」祥如意</title></header><body><h1>【馮仁昭四圍超】愛海灘曬陽光少病痛<br>溫碧霞「桔」祥如意</h1><p>凍齡女神「海潮」溫碧霞好鍾意海，日前為今年豬年到淺水灣沙灘畫年桔，着性感低胸紅裙嘅溫碧霞，唔使五分鐘已極速完成「大吉大利」年桔畫，佢話：「之前都畫咗好多畫，捐晒畀慈善機構，自己好鍾意畫畫，希望將來有時間去進修。」</p><p>峇里度歲</p><p>講到豬年願望，溫碧霞認為健康同開心最重要，今年佢喺工作方面有新突破，會演出有挑戰性嘅角色，知足嘅佢話：「我𠵱家已經好幸福，事業又如意，希望keep住呢種幸福快樂一直落去。」除咗自己開心，溫碧霞都希望香港人健康快樂：「希望豬年流感遠離香港，聽講有好多人因流感而離開，所以好sad，希望多啲出太陽，有陽光天氣好啲，冇咁多病痛。」<br><br>喜歡陽光嘅溫碧霞，農曆年一家三口去峇里島度歲，Irene着比堅尼身材弗爆，佢開心表示：「難得同家人一齊去峇里島玩，我最鍾意陽光海灘，深深愛上呢個美麗世外桃源，可以無憂無慮享受每一刻，留住美好，人生不過如此。」<br>撰文：馮仁昭<br>化妝：Khaki Yan<br>髮型：Daniel Cheng of hair corner central</p></body></html>