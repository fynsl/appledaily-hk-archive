<html><header><meta charset="utf-8"><title>食飯盒重聚論《喜劇之王》田雞霞姨袁富華Sunny哥　電影精神</title></header><body><h1>食飯盒重聚論《喜劇之王》<br>田雞霞姨袁富華Sunny哥　電影精神</h1><p>今年是電影《喜劇之王》20周年，除了記得周星馳飾演的尹天仇，和張栢芝飾演的柳飄飄外，還會記起哪位小人物？剛踏入豬年，《蘋果》找來戲中幾位經典小人物來聚一聚，包括演洪爺手下的田啟文（田雞）、演黑幫的袁富華、「霞姨」B Lee及「Sunny哥」阿濤，四人20年來首度聚首，除了重提拍戲趣事，更一同食飯盒，田雞還提到電影行要團結的精神。</p><p>中國人的傳統習俗，大年初三稱為「赤口」，《喜劇之王》中的田啟文、袁富華、「霞姨」阿B及「Sunny哥」阿濤，相隔20年難得聚頭，你一言我一語，說話聲此起彼落，如應了年初三的赤口般。更難得的是，他們重演當年經典一幕「臨時演員都係演員」的戲份，四人由排練到拍攝，不消半小時便完成，全因他們都是專業演員。談起當年拍攝趣事，袁富華（Ben哥）直言︰「以前我哋做舞台劇好難出去拍電影，我第一部參與嘅電影係《人間有情》，之後就係《喜劇之王》，後來《少林足球》都有搵過我，但我就唔到期拍唔到。」<br><br>久違了的阿濤笑言當年純粹過戲癮參加訓練班，他原本是任職銀行，閒時愛攝影和拍微電影，阿濤笑言︰「其實我係參考副導演Sunny（陸劍青），𠵱家佢係大導演，佢先至係真正Sunny哥。」Ben哥在旁笑說︰「知你扮Sunny戴埋帽，一睇就知你係Sunny look。」田雞接着說︰「佢扮周星馳仲似。」大家起哄叫他表演，阿濤即星爺上身︰「臨時演員都係演員。」演罷，贏得在場掌聲。<br><br>Sunny回想當時與周星馳演對手戲︰「呢段係好好嘅回憶，好記得畢業禮嗰日，周生頒獎畀我喺我耳邊講︰『聽日開工。』嗰日一開工就要扯佢頭髮，我好緊張，背晒三頁紙對白，點知去到現場一句都唔要。」</p><p>困獸鬥拍戲</p><p>說起臨時改劇本，Ben哥指當年他那場「你唔係外賣仔」的經典場面，原來都是臨時更改，Ben哥說︰「我嗰場戲都冇劇本。」此時田雞插口說︰「原本場戲唔係咁，係舞台劇表演，後來先改咗卧底戲。」Ben哥續說︰「人哋話我面色好白，當時困住間屋度拍咗好幾日，返去沖完涼又嚟拍過，唔兇狠都變咗兇狠。場戲又爆破又要開槍，我唔識開槍，又唔識㩒反應彈，我好緊張。」<br><br>《喜劇之王》中，令人印象最深的是霞姨，早前阿B再以霞姨形象拍廣告，對於當年沒有繼續在娛樂圈發展，她說︰「自己都想做演員，但又要維生，呢行唔係成日有工開，所以我冇刻意唔做，亦冇刻意繼續做。」</p><p>茄喱啡做起</p><p>當年田雞是茄喱啡，時至今日他更成為香港電影工作者總會會長。他自己也感觸說︰「我有雙重身份，又係幕前又係幕後，做幕前自己可唔可以做好啲呢？做幕後就想啲嘢拍快啲，唔好嘥錢，有時都好矛盾，但喺片場好享受食飯盒嘅日子，有飯盒食即係有工開。」田雞近年開始培育新血，希望感染其他人：「電影行需要百花齊放，每人有發揮，電影精神，需要團結，每個人唔好睇少自己。」<br><br>談到新一年有何展望？田雞率先說︰「希望Ben哥再下一城，金像獎喺12號公佈入圍名單，你入男配角係實至名歸。」原來公佈當天是Ben哥正日生日，大家笑言是喜上加喜。Ben哥希望來年人人都身體健康，至於Sunny哥希望自家製作的微電影，可以參加影展，而阿B則希望大家享受人生，業界拍多些香港電影，她笑稱︰「要靠田雞啦！」<br>採訪︰羅婉玲<br>攝影︰林德雄</p></body></html>