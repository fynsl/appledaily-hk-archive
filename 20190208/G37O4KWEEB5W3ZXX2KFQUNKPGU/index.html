<html><header><meta charset="utf-8"><title>中環在線：沈大師求籤料股樓年尾轉好 - 李華華</title></header><body><h1>中環在線：沈大師求籤<br>料股樓年尾轉好 - 李華華</h1><p>去年狗年無論港股或樓市都表現麻麻，踏入豬年，黃大仙又有咩啟示呢？「沈大師」沈振盈昨日年初三就到黃大仙求籤。<br><br>首先，沈大師為港股求得68號籤，為中吉籤，「姜太公遇文王」，宜放長線釣大魚，上半年表現料較反覆，宜過了中秋後，即10月及11月才有魚上釣。而樓市就求得95號籤，中籤，「女媧煉石補天」，上半年樓價料反覆，由年頭至中秋前或下跌10%至15%，想置業人士，可等年底入市。</p><p>為騰訊求得「蘇秦不第」</p><p>最後就係騰訊（700），仲記得去年大師求到下下籤「岳飛遇害」，結果騰訊表現有目共睹，狗年插水22.2%！今次，沈大師求到10號中籤，比上年好咗喎！不過呢枝「蘇秦不第」中籤，預計騰訊仲有排跌，而且多阻滯，需要借東風，靠北水資金，去到年尾才有好轉。<br><br>究竟黃大仙靈唔靈呢？沈大師去年幫港股求得上上籤，但全個狗年恒指表現偏軟，整個農曆年跌10%；而滙控（005）就求得中籤，結果5號仔都係表現平平。今日開市，究竟會唔會開紅盤呢？大家拭目以待！<br><br>mailto:LiWaWa@AppleDaily.com</p></body></html>