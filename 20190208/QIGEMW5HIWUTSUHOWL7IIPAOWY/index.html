<html><header><meta charset="utf-8"><title>首設確認書　封殺自決派　區選紅線　袁嘉蔚　黎汶洛　高危</title></header><body><h1>首設確認書　封殺自決派　<br>區選紅線　袁嘉蔚　黎汶洛　高危</h1><p>【本報訊】豬年對政界來說是關鍵一年，18個區議會將舉行換屆選舉，今次區會首度引入「確認書」制度，過往有成員被DQ參選資格的香港眾志，兩名前成員袁嘉蔚及黎汶洛都有意年底出選。面對劉小麗被指曾簽署自決聲明被拒入閘立會補選，曾提倡「民主自決」的兩人似乎是DQ高危族。袁嘉蔚直指「冇得擔心咁多」，警告政府若橫蠻如此，只會向國際社會及香港巿民發放負面訊息；黎汶洛稱難料會否被DQ，重申從未主張香港獨立。<br>記者：林俊謙</p><p>現為民主派立法會議員區諾軒議員助理和地區幹事的袁嘉蔚，2016年底在眾志前主席羅冠聰當選議員後，開始在田灣「做區」，正考慮年底區選出戰該區，硬撼2007年起自動當選的建制派區議員陳富明。她去年退出眾志，專心地區工作，認為實踐是推動民主的重要一環，奈何也成左報狙擊對象，被點名指控向下一代灌輸「分離意識」。</p><p>首要做好地區工作
</p><p>問及會否擔心被DQ時，袁坦言「冇得擔心咁多」，「如果講到擔心，我替政府擔心多啲，如果政府咁都要咁橫蠻無理去做，其實佢哋畀咗乜嘢訊息國際社會、畀咗乜嘢訊息香港巿民？」她指刻下首要做好地區工作。<br><br>身為DQ受害者羅冠聰的女友，袁嘉蔚切身感受巿民的無奈，「試過有街坊走入嚟地區辦事處，喊住咁樣講，話好唔開心，話佢哋（羅冠聰等被DQ議員）冇做錯到啲乜嘢，點解政府要咁樣去對待一班好想捍衞自己屋企嘅年輕人？」袁認為必須以行動，咬緊牙關面對政府嘅粗暴打壓，「當政府做好多手段，令我哋生活不能夠如常嘅時候，我哋就更加要如常咁去生活，話畀政府知呢啲手段係嚇我哋唔到」。<br><br>同樣已退出眾志的黎汶洛則在觀塘安達新選區落腳，去年9月開始與民主派人士組成團隊在觀塘展開地區工作，他未有明言參加區選的意向，但稱會履行2016年退出立法會選戰時繼續服務九東街坊的承諾。對於被左報抹黑指退黨是為「漂白」掩藏自決本色，黎汶洛稱「一笑置之」，坦言刻下難以估計若然參選，會否被政府DQ，「我預測唔到，要做嘅就應該繼續做，不能放棄我做嘅嘢」，重申過去從無主張香港獨立。他透露自己落區後，當區潛在的建制派對手送禮益街坊更頻繁，又有建制派重量級人士撐場，黎強調會向街坊說明除了蛇齋餅糭外，市民可參與更多社區規劃，致力推動「由下而上」的社區參與。</p></body></html>