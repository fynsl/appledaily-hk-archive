<html><header><meta charset="utf-8"><title>好友猝逝頓悟：我要企番起身</title></header><body><h1>好友猝逝頓悟：我要企番起身</h1><p>李麗珍想通了，只是因她，和她。「我嘅好朋友羅明珠離世，生命原來好化學。跟住藍潔瑛又走得好突然，當年拍《大時代》我哋都好好朋友，後來佢疏遠咗朋友，或者係朋友疏遠佢，佢突然間咁離開，忽然令我醒覺，問自己：『好難擔保下一個唔係我！』我唔想咁樣，再唔走出嚟就係等死，我唔想死，唔想令粉絲、家人、朋友失望，我要企番起身。」帶着笑容的李麗珍，是新造的李麗珍。</p><p>現年21歲的女兒許倚榕，是珍妹努力活好的支撐點。「因為有佢喺度，我成日覺得自己有個責任，唔可以令佢唔開心，同埋要令佢健康成長，我已經供到佢讀大學，仲有兩年就畢業，冇理由𠵱家放棄嘛，我都要快啲企番起身，追番啲時間。阿女經常同我講：『媽咪你開心我就開心。』佢咁樣講我好感動。」<br><br>回復光彩、戲癮大發作的珍妹，現在勤做Gym，除為工作，也堅決除污名。「我唔介意啲人重提我嘅舊事，或者覺得我以前點樣，但我𠵱家先知道，我介意其他人點樣睇我嘅將來，我唔想以後都俾人叫肥珍、肥婆，我希望自己係一位成功嘅50歲港女。」</p></body></html>