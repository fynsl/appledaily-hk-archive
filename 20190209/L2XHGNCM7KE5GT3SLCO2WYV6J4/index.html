<html><header><meta charset="utf-8"><title>顏子菲收身覓真我</title></header><body><h1>顏子菲收身覓真我</h1><p>顏子菲去年考獲私人健身教練牌照，踏入豬年身兼藝人和教練身份，新年可以無懼大吃大喝，更推薦大家玩跳彈床、TRF、空中呼拉圈三種運動，助大家收身及搣甩腰間鬼鼠肉，跳住彈床祝大家人人彈起，步步高陞，希望大眾女性可以練出曲線美。<br><br>成為導師後子菲對其體格嚴謹，在學員前要做好榜樣，女性關注減磅問題，子菲坦言：「其實冇捷徑，要好好管理把口，唔係說話，係擺入口嘅食物要注意，同埋要郁動就係咁簡單。」對自己身形方面，子菲笑說：「女人絕對唔會話滿意，就似人唔會嫌錢太多一樣，我比較亞洲人身形，唔係好S字形似歐美女性，希望可以練到曲線。」未來會藝人和教練雙線發展，接觸不同範疇工作令子菲找到真我，她說：「人開心咗，藝人身份被動，曾經都感覺到黑暗，好大怨氣，反覆思考點解我冇工作？點解以前經理人公司幫唔到我，會花時間去埋怨別人，但𠵱家喺自己身上發掘更多，終於明白人有夢想係乜一回事。」<br>採訪：卓寶花　<br>攝影：仇志德<br>場地提供：BounceLimit</p></body></html>