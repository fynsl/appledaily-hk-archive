<html><header><meta charset="utf-8"><title>新城獎座當垃圾　誰是真兇？</title></header><body><h1>新城獎座當垃圾　誰是真兇？</h1><p>前日商台DJ Colin在北角渣華道橋底地攤，發現一個2013年新城勁爆頒獎禮的「新城勁爆躍進歌手」獎座，好奇下拍照後放上社交網，竟掀起一場羅生門事件。Colin透過短訊回覆《蘋果》，指他不知道屬於哪個歌手，只是在一個地攤中見到。他說：「我影咗相，冇問價走咗喇，趕住去打邊爐呀！」<br><br>事後，網民鎖定五位當年獲得該獎座的歌手，包括連詩雅、羅力威、龍小菌、蔚雨芯及吳彤，不過所有歌手都予以否認，龍小菌更第一時間拿着獎項拍照放上網。而已移居加拿大的吳彤，他接受《蘋果》訪問時說：「上年飛之前擺入倉的，個盒係大會連埋個獎一齊畀我哋放獎嘅。會唔會真係做多咗或者係sample？我真係冇諗過離開咗香港成年仲有新聞。」另外，連詩雅經理人公司就提供相片，證明獎座放在公司，蔚雨芯也表示獎座在公司：「睇新聞都覺搞笑同趣致，見到都幾震驚，始終獎項咁掉咗都唔係幾老利，始終新年。」羅力威則指住在九龍，獎座不會出現在港島區，之後又拍片澄清沒有掉到獎座。<br></p><p>合照證真偽</p><p>新城資訊台總監程凱欣回覆時表示：「我哋認為任何一個頒獎禮所頒發獎項，都係對得獎者肯定及具有紀念意義，至於是次個別事件，我哋不作評論。」新城前台長朱明銳則表示：「可能有歌手已經退出樂壇，等於有啲學生只保留大學證書，而唔要小學中學證書一樣，尊重與否各自修行！又或者真係家居太小啦，冇收藏位置，但點樣都好理應妥善處理！因為係歌手曾經光輝奮鬥印記！其實嗰五位歌手，𠵱家拎獎座影張相，就係最好嘅尊重！」<br>採訪：李察</p></body></html>