<html><header><meta charset="utf-8"><title>康宏董事買女兒塗鴉教理財</title></header><body><h1>康宏董事買女兒塗鴉教理財</h1><p>坊間不少銀行特設兒童儲蓄戶口，除了迎新禮品吸引外，最重要是不設最低存款限制。康宏（1019）助理聯席董事林正宏（Perseus）透露，以往新年都會給女兒數百元，其餘由他保存，今年他計劃帶兩位分別10歲及8歲的女兒開戶，「畀佢哋容易見到啲錢，可以數字化啲」。<br><br>世上無一條方程式幫助父母教子女理財，林正宏稱大女是「慳妹」一名，細女算是「小衝動派」，所以絕對要因材施教。「如果小朋友太慳，唔捨得花錢，應該教佢真正嘅理財係應使得使，鼓勵分享，唔好做守財奴；如果小朋友太揮霍，父母就要教佢考慮將來，提醒佢金錢有限，令佢更審慎運用金錢」。</p><p>獲零用錢有代價</p><p>現時女兒的必要開支由他包辦，新一年林正宏考慮給予女兒「零用錢」，希望她們能盡早學懂管理金錢。他所講的零用錢不是平白無事就有幾百元，而是要求她們付出，賺取屬於自己的收入。<br><br>「靈感來自細女畫咗本書，其實係塗鴉，佢叫我真金白銀買，既然佢有呢個sense，不如我買下佢嘅畫作，一方面佢有收入，又可以鼓勵佢賺錢」。他笑指價錢相信只是一百幾十，反而會和女兒「講價」，「究竟幅畫值幾錢，呢個過程更重要」。<br><br>不少家長都有為子女儲蓄，林正宏也不例外，假以時日，女兒會有一筆流動資金。不過，他卻多次提到，錢不一定留給她們，「如果冇能力管理同運用呢筆錢，剩係識揮霍，使費只會越滾越大，使大咗返唔到轉頭，咁點算？我出於好意，反而害咗佢哋，剝削佢哋求上進，佢哋嘅生活只會變得沒趣」。</p></body></html>