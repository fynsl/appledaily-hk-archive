<html><header><meta charset="utf-8"><title>港人不滿善後安排：下次唔會搭</title></header><body><h1>港人不滿善後安排：下次唔會搭</h1><p>【《蘋果》記者李家傑、張柏基、黎樹雄、王子俊、李雨夢　台北、高雄直擊】<br>【本報訊】華航工潮持續，連日多班往來台灣及香港航班受影響。昨日為港人農曆新年假期回港高峯期，有乘客不滿華航沒主動通知安排，稱日後會避免選搭。<br><br></p><p>批評華航無主動通知
</p><p>華航恢復一班昨日原先取消的高雄往香港CI935航班，但延遲到傍晚6時50分起飛。乘搭該航班的港人鄭小姐批評有關安排造成困擾，「因為小朋友要返學」，又批評華航沒主動聯絡過她，她昨到高雄機場查詢始悉航班更改為延遲起飛。她今次是首次乘搭華航，直言「（下次）應該都唔會㗎啦，佢咁樣罷工法，（華航）又冇乜安排，善後工作都冇，會令人覺得驚呀」。<br><br>另一港人陳小姐指，前日得知回港航班取消後致電華航查詢，「等咗好耐先話幫我轉去桃園國際機場，然後夜晚話恢復航班，我哋又要再打去熱線等一輪，之後先要求喺返高雄走」。她亦批評華航沒主動通知安排，乘客需自行查詢，「keep住睇新聞同埋上網查囉，其實航空公司應該做好少少，主動去聯絡個客囉……俾人感覺似啲公營（機構）咁，唔理得你咁多」。<br><br>至於台北桃園機場昨早11時暫有兩班往香港航班取消，另一班要延遲。港人梁小姐原本乘昨晚6時05分航機返港，惟要延遲至晚上11時30分，她抱怨航空公司無通知，反由香港朋友通知她，現在等待候補。另一港人張先生本來乘昨午4時35分航機返港但被取消，航空公司安排他轉乘國泰航班返港，他認為雖華航並無直接聯絡他，但善後服務尚算不錯。</p></body></html>