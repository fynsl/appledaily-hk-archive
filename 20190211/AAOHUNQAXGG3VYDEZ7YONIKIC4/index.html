<html><header><meta charset="utf-8"><title>同Sammi爭天后</title></header><body><h1>同Sammi爭天后</h1><p>李蕙敏當年跟鄭秀文（Sammi）鬥爭激烈，本來有機會爭位上天后，卻因為聲帶生繭的打擊，令事業沉寂了好幾年，李蕙敏說：「當時我冇同Sammi鍊，大家咁諗啫，其實係自己做自己嘢，同邊個都冇乜交流，根本忙到走馬燈咁，雖然成日都見，但冇乜時間傾偈。」</p><p>從黑洞走出來</p><p>當年事業由高山走入低谷，今日的李蕙敏豁達說：「當時因為唱片公司合約關係，加上爸爸又走咗，自己喺唔開心狀態，唔想同人social，冇同行內朋友聯絡，啲人咪覺得唔見咗我。我諗其實每個人喺生命裏面，都有唔開心嘅時候，當然有迷茫，我成日覺得近30歲，啲人就會諗未來應該點、係咪應該改變？有好多人生關口，需要時間從黑洞走出嚟，so far自己睇好多書，學到好多嘢，令我個人正面啲，因為唔開心，諗嘢都偏向負面，你見我以前嘅樣都比較慘，但其實我係開朗。」</p></body></html>