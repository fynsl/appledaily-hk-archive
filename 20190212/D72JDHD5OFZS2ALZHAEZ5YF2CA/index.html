<html><header><meta charset="utf-8"><title>金手指：陳茂波是否蘇斯克查 - 孫柏文</title></header><body><h1>金手指：陳茂波是否蘇斯克查 - 孫柏文</h1><p>呢幾年，孫柏文成日用曼聯比喻香港。殖民時代嘅香港，就係費格遜之下嘅曼聯。贏，就當然。不過最緊要係骨幹係靠班由幼練到大嘅人，例如碧咸、傑斯、史高斯，再加啲因性格太獨特，其他球會容不下嘅鬼才，例如簡東拿。<br><br>而呢個組合產生咗令其他人既羨慕，又討厭嘅霸氣，swagger。<br><br>費格遜走咗，就換咗個之後任期做唔完就被炒嘅莫耶斯。跟住就一個來穩定局勢，諗都未諗過會做曼聯領隊嘅雲高爾。到佢任期完咗之後，就到「好打得」嘅摩連奴。如果我同你講，有個領隊將會帶領你隊波喺英超排第二、踢歐冠、天文數字嘅收入，99.999%球會嘅fan屎都會話呢個領隊好嘢！不過雖然摩連奴真係上季帶領曼聯做第二，不敵佢「鄰近地區」嘅曼城，曼聯迷都係非常不滿摩連奴。<br><br>不但冇贏，仲要係俾人笑嗰種極消極，冇霸氣嘅踢法。淨係得「好成績」係冇用，要贏又要威先得。而香港？好多嘢都眼冤，係因我哋心中都話：「我哋係香港呀！咁水㗎！」點知兩個月前，曼聯炒咗「好打得」，搵番全線冇人睇好嘅蘇斯克查做「暫做領隊」。蘇做球員非頂級，做領隊非一流。點知喺佢執教嘅11場波，贏咗10場。最緊要係踢費sir式霸氣波。球迷歡喜若狂，連舊球員都話：「我記憶中嘅曼聯返來了！」<br><br>咁點解我話財政司長陳茂波（波叔），就係我哋嘅蘇斯克查？睇啲人點鬧佢推四千銀派錢，用三隻字總結，就係話佢「跛腳鴨」。你諗住我今日係曲線鬧佢，你就錯，我係真．讚。下周再解釋。<br><br>孫柏文<br>獨立股評人<br> http://fb.com/shuen <br>本欄逢周二刊出</p></body></html>