<html><header><meta charset="utf-8"><title>Can Bank：新一年解數碼毒 - 散子</title></header><body><h1>Can Bank：新一年解數碼毒 - 散子</h1><p>本港三日新春假期早已於上周完結，但唔少人到今個星期先啟市，在這接近一個星期的假期，到親戚朋友家裏拜年當然唔少得，相信唔少只係一年只見一次，亦有人到戲院睇吓賀歲片，但相信新一代花最多時間嘅係社交應用程式。<br><br>筆者今年亦都罕有地放接近一個星期假，家裏圍滿親戚，但花得最多時間仍然係fb，這種花時間係不自覺的，手持手機不其然就開開fb及IG睇吓，睇咗啲乜出嚟，又真係無乜結論，總之就係左掃掃右掃掃，新聞又掃，朋友近況又掃。<br><br>有研究顯示，現今的人花在社交平台時間每日超過130分鐘，用嚟食飯嘅時間只有75分鐘，用嚟與家人朋友面對面溝通只有39分鐘。也許是時候放低電話與真人對話。<br><br>外國開始有唔少專家叫人戒呢類社交媒體6個月，助上癮者潔淨心靈，亦有人話30日就可以，但唔少人都以操作這些社交媒體為主，其實好難叫佢哋放低電話，但好多時嘅嘢都係講機會成本，每日用少30分鐘睇fb，用嚟睇其他嘅嘢，或者有更大得着呢。<br><br>散子<br> http://fb.com/散子-257101397966975 </p></body></html>