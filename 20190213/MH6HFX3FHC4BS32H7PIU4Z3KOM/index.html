<html><header><meta charset="utf-8"><title>中環在線：騰訊員工排13個鐘　收老闆利是 - 李華華</title></header><body><h1>中環在線：騰訊員工排13個鐘　收老闆利是 - 李華華</h1><p>你願意為一封利是等幾耐時間？騰訊（700）員工就用行動答你──肯等十三個鐘！噚日大年初八，4,000個騰訊員工喺深圳騰訊濱海大廈排隊，排成一個「福」字，等主席馬化騰同管理層派開工利是，金額由20蚊到100蚊都有。<br><br>長長嘅人龍由地下排到47樓，「1號選手」年輕女員工，前晚8點就已經到達現場霸頭位，話要「討個好彩頭」，等咗足足十三個半鐘咁多！<br><br>人龍極長　砌成「福」字<br>另一名凌晨12時就到場嘅男子，帶齊一套化妝品排隊等老闆；由於人龍極長，仲有人喺現場玩啤牌打發時間。有航拍片段更加睇到，騰訊喺大廈外面砌咗個「福」字嘅排隊通道，場面熱鬧。<br><br>其實，馬化騰每年新年都堅持用人手去派利是畀員工，對一間主打科技嘅公司嚟講真係幾有人情味嘅，華華就無緣逗到，唔知可唔可以逗封電子利是呢？<br><br>李華華<br>mailto:LiWaWa@AppleDaily.com</p></body></html>