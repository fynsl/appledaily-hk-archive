<html><header><meta charset="utf-8"><title>《奔跑吧》換血　祖藍退出</title></header><body><h1>《奔跑吧》換血　祖藍退出</h1><p>王祖藍、毛舜筠、方力申及林盛斌（Bob）等前晚為電影《你咪理，我愛你！》在九龍灣設慶功宴，李亞男現身撐老公，祖藍表示二人會出埠過情人節及結婚周年紀念。</p><p>「唔想離港太耐」</p><p>提到內地綜藝節目《奔跑吧》先後有主持人退出，當中包括有份主持的祖藍，他表示：「今次同屋企有關，上年因為小朋友出世，又做舞台劇、拍電影等，個節目一出就要去好多日，今年會以家庭為主，老婆同女行先，唔想離開香港太耐，去一、兩日工作都可以，又或者帶埋老婆同囡囡一齊同行。自己好唔捨得，始終人生另一個轉捩點，同咁多位兄弟都好好感情，大家私下都有聯絡，今次係為屋企作出痛苦決定，我形容為暫別，自己公司亦另有安排。」</p><p>小方開拼盤騷</p><p>在慶功宴上，小方和阿Bob做主持、祖藍及毛舜筠任評判，在台上搞《美女廚房》，楊詩敏（蝦頭）和陳明恩就挑戰煮意粉，最後由蝦頭勝出。被問到早前應邀為鄭中基演唱會做嘉賓，與《美女廚房》舊拍檔梁漢文及鄭中基在台上再合體，三人更提及過檔ViuTV開拍《美男廚房》，小方說：「娛樂圈幾團結，網上令到件事好有火花，其實我哋三個人合唱以前嘅歌，感受同觀眾熱鬧氣氛，玩到唔捨得走，我哋已經有十年冇同台，自己一直好想有個機會做個節目或者做騷，唔一定演唱會，做talk show都得，想唱歌可以一人唱三分一，拼盤騷組合。」<br><br>講到在電影中有50F巨胸，毛舜筠指老公已經欣賞過，喜歡她演失婚婦人一幕，難道50F吸引力不足？她笑說：「一睇就知係假啦，呢啲搞笑嘢。」她又透露過年時一家人去日本旅行，因為大節日一家人過最重要。<br>採訪：卓寶花<br>攝影：陳俊強</p></body></html>