<html><header><meta charset="utf-8"><title>擁抱新移民要deeper？ - 陳也</title></header><body><h1>擁抱新移民要deeper？ - 陳也</h1><p>擁抱新移民？二月十四，講呢啲？<br><br>黎局長，不，前局長，係咪重口味咗少少？<br><br>擁抱的新移民名單，就算個個係趙薇或者湯唯，都早已名花有主，郎朗與李雲迪呢，都被「落釘」，非闊太勿擾。七除八扣下，黎局長叫香港人擁抱的賣剩蔗，隨時就是拉住篋輾過你左腳再輾埋你男朋友隻右腳的大媽，從港豬澳橋湧來，除了逼爆東薈城的廁所，還會向你喊話：唔係我地來購物，你地香港人餓死好耐啦。大媽七個月後搖身一變，升呢做了新移民，口吻轉了，變成乜乜同鄉會的骨幹，專負責社團秩序，幫民×聯洗樓，拍鄉里門拍鄉里膊頭，用福建話詳細交代何謂掌心雷。泛民支持者，想擁抱這樣的新移民，所謂深耕社區，是嗎？但大媽一見泛民梯隊，即刻被一口唔鹹唔淡廣東話大罵：擁你老妹！食屎啦！擁抱這種大媽新移民，記憶自動會跟長榮空姐幫變態癡肥洋乘客擦屎眼的畫面fusion，抱在懷裏的大媽，會對港豬小鮮肉呻吟deeper嗎？大媽會不會學林鄭兩年前777票當選時，被老公那麼公開一抱，當堂反白眼呢？</p></body></html>