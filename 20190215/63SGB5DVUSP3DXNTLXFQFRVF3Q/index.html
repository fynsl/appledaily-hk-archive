<html><header><meta charset="utf-8"><title>【缺一不可】杜絕牙菌膜　牙刷牙線一齊用最有效</title></header><body><h1>【缺一不可】杜絕牙菌膜　牙刷牙線一齊用最有效</h1><p>【特約報道】咪以為年紀大的人先容易患上牙周病，如果你淨係早晚刷牙，但冇用牙線的習慣，即係長期俾機會牙菌膜積聚，那牙周病找上你的日子也不遠了！</p><p>唔想年紀輕輕就俾牙周病困擾？那就要擅用牙刷加牙線，雙劍合璧，杜絕牙菌膜。<br></p><p>牙菌膜會產生毒素</p><p>牙菌膜是形成牙周病的最大元凶，它最愛黏附在牙齒表面，如果口腔衛生欠佳，牙菌膜就會長期積聚在牙齦邊緣，久而久之，當中的細菌會分泌毒素，輕則引至牙齦發炎，重則破壞牙周組織，形成嚴重牙周病。除了產生毒素之外，牙菌膜亦會被唾液鈣化，形成牙石，牙石的表面十分粗糙，因而會導致更多牙菌膜積聚，形成惡性循環。同樣道理，牙齒排列不整齊或配戴假牙的人，也特別容易令牙菌膜積聚，因為凹凸不平的牙齒難於清潔，而配戴未經徹底清潔的假牙的人，會讓牙菌膜和食物渣滓容易積藏在假牙與牙齦之間的縫隙，遇有這些口腔問題的話，就更要特別留意。<br></p><p>牙周病影響社交</p><p>因為牙菌膜而引至的牙周病，輕則會令牙齦紅腫、刷牙時容易出血、或有牙石及口臭的情況出現；重則更會令牙齦萎縮、牙齒敏感、部分牙根外露，牙齒看似愈來愈長，當牙齦發炎情況持續，會令牙齦萎縮、牙縫增闊、牙齒鬆動移位，甚至整顆牙齒鬆脫，牙石及口臭情況亦會加劇，嚴重影響儀容及社交生活，都咪話唔麻煩！</p><p>對付牙菌膜　牙線不可少</p><p>一口牙齒伴你一世，談吐飲食都靠它，當然要細心打理。刷牙只可以清潔牙齒表面，但對付不了藏於牙縫中的牙菌膜，唔想有牙周病，就要徹底清除牙菌膜，最有效的方法，就是刷牙後再用牙線清潔牙縫，美國牙醫學會 (American Dental Association)也建議大家進餐後，要用牙線或牙線棒清潔牙縫三角位及鄰面，否則便會有2/5個牙齒表面未能清潔到。<br></p><p>很多人都會覺得牙線麻煩又難用，對初用者來說，的確是需要一些時間去練習及適應的，建議大家可由牙線棒入手，因為牙線棒集牙籤的便利性及牙線的完美潔淨兩大好處於一身，一端是尖細的軟膠設計，可代替牙籤清走食物殘渣，另一端是弓形設計的牙線，很容易滑進牙縫中，只要緊貼牙齒鄰面輕輕上下拉動，就可以輕鬆清除牙菌膜。而且現時市售的牙線棒更有不少獨立包裝之選，方便隨身帶，想幾時用都咁方便啦！<br></p></body></html>