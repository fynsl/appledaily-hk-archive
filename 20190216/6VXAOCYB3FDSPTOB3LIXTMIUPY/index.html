<html><header><meta charset="utf-8"><title>楊思琦要阿女護聲</title></header><body><h1>楊思琦要阿女護聲</h1><p>楊思琦昨日到商台宣傳新歌《愛的森林》，思琦透露女兒早前參與鄭中基演唱會表演唱歌跳舞，演出了兩首歌歌，吸取很好經驗。<br><br>思琦說：「阿女唱中文歌講唔正啲字，事前我要朗讀，佢就跟住我讀，但第一次踩紅館佢好興奮，可惜家長不能陪同，我都睇唔到佢演出，希望阿女可以護住把聲，成日大叫好易聲沙。」思琦坦言希望母女合作推出歌曲：「阿女都好有節拍感，細細個已鍾意唱歌。」</p></body></html>