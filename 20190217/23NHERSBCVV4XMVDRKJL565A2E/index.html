<html><header><meta charset="utf-8"><title>【娛樂人物】彭秀慧追逐月球喘晒氣</title></header><body><h1>【娛樂人物】彭秀慧追逐月球喘晒氣</h1><p>十年人事幾番身，同一樣的東西，可以隨着時間而變質。舞台劇出身的彭秀慧，最為人熟悉的是憑電影作品《29+1》榮膺金像獎新晉導演，但她希望有更多人認識舞台劇《月球下的人》，所以決定再度公演。一部前後橫跨了十年的作品，故事依舊講夢想，她指印象中演這部劇體力需求大，要走來走去，會「喘晒氣同成身汗」。</p><p>彭秀慧集編、導、演於一身的舞台劇，將於4月作第三度公演，她日前接受本報訪問，指早前翻看劇照和錄像，才意識到《月球下的人》第一次公演距今剛剛十年，她說：「我諗唔同唔止係年齡或樣貌，而係你喺一個乜嘢嘅當下。呢個劇似乎係講夢想，十年前講夢想，同十年後講夢想，又好似有唔同方向。」</p><p>搵番少少意思</p><p>十年後再看會否更容易令觀眾產生共鳴？彭秀慧自言故事講述一個女子想飛去月球，是一個一開始注定要失敗的故事：「我個故事唔係咁現實同你講買樓，但佢撩起你一啲自己都唔記得嘅夢，希望可以搵番少少意思畀自己嘅人生。」<br><br>《月》劇是彭秀慧的獨腳戲，相對於舞台劇，電影畫面可以呈現得更豐富，但比起《29+1》，《月》劇更加講求視覺上和舞台美學的效果，她說：「我嘗試運用多啲佈景或錄像去一齊講古仔，我做呢個劇好攰，因為成日要變角色走嚟走去，走上天台，又走番落嚟。我印象入面係喘晒氣同成身汗，相對地體力上係要求多。」其實《29+1》也是由舞台劇走到電影，問到會否照辦煮碗將《月》搬進電影銀幕，彭秀慧笑說：「其實《月球下的人》係我第一套自己覺得好適合拍電影，但呢一刻，我想專注重新經歷多次個古仔先再諗。」</p><p>思考電影作品</p><p>彭秀慧又透露考慮第二部電影作品會否同樣改編舞台劇，還是有其他意念，但眼前先要做好這個舞台劇，再作打算。<br>撰文：馮國康<br>攝影：沈健程<br>化妝：Tricia Siu<br>髮型：Jo Lam of Salon Trinity<br>服裝提供：Atsuro Tayama</p></body></html>