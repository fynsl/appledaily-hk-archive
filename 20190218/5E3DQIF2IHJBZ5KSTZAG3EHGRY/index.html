<html><header><meta charset="utf-8"><title>明星周末花絮：高科技球衣</title></header><body><h1>明星周末花絮：高科技球衣</h1><p>轉冧巴話咁易，撳個掣就得。NBA總裁阿當施華（Adam Silver）喺上周六為球迷介紹各項唔同新技術，當中最吸睛嘅就係smart jersey（聰明球衣），配合手機應用程式，可以改咗波衫上嘅球星名同號碼，到第時正式推出，着住佢落場打波，今場可以做佐敦，下場變身拜恩都冇問題。</p></body></html>