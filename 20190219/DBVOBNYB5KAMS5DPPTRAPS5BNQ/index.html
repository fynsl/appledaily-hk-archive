<html><header><meta charset="utf-8"><title>蔡堅：滙控佔投資組合10%</title></header><body><h1>蔡堅：滙控佔投資組合10%</h1><p>【本報訊】有醫生早年投資組合以收息股為主，包括滙控（005），除每月有穩定收入外，更可惠及子女，不過現時亦有些醫生偏好炒細價股，甚至搖身一變成為莊家，到底滙控今天是否仍然是醫生愛股？</p><p>有醫生炒股好狼死</p><p>醫學會前會長蔡堅接受本報訪問時提到，自己投資股票以穩健收息為主：「唔使日日望住指數，買咗就擺開佢」，現時持有股票包括滙控、領展（823）、恒生（011）等。<br><br>蔡堅表示，滙控現時佔投資組合約一成，「百幾蚊到33蚊都有（增持），呢幾年賣咗啲，平均價同現價差唔多」。他指收息為主要目標，亦坦言「有一段時間睇住佢跌得非常傷心」，他曾參與2009年「世紀供股」，但沒有在低位加注，之後再沒有增持該股。<br><br>問及醫生們投資策略是否與他相近，他說：「老一輩嗰啲，一係根本無時間，比較少睇住嗰市會保守啲，一係就會搵投資顧問建議。」不過他又笑言有些醫生「炒股好狼死」！<br><br>滙控即將放榜，他就指沒有期望：「近年（滙控）成日俾人罰錢，又俾美國佬罰，見住佢落咗彈唔番，心都有啲戚戚然。」指現時持貨不多，「咪放喺度當懷緬」，未有打算出售。<br><br>談到近日走勢凌厲的領展，他說：「嗰陣時買係因為領展加租6倍，咪買嚟拉番勻」，自10年前開始已經買入領展對沖租金，久不久都有增持，但認為日後未必能維持升勢，「現在葉劉都話要搞佢（規管租金升幅及空置舖位）」。<br><br>對於今年經濟前景，蔡堅坦言並不看好：「美國佬玩針對，（中國）好難有好景，學董生話中國好、香港好，掉番轉都一樣。今年大環境麻麻，投資都要好小心，money is king。」</p></body></html>