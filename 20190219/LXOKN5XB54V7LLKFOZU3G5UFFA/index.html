<html><header><meta charset="utf-8"><title>中環在線：黎珈而：無論男女都要靚 - 李華華</title></header><body><h1>中環在線：黎珈而：無論男女都要靚 - 李華華</h1><p>噚日又有明星光臨港交所（388）金融大堂啦，之唔係前藝人黎珈而（原名黎姿）！其出任主席嘅卓珈（1827）於2017年喺創業板上市，喺噚日終於正式轉主板掛牌。咁高興，佢本人當然盛裝出席，着件紅色大褸，貴氣十足。<br><br>黎珈而出名係城中美女，更係凍齡美魔女。睇真啲，佢噚日更加係逆齡美女，個樣明顯有畀心機「執過」，比平日更明艷照人，上台敲鑼嘅時候，更氣勢迫人，有樣有魄力，卓珈作為美容公司，有咩好得過由自己老闆做代言人呢？<br><br>黎珈而話，公司得以轉板，要感謝丈夫馬廷強及弟弟，她又話相信醫學美容市場潛力巨大，因無論男女都「人為悅己者容」，每個城市人都追求健康、追求靚。唔怪得公司生意蒸蒸日上，短短三年就成功轉主板。不過，噚日卓珈股價高開後倒跌，全日收報1.98元，跌2.46%。<br><br>李華華<br>mailto:LiWaWa@AppleDaily.com</p></body></html>