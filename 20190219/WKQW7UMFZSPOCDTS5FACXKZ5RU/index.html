<html><header><meta charset="utf-8"><title>陳慎芝做證婚人69歲李兆基病癒結婚　畀同居女友名份</title></header><body><h1>陳慎芝做證婚人<br>69歲李兆基病癒結婚　畀同居女友名份</h1><p>專演惡人的69歲資深演員李兆基近年中風，去年確診肝癌，上月成功切除腫瘤。病癒的基哥原來已入紙註冊結婚，準備與58歲同居女友邱巧貞拉埋天窗。基哥結婚，全因好友陳慎芝提醒他應給予拍拖30年的女友一個名份，而陳慎芝除了會幫手安排婚禮，又會擔任證婚人。</p><p>李兆基15年起因為兩度中風而激瘦，出入需用枴杖協助。去年底他確診患肝癌，原本想放棄治療，但在親友鼓勵下，已於上月在公立醫院做手術，切除肝臟腫瘤。康復進度理想，《蘋果》發現基哥更於上周二入紙註冊結婚，與女友邱巧貞拉埋天窗。根據登記資料顯示，二人同住九龍城一個住宅單位，婚姻狀況一欄同樣是「離婚」。</p><p>幫手安排婚禮</p><p>《蘋果》昨日致電恭喜基哥，他聲音有點沙啞，問他是否入紙結婚？他反問︰「你係邊個？」記者表明身份後，再問他是否入紙結婚，他只說︰「唉！唔好講。」說罷便收線。原來基哥結婚，全因多年老友陳慎芝在背後穿針引線。<br><br>陳慎芝昨日身在廣東茂名，他接受電話訪問時表示：「係呀！我安排嘅，因為政府體恤佢，最近畀咗間一人公屋，好平好靚，我就話佢『衰仔，個女人跟咗你30年，好照顧你，都要畀啲嘢人，唔結婚對女友好唔公平』，所以我就幫佢安排一切。」陳慎芝表示他是證婚人，而婚禮待他數天後回港便會舉行。至於基哥現在的健康情況，他說：「有進展，頭腦清醒，但身體好弱。」李兆基與陳慎芝曾為「慈雲山十三太保」成員之一，後來陳慎芝勸導李兆基戒毒，並推薦他加入娛樂圈，二人相識50多年。</p><p>任達華送祝福</p><p>不少圈中好友都戥基哥開心，跟他相識多年的吳志雄亦大表欣慰：「做朋友、做兄弟梗係恭喜佢，開心、開心！如果擺酒一定到，如果做嘢要拍戲，就人唔到禮到。」香港電影工作者總會會長田啟文（田雞）則表示：「真係值得恭喜，祝佢身體健康，百年好合，永結同心。」又趁機向基哥耍冧：「佢上次做完手術成功，我都未恭喜佢，我一直忙鄭中基演唱會，咁開心結婚，我晏啲打畀佢，佢健康應該恢復咗。」多次跟基哥合作的任達華亦送上祝福：「恭喜基哥愛得一生一世，我認識基哥好多年，我一定送賀禮，睇佢大日子幾時。」<br>採訪、攝影：黃曉妍、如文、嵐山、楊定、何永寧</p></body></html>