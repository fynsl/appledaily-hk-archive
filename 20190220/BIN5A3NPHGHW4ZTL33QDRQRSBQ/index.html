<html><header><meta charset="utf-8"><title>建制張子強 - 陳也</title></header><body><h1>建制張子強 - 陳也</h1><p>前保安局長掃把頭（當時的民間稱謂）當年爆響口，指內地將會有167萬人透過居港權湧來香港，167，比粗口更難聽但的確係掃把頭的金句。今天，遭麒麟撞飛都冇撞壞腦的前局長，再度爆響口，聲稱如果逃犯條例被否決，等於向市民發出訊息，鼓勵佢哋返內地和澳門「做壞事」。掃把頭咁講，係咪有心影射姓羅和姓劉兩位闊佬？兩位富可敵國，使聽你政府訊息？嘿，鼓勵市民返內地，共享大灣區，建設新憲制，這一陣聽到耳仔起繭，掃把頭唱反調，唔使審，係想暗箭射林鄭背脊，以報西環唔撐佢入閘之仇。<br><br>咁啦，做壞事，都係好心嘅，做壞事，而又得內地歡心的政商猛人，簡直係男人唔壞、女人唔愛的垂範！其他例子唔講，單係五千萬落袋而冇申報這種「做壞事」，全國黨員，大半都係689！做社會主義特色的壞事，等同以國家名義殺人，唔犯法的，強國就是這樣煉成的！最出名的疑犯不能不提張子強，張生「做壞事」的地點是香港，潛逃回大陸後遭抓捕槍決。樹大招風，掃把頭其實想保護張子強？惋惜佢被迫食子彈？香港司法獨立卻遭逃犯條例撕票，建制議員合謀標參，明目張膽做壞事！</p></body></html>