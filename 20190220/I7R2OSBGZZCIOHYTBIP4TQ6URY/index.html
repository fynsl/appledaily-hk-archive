<html><header><meta charset="utf-8"><title>蘋人誌：遙遠的守望者　吳呂南</title></header><body><h1>蘋人誌：遙遠的守望者　吳呂南</h1><p>「英國天氣，鬼婆臉，五時花六時變。」<br>旅居倫敦30年的吳呂南，喜歡引用這句話形容英倫的氣候。話雖如此，有一位鬼婆待他也不薄，2012年，吳呂南剛好60歲「登陸」之年，送了一個MBE勳章給他。這個鬼婆當然係硬幣上那個「面善」的朋友，香港人舊「事頭婆」伊利沙伯女皇是也。<br><br>熟悉吳呂南的香港朋友，恭喜之餘，多少有點一頭霧水。在他們的心目中，「阿呂」畢竟是一位：這邊廂跟駐倫敦高官林鄭月娥情深意長的合唱一曲《今宵多珍重》，轉下頭，為了港府DQ議員，會向到訪倫敦，已貴為特首的林鄭叫罵，抗議一番的仁兄。<br>撰文：黎加路<br>攝影：謝榮耀<br><br>約了回港的吳呂南到其母校香港大學做訪問。他提早到達大學站，在人來人往的大堂，將一塊過了膠、寫着「守望天琦」四個大字的紙牌舉在胸前，惹得地鐵職員兩度走來，查問所為何事。</p><p>「DQ六個人嗰陣，喺香港駐倫敦經貿辦外面示威咗八十幾日，每日一個鐘。」</p><p>吳呂南說：「喺DQ六個人嗰陣，我覺得民選議員俾人咁樣，太唔似樣。喺香港駐倫敦嘅經貿辦外面，示威咗八十幾日，每日一個鐘。」其後到了梁天琦被判入獄，吳呂南發覺，「已經壞到不可更壞，因為DQ已經好壞，成個體制改變咗司法制度，跟住唔畀啲年輕人選議員，周庭、天琦嗰啲。好唔合理，香港崩壞，毀壞到咁。」吳呂南有點內疚的說，「6月11日（梁天琦入獄）開始，日日都去（經貿辦外示威），差不多兩個月，去去吓，總有飯局，總有嘢，有時外遊，去唔到，就帶埋呢張嘢（紙牌）去。」<br><br>難怪吳呂南的臉書，常常出現這張「守望天琦」，一時在蘇格蘭，一時在法國。有朋友揶揄他，「使唔使飲杯紅酒，都要攤出嚟影張相呀。」善於揶揄別人的阿呂，自然對朋友的嘲諷一笑置之，但對於一些言論，就相當上心。吳呂南說：「佢𠵱家坐緊監，都有人話佢係極端嘅民族主義，係蝗蟲論嗰啲嚟嘅，咁樣嚟污衊佢，污垢佢，話佢對香港冇乜好處，話你唔應該守望佢。」<br><br>在華人協會工作的吳呂南，自言收工後至可以到位於羅素廣場的香港駐英經貿辦外，獨自舉紙牌靜立示威。他說：「呢度唔係人來人往，但係一個代表性嘅地方，倫敦大學本部嘅所在地。偶然有啲人嚟影相，都有好多留學生嚟睇。」<br><br>吳呂南慨嘆，「有啲外國人埋嚟，見到介紹，都覺得六年好重，呢啲喺年宵嘅肢體磨擦。年輕人嘅六年係好寶貴。」他認為，政府因為見到有那麼多選民支持梁天琦，就用這個暴亂罪，禁止他出選，假司法之名，去控制年輕人嘅思想。「係都要啲後生仔坐監為止」，吳呂南氣憤地說。</p><p>「天琦同我哋都係港大出嚟，佢做嘅嘢我哋未必完全贊成，但唔可以抹煞晒佢對政治嘅堅持。」</p><p>舊地重臨，校園已非昔日那個一頭長髮、足踏拖鞋、化身詩人的風華日子。唯一安慰的是見到孫中山先生的銅像佇立池畔。吳呂南說：「梁天琦同我哋都係香港大學出嚟嘅，由孫中山開始講，我哋咁多校友，佢所做嘅嘢我哋未必完全贊成，一定照單全收。好似本土派議論有時會過激，蝗蟲論、反水貨啲某時某地嘅言論。但唔可以抹煞晒佢哋對政治嘅堅持同睇法。」<br><br>比起現今師弟的遭遇，吳呂南記憶中的學子時代的「義舉」，只算是一種「輕狂」。1983年冬，他以筆名乞靈出版的詩集《記憶》中，提到：抗議女皇訪港註定妳永不得媚眼。<br><br>是帝國的光輝不再，還是女皇的心太軟，吳呂南竟也得到她老來的媚眼。說起獲得女皇授勳MBE，吳呂南表示，授勳原因是他對華人社區長期的服務，但也不否定自己是英國華人工黨核心成員帶來的關注。對於獲得大英帝國員佐勳章（Member of the Order of the British Empire），吳呂南笑言，「好多人話，畀錢你好過啦，得個章，校章都係章啦。畀十萬二十萬好過。」笑聲過後，吳呂南認真地說，「有個勳章，即係代表你係佢哋建制嘅自己人。日常事務，你幫人簽個名，攞護照，或其他嘢，都好啲，有啲用，起碼知道你唔係壞人吖。」不過，他補充說，「寫推薦，有時都要睇吓點，唔係次次都有用，有時會適得其反都唔定，睇吓你點睇啦。」<br><br>身為帝國的「自己友」，總會有些與別不同吧？吳呂南笑稱，「生仔結婚，可以申請喺聖保羅大教堂，死咗葬邊度，有啲特權嘅。」<br><br>吳呂南大學畢業後，曾經做過政府公務員。喜歡穿白色西裝，白色西褲，跟體制總是格格不入。上世紀80年代末，離港前往倫敦，一邊工作，一邊在倫敦大學亞非學院修讀博士學位。其間，吳呂南服務於伊士靈頓華人協會，負責安排會員的活動及午膳。協會的會員，不少是上了年紀的香港早期移民，他們主要來自新界，遠至沙頭角、吉澳、荔枝窩等地。6、70年代，新界人移民英國，變成一種出路，一個接應一個，多數做餐館。據說當時以廚師資格移民的，只要背熟一圍酒席的菜名，「考試」時寫得出來，就可以蒙混過關了。吳呂南每天照應的，都是這些在異鄉生活了幾十年的香港「原居民」。每到午膳開飯的時候，吳呂南偶爾會高喊一句：「飯桶出場!」讓老人家精神為之一振。<br><br>千禧年，協會為這些漂泊的長者做了一個影像記錄《千禧臉譜——英國華人長者黑白攝影集》。完成的時候，書中的一些長者經已離世。吳呂南在書中寫道：「圖片中人物，有的挈婦將雛而來，有的和英人通婚，有的是獨身女傭隨僱主回歸故國。大部份都和飲食業結下不解之緣……流金歲月，往事堪哀，很多都不願重提當年境遇。」正如書中已逝的一位來自新界的婆婆，喜歡在唐人街附近的麥當勞閒坐，不想買店內飲品，又怕遭人白眼，只好自攜一個麥當勞的發泡膠空杯，放到枱上。時間久了，也不為意杯上的圖案，早已像自身的異鄉歲月，斑駁脫落。</p><p>「一回港聽到東北十三子被判刑，到第二日佢哋被判監，就知道政府改咗策略。」</p><p>1999年，加入英國華人工黨，成為創會核心成員的吳呂南，也有周旋於政治人物的時候。顧名思義，華人工黨是支持英國工黨的組織。每年華人工黨籌款晚餐會，英國工黨的上層政治人物都來撐場。有一年，貴為首相的黨魁貝利雅抽空出席，一方面是感謝華人工黨的支持，另一方面，也因為組織者謝姑娘，是他大嫂的關係。喜歡吃唐餐的首相，興之所至，走入廚房親民，與正在炒鑊的大廚來一個合照。貝利雅離開廚房後，廚師大聲問，「頭先個鬼佬，係邊個嚟㗎？」這正是吳呂南面對的兩個「群組」。<br><br>事實上，30年來，詩人內心守望關注的，想必是政治上蒙難的一群。同期港大校友劉山青，因協助民運人士，在大陸坐牢十年，吳呂南十年來不斷為他寫詩。劉山青放監後到英國旅行，也得到他的招呼。吳呂南還帶劉山青到高欄觀看了馬克思的墓。<br><br>1989年之後，流亡英倫的大陸民運人士，不少成了吳呂南守望的朋友，而每年的六四晚上，吳呂南都會到中國大使館舉燭光悼念，風雨不改。直至近年的傘運，路過或到倫敦讀書的學生領袖、留學生，都視吳呂南為可以借宿一宵、施飯贈酒的守望者。在倫敦樓價上升的時候，吳呂南曾賣出住着的公營居所，準備等樓市回落時，再購新居所，無奈樓價升個不停。吳呂南動念想將賣樓得來的資金經營酒吧，朋友聽罷笑說，「一定係請晒人飲，而執笠告終嗰款。」<br><br>問吳呂南有沒有出席周永康在倫敦政治經濟學院的碩士畢業禮。他說沒有，因為連自己的畢業禮都不會參加，但有跟他吃飯慶祝。吳呂南嘅嘆，「周永康喺倫敦返港，（律政司）再上訴嗰次，佢同我傾，話上訴機會係五五，因為佢已經做晒社會服務令，同埋喺倫敦讀咗一年書咯。點知一回港，聽到東北十三子被判刑，到第二日佢哋被判監，就知道政府改咗策略。」<br><br>周永康最終被判入獄七個月，就讀的倫敦政治經濟學院隨即發表聯署聲明，表示支持他完成餘下學業。<br><br>近距離觀察英國政壇的吳呂南說，「英國冇乜牙力，唔同美國侵侵話拉你就拉你。英國人為咗錢，畀好多嘢入咗嚟。英國所謂保守黨交際，最緊要有生意做，冇就乜都係假。好似香港外國記者協會事件，政府都係搵啲部長級去講，發表一個聲明，之後就冇嘢跟進嘞，循例去做。」<br><br>吳呂南說自己寫「守望」天琦，只因沒有能力去「守護」。</p></body></html>