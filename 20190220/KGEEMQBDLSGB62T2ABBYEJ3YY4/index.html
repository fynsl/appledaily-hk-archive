<html><header><meta charset="utf-8"><title>賭王國產新抱移居香港猷啟秘婚一年唔心急擺酒</title></header><body><h1>賭王國產新抱移居香港<br>猷啟秘婚一年唔心急擺酒</h1><p>現年27歲的賭王何鴻燊三房公子何猷啟，去年初宣佈向國產靚女Gigi求婚成功。猷啟昨日在上環出席東華三院新春團拜，他忽然自爆在大概一年前，已與Gigi在外地簽紙結婚。太太目前與他一同於香港生活，至於打算甚麼時候擺酒，猷啟則說：「我呢啲唔急嘅，慢慢嚟啦！」</p><p>賭王三房公子何猷啟前年10月與國產美女Gigi拍拖，於去年年初二在社交網公佈向國產女友Gigi求婚成功。東華三院昨日於上環舉行新春團拜，猷啟以總理身份出席。問到猷啟今年會否公私兩忙，他說：「其實都唔會太忙嘅，屋企、工作兩邊兼顧囉，不過有時都做唔到。」但他否認因工作太忙以致無暇辦理婚禮：「我呢啲唔急嘅，慢慢嚟啦！」至於婚禮具體日期，猷啟表示目前尚未決定，希望等家人較空閒時舉行，不過預計會於今年內完婚。<br><br>當記者繼續追問婚禮安排時，猷啟突然支吾以對一會兒，後來表示：「其實我已經結咗婚，𠵱家只係補擺婚禮。」猷啟表示大約一年前已經與Gigi於外地註冊，更透露家人在場見證註冊儀式，爸爸賭王也知曉此事，新年還帶太太向爸爸𢭃利是。</p><p>想生龍鳳胎</p><p>問到下一步會否到生兒育女時，猷啟表示盡量順其自然，至於未來子女的數目，猷啟說兩、三個已經足夠。猷啟與姐姐超蓮是龍鳳胎，問到將來會否希望生孖胎？猷啟笑說：「我都希望啦！」猷啟又指自己只是進行了一場簡單的簽紙儀式，太太目前與他一同於香港生活。至於賭王目前健康如何，猷啟說：「其實冇乜大問題，身體冇乜事，只係暫時都會留喺醫院先。」<br><br>東華三院主席王賢誌昨日主持新春團拜，猷啟於活動上自爆已經結婚，王賢誌原來一早已經知悉此事。王賢誌說：「我哋東華上下好似大家庭咁，有一個group chat，大家有啲乜私事公事都會喺入面share出嚟。記得猷啟有喺group講過，不過知道佢冇打算搞宴會之類，所以實際係幾時我都唔記得咗喇。」他表示曾與猷啟太太Gigi見面：「有見過，有時佢都會一齊出席東華嘅宴會同活動，但唔係成日。」<br><br>王賢誌又開口叫猷啟帶太太見大家：「我都唔知佢今日會講呢樣嘢，不過我諗佢識做嘅，第日會安排得好好，夾一個時間同大家好好慶祝。」鄭嘉穎剛榮升人父，身為嘉穎表弟的王賢誌說：「冇見過佢呀，又唔知點搵佢，除非佢話我聽，大家實在近年少咗聯絡，若果佢搞百日宴邀請我，我咪做禮囉。」</p><p>超蓮Ig晒背</p><p>此外，猷啟的龍鳳胎家姐超蓮的Ig追蹤人數突破50萬，昨日在Ig派福利，貼出兩張在北海道浸溫泉的照片，其中一張是超蓮露出大半個白滑美背，不少網民都讚靚，也有人好奇相片由誰替她拍攝。<br>採訪、攝影：卓寶花</p></body></html>