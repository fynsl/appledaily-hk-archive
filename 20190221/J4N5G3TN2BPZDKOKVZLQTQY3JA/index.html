<html><header><meta charset="utf-8"><title>Hea富生活：不要小看灣區國策 - 郭釗</title></header><body><h1>Hea富生活：不要小看灣區國策 - 郭釗</h1><p>政府對大灣區規劃又有新動作，先於周一公佈概念性腹稿，內容基本上跟中共宣傳文章一樣，個個字都識但係睇唔明嗰種。只有兩個時期值得留意，就是2022年初步形成世界級城市群框架及2035年建成以創新為主的經濟體系。有齊時間表路線圖，香港人必須要認清楚，大灣區是配合一帶一路的必行國策，與其他中藥港、創科中心、八萬五等唔講等於唔存在的計劃有所不同。<br><br>貿易戰打唔打得成是後話，就算打唔成，中美兩國在未來日子，都肯定是大冤家，一帶一路是合縱，對抗美國北約的連橫。即使幾困難輸幾多錢都要做，這關乎國家的存亡。共產黨要做到的事，不容小覷，回顧近三十年的經濟發展就知道。大灣區規劃就是籍着深圳的科技創新中心、香港的金融經濟中心及珠西作為航運物流中心，在20年內建立一個有力與美國矽谷華爾街平分秋色的灣區，林鄭於昨日的講話，已經坦白講埋出嚟。作為香港人，要鬧可以繼續鬧，恥笑亦悉隨尊便，有幸還有言論自由，有發洩空間，雨傘過後，其實香港就只剩下這……。<br><br>返回現實。有人說如何利用這政策勢頭賺一筆錢，移民都要水腳，想法正確，但方式要深思熟慮。如打算回到國內做生意，請留意中國法律民商事判決可於香港有同樣追溯權，詳情可Google今年一月十八日的政府新聞稿，誠哥早年在惠洲港有投資，而國內有一篇熱炒文章叫「別讓李嘉誠跑了」，你見香港啲大孖沙一個都冇郁就應該略知一二，自問猛虎可勝地頭蟲，可以上去做生意。<br><br>郭釗<br> http://fb.com/heaology.edu <br>本欄逢周四刊出</p></body></html>