<html><header><meta charset="utf-8"><title>【娛樂人物】想搵成熟男思琦：囡囡想要細佬</title></header><body><h1>【娛樂人物】想搵成熟男<br>思琦：囡囡想要細佬</h1><p>現年40歲的楊思琦，繼去年推出噴血寫真後，最近又有新搞作，請來名監製陳浩然操刀推出單曲，憑歌寄意，唱出她對愛情的憧憬。思琦日前接受《蘋果》專訪，自言想找一個懂得愛她的成熟男士，更大爆囡囡不時問她，甚麼時候會有細佬。<br><br>採訪：羅慧敏<br>攝影：葉君海</p><p>港姐出身的楊思琦愛唱歌，曾在電視台唱兒歌奪獎，也唱過電視劇主題曲。思琦日前接受《蘋果》專訪，提到今次推出單曲，她自言是一個新挑戰：「40歲係個特別嘅年份，我會唱出自己嘅經歷，希望獲得共鳴。好鍾意『當相信愛情靠信任，要找的人憑我用決心吸引』呢兩句歌詞，我相信自己樂觀、愛心嘅優點，最終會找到有心人欣賞。」</p><p>要有經濟能力</p><p>思琦早前在內地拍攝電視劇《80度愛戀》，劇中感情世界錯綜複雜又曲折，與現實的她不謀而合：「我覺得不過不失啦！最開心有咗小朋友，將感情轉移去家人嘅愛。」思琦與李泳豪經歷九年愛情長跑，其間遇到囡囡卓穎父親吳帥，兩段情雖然都未能開花結果，但令她成長不少︰「感情冇對錯，我唔會覺得失敗，每段感情都學到嘢，每次都令我有唔同。」<br><br>思琦直認希望伴侶有經濟能力：「我諗時下女性大部份都咁諗！有好嘅經濟能力，收入穩定，樣樣嘢smooth啲，唔會咁易出狀況。」不過現階段，她還是選擇自食其力：「希望自強先，可以喺工作方面發力，有收入支持自己，因為單靠遇到有錢人，機會好渺茫！同埋比較投機，靠自己就易把握。」不過說到尾，揀對象人還是人品行先：「要搵個思想成熟嘅男人，明白到我嘅需要，識得愛我同屋企人，最緊要係個心。」</p><p>對婚姻有憧憬</p><p>恩琦囡囡已經6歲大，作為單親媽媽的她，對婚姻依然有憧憬：「可能冇結過，都想結吓！𠵱家有追求者，希望快啲遇到。我唔抗拒再生小朋友，因為自己都鍾意，同埋囡囡成日問我幾時有little brother，佢好想有個細佬，睇吓有冇機會，唔勉強。」</p></body></html>