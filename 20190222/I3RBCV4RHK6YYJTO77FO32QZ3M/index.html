<html><header><meta charset="utf-8"><title>中環在線：星展CEO老婆下月開演唱會 - 李華華</title></header><body><h1>中環在線：星展CEO老婆下月開演唱會 - 李華華</h1><p>金融界都知道，星展香港總裁（CEO）龐華毅（Sebastian）有位靚靚老婆Shanty，佢本身係印尼歌手，不過為咗老公佢決定息影，專心相夫教子。但為咗慶祝40歲生日，佢決定今年3月復出，返印尼開演唱會慶祝，個演唱會名叫「Heels Forty」，每位唱歌嘅dancers都要high heels上陣，包括靚太自己。</p><p>Shanty個演唱會喺下個月15日喺雅加達舉行，只此一場，而且有開場冇散場，似乎要同歌迷奉陪到底。Shanty為咗呢個演唱會明顯有好多準備，舊年起密鑼緊鼓籌備，已經係兩子之母嘅佢仍然操到fit一fit，兼且着住高踭鞋排舞，華華都想特登飛去印尼睇一睇佢開show。<br><br>雖然籌備演唱會好忙，不過佢都不忘孖住Sebastian去支持星展有份贊助嘅馬術大師賽，Shanty着住靚衫出席，壯態好fit下，華華祝佢演唱會成功。<br><br>李華華<br>mailto:LiWaWa@AppleDaily.com</p></body></html>