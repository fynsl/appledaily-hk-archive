<html><header><meta charset="utf-8"><title>青山綠水，金銀衣紙 - 陳也</title></header><body><h1>青山綠水，金銀衣紙 - 陳也</h1><p>大灣區規劃綱要中提及綠色生態，稱「牢固樹立和踐行綠水青山就是金山銀山的理念」。這是林鄭明日大嶼吹水口號的殘體字版。地產闊佬和測量師爺篤數，指填海東大嶼，賣地賺硬！賺凸！絕對係政府贏了豉油兼贏埋雞，金山銀山滾滾來！畫餅難充腸嗎？車公在習帝綱要頒佈之下，超過120歲的車長都要借歪收皮。市民連電騙黨都信，阿爺這個老千，被林鄭認證，港府背書，市民大媽天真信納，一帶金一帶銀啊，明日大嶼融入大灣區，從此遍地金山，點水成銀！習總說，蘇州過後冇艇搭，滄海填成石田，習總行港珠澳橋那片海，預告就快變成梅艷芳飲歌，似水流年的歌詞：不可以留住昨天，留下，只有思念……。天后過身多時，金山銀山，富貴浮雲，避忌與香港行埋的李首富，才是真正心曠神怡。<br><br>走得快新世界，走唔甩的大部份香港人，粉嶺高球會的綠水青山唔會跟你共享，外判清潔工在公廁開飯可能會食到120歲。大灣區綱要在霧霾中乍現，日日受灣區超標污染物毒害，醫院逼爆，大學飯堂被國內團搶食，北區與土瓜灣淪陷，唱國歌走音有罪，港鐵PK，大橋斷纜，逃犯上天堂，港豬落地獄……你以為眼前浮現金山銀山？睇真那片山頭火好冇，係打完齋唔要香港和尚的金銀衣紙！</p></body></html>