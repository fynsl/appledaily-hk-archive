<html><header><meta charset="utf-8"><title>周慧敏自資出碟：真係好貴</title></header><body><h1>周慧敏自資出碟：真係好貴</h1><p>周慧敏（Vivian）、薛世恒與黃百鳴等，昨天到中環出席江紀鋒攝影展，Vivian看來瘦了不少，她笑言現階段比演唱會時胖，她透露將於4月起舉行五場巡唱，將準備出發到很久未到過的城市演出，令她十分期待。提到早前自資七位數字製作演唱會專輯，Vivian稱開心得到大家支持，並已加印第二版，問到是否有望回本？她說：「唔敢諗，就算將來再做演唱會都唔會畀錢投資出專輯，今次係因為紀念30周年，就算自己出，每隻歌都要畀版稅，真係好貴。」</p><p>結婚10周年唔送禮</p><p>提到上月初Vivian跟倪震結婚10周年，她說：「冇乜特別，都係同朋友食吓飯，分開幾個細group，冇乜特別。」問到有否送禮物？Vivian聽後哈哈笑說：「冇呀！其實有送小禮物，係心意，大家都送卡，我哋1989年識，乜都送過，重要時刻喺身邊就夠。」Vivian還大讚老公畫畫比她漂亮，經常會畫畫表心意，問她畫甚麼？會否是裸照？Vivian即尷尬儍笑說：「總之好開心，真係尷尬，幾10歲仲講呢啲嘢。」另外，薛世恒透露現時自由身，生意與幕前工作同時兼顧，他說：「娛樂圈唔容易，要循序漸進。」他還指家人對自己的事業與感情均不會給予壓力，問他是否單身？他笑說：「可以話係，唔講住，費事打草驚蛇。」<br>採訪：羅慧敏<br>攝影：仇志德</p></body></html>