<html><header><meta charset="utf-8"><title>婚宴數度咀摩洛哥籍老公40歲原子鏸心急趕造人</title></header><body><h1>婚宴數度咀摩洛哥籍老公<br>40歲原子鏸心急趕造人</h1><p>現年40歲的前港姐亞軍原子鏸（Marsha）昨日與摩洛哥籍男友Mehdi El Ajimi在深灣遊艇會舉行婚宴，延開12席，出席賓客有曾江夫婦、張晉夫婦、朱茵及陳法蓉等。身穿白色低胸婚紗、戴上頭紗的Marsha蹺着爸爸原文通步入會場，之後一對新人於傍晚6時見傳媒，合照時更數度咀嘴。</p><p>學法文謝夫家</p><p>透露與老公相識893日就結婚，婚後會留在香港，至於蜜月地點就想保持神秘。問到二人愛的宣言？Marsha說：「今次因為特別要同老公屋企人講，專登學講法文，練咗好耐，大概係老公係我最愛嘅人，我心目中嘅白馬王子，亦係我好好嘅朋友。」Mehdi表示：「會永遠愛太太，盡能力保護她，令她每日都感到很溫暖，每日都會同太太在一起，以後每日都會親吻她。」會否希望生小朋友？Marsha即表示：「會呀，如果有梗係會生啦。」她又自嘲老，所以急生小朋友，至於會生多少子女？她說：「生到幾多就幾多。」當提議生夠一隊籃球隊時，Mehdi即表示：「Good，OK！」<br></p><p>父親期待抱孫</p><p>新外母鄭佩佩以一襲紅色旗袍到場，她開心說：「有人幫我take care Marsha，以後唔需要再負責任。」對於給女婿的分數，她笑言滿分：「估唔到佢哋咁細心，招呼我啲親朋戚友好好，甚至乎招呼我呢個外母都照顧周到，Marsha老竇就想抱孫，我就冇所謂，都抱唔郁啦。」<br><br>與老公張晉一同到賀的蔡少芬，向Marsha送上祝福：「我哋呢啲做平輩嘅教唔到咁多相處之道，每個人唔一樣，結得婚肯定最啱自己嘅另一半。」陳法蓉就大讚新郎靚過上鏡，而朱茵就叮囑夫妻要坦誠相處。<br>採訪：卓寶花<br>攝影：陳慧安</p></body></html>