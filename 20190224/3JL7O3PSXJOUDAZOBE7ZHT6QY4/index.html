<html><header><meta charset="utf-8"><title>曾用甘比女報道宣傳智能售賣機被轟騙局</title></header><body><h1>曾用甘比女報道宣傳<br>智能售賣機被轟騙局</h1><p>【本報訊】《蘋果》追查下發現，SOLAR X與去年新聞多多的IVM智能售賣機有密切關係，兩者同樣由胡文偉對外推銷。IVM官網擺放與SOLAR X近似的加盟計劃，更以華置（127）執行董事陳凱韻（甘比）女兒報道作宣傳。但加盟計劃屢遭網民炮轟為騙局，有區議員更指接獲多宗涉及IVM誤導的投訴，已着手跟進。</p><p>投資者：賺錢變倒貼</p><p>太陽能投資計劃中，親自接待記者的胡文偉，去年才以智能售賣機公司IVM Technology項目總監身份不斷接受各大傳媒訪問。他聲稱自己為創辦人之一，大搞加盟計劃，指新式智能售賣機結合廣告、物聯網及大數據，可設在任何地方售賣充電機、日用品等。但有區議員指，自去年末不斷收到投資者投訴IVM加盟計劃貨不對辦，「每月賺錢變倒貼」。<br><br>負責跟進個案的民主黨深水埗區議員袁海文指，去年10月開始收到IVM售賣機的投訴，涉及30名受害人，金額達數十萬元：「佢哋共通點都係見到網上KOL就相信咗呢個項目，但簽咗之後同承諾有好大出入。好似話會畀埋地方，有客人光顧就有分成，同埋有廣告收入，仲話可以賣埋虛擬貨幣，大陸會用嚟走資，兩、三年就回到本。」<br><br>但受害人付款後發現貨不對辦：「好多機根本就冇落地，仲推卸責任話要自己搵地方，就算落咗地，放咗啲人流好少嘅地方，收入同簽約前有好大嘅出入，有部份個案仲要倒貼幾百至過千。」據袁海文了解，不少受害人曾向IVM追討但未能成功，IVM亦否認全部指控。<br><br>記者將SOLAR X加盟意向書給袁海文參考，他發現兩者條款十分相似，「好似地方咁，都冇同你講確實擺嘅地方喺邊，只係話會幫你揀，成個套路都係差唔多」。<br><br>近年袁海文曾跟進多個有關集資的個案，如「幣少」掘礦機，他認為現時樓價高企加上股市波動，令市民對這些新興投資計劃需求殷切。他指單靠政府提醒市民小心投資，難以杜絕同類情況，認為當局要設立守則規管：「好多時都話有內幕消息，普通市民根本好難去核實，係唔係應該有啲法規需要遵守？」<br><br>■記者梁延宇</p></body></html>