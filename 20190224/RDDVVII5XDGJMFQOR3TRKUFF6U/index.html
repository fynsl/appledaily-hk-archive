<html><header><meta charset="utf-8"><title>鄭中基太太陪仔玩驚青</title></header><body><h1>鄭中基太太陪仔玩驚青</h1><p>【爆相爆片】鄭中基太太余思敏早前帶7歲囡囡Emma和3歲囝囝Evan到中環嘉年華玩吹氣滑梯，被讀者洪小姐碰到。<br><br>洪小姐透過「爆相爆片」分享：「小朋友玩得好開心，反而余思敏好驚咁，可能因為瀡得快，佢哋玩咗三次，余思敏已經嗌攰，佢個仔想再玩，余思敏就話『好攰好攰，唔玩啦。』囡囡自己排隊，仲邊排邊哼歌，好有音樂細胞。」</p></body></html>