<html><header><meta charset="utf-8"><title>工作增自信</title></header><body><h1>工作增自信</h1><p>熊黛林去年生孖女時，工作量自然少了，不過自稱是工作狂的她，卻希望在湊女和工作取得平衡。她說：「屋企當然重要啲，不過始終想有自己事業。我一路都有工作，𠵱家多咗拍廣告、影相，時間較輕鬆，嚟緊我都會拍戲、出騷，遇到鍾意嘅劇本，好多嘢都可以犧牲，咁老公可以帶兩個女嚟探我班！唔做嘢我會冇晒自信，最驚係同老公冇共同話題，咁就會有問題發生，我辛苦命嚟，鍾意辛苦！」<br><br>熊黛林與老公前年開創運動服裝生意，問她未來可有新計劃？她說：「暫時做番媽咪角色先，因為覺得未做得好好，係學習階段。我都鍾意喺社交網站寫啲BB嘅趣事、幫囡囡影相同人分享，唔排除出書，可以紀錄佢哋嘅成長經歷。都有人想我母女檔拍嘢，不過佢哋太細，等大個啲先。」</p></body></html>