<html><header><meta charset="utf-8"><title>異動空間：月尾前趁勢炒轉 - 魏力</title></header><body><h1>異動空間：月尾前趁勢炒轉 - 魏力</h1><p>上日推介華南城（1668），粉絲留言指呢隻股非常惡炒，見到就驚，結果市旺一飆就是10%，成交創逾1年新高。呢類股票跌足幾年，層層蟹貨，但正因如此，個市升到呢個位，都仲有平貨畀大家買。<br><br>今日講呢隻，大部份人相信一樣會嗤之以鼻，就是小米（1810）。叫大家用三組詞形容小米，答案可能係：山寨機、產品質素差，兼且上市散水，對不？但試想想，當九線細價股家陣都識升，剛有新旗艦機推出、月尾入埋MSCI的小米，又是否連短線爆一段的資格都無？<br><br>西班牙電訊展本周舉行，小米預計會發佈支援5G的「小米MIX 3」，食正近日熱爆的手機和5G概念，連同新推出的旗艦機Mi9，獲大行出報告評為「性價比」高，有助觸發消費者的換機周期。值得留意，Mi9的無線充電功能毋須用電線為充電板供電，大大提升移動性，也是賣點之一。<br><br>小米1月份禁售期結束，捱了一輪大戶掟貨後，沽壓逐步減輕，沽空活動亦告收斂，上日更是12月底以來首次突破50天線收市，動力轉強，月尾入MSCI前可趁勢炒一轉。<br><br>筆者為證監會持牌人，持有小米財務權益<br><br>魏力<br> http://fb.com/2012jason <br>本欄逢周一、五刊出</p></body></html>