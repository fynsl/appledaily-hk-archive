<html><header><meta charset="utf-8"><title>Can Bank：原來駕駛者鍾意P - 散子</title></header><body><h1>Can Bank：原來駕駛者鍾意P - 散子</h1><p>運輸署每年舉行農曆年自訂車牌拍賣，並會將部份估計成交價較高嘅自訂車牌，安排於農曆年拍賣，拍賣會舉行至今，若以純英文字母計，「V」可謂至今港人最喜愛字母，它在2017年新春車牌拍賣會成交價高達1,300萬元，係歷來第三貴的車牌，而「VV」成交價亦達到930萬。<br><br>不過運輸署咁多年以來都只係拎得一個單一英文字母車牌出嚟拍，其他係兩個相同或三個相同英文字母的配搭。運輸署多年來先後推出八對相同英文字母車牌，分別是「KK」、「GG」、「EE」、「ZZ」、「MM」、「VV」以及「PP」；八對之中，成交價第二高竟然係「PP」，剛在周日賣出，成交價600萬。運輸署在2016年推出「PPP」，成交價達53萬元，估唔到駕駛人士咁鍾意「P」。<br><br>至於成交價最低嘅係「EE」，只係得26萬；反而值得留意嘅係兩對成交過百萬嘅字母「ZZ」及「MM」，在2012年及2014年拍賣會成交價分別係125萬及152萬；至於「LL」，在2011年拍賣上，成交價為80萬。傳統「A」、「B」及「X」呢啲受歡迎字母拎出嚟拍，成交價可能更高。<br><br>散子<br> http://fb.com/散子-257101397966975 <br></p></body></html>