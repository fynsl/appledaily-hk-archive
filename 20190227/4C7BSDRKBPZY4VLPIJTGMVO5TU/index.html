<html><header><meta charset="utf-8"><title>寸成龍英雄主義洪金寶城城叫畀機會新人</title></header><body><h1>寸成龍英雄主義<br>洪金寶城城叫畀機會新人</h1><p>郭富城、洪金寶、梁家輝、杜琪峯及余香凝等，昨日到尖沙嘴出席「第43屆香港國際電影節」記者會，電影節由下月18日至4月1日，張家輝、任賢齊主演的電影《沉默的證人》成為開幕電影。<br><br>郭富城獲邀擔任電影節大使，梁家輝是評審之一，而本屆電影節焦點人物是在影壇份量十足的洪金寶，大會精選了10部洪金寶作品作公開播映，同時他也會出席講座與觀眾交流分享。其他獲邀來港出席活動的嘉賓還有兩屆奧斯卡最佳外語片得主、伊朗導演阿斯加法哈迪（Asghar Farhadi）、南韓導演李滄東及內地導演姜文等。</p><p>愛做導演鬧人</p><p>洪金寶表示很享受做導演，他笑言：「只有導演先至可以喺同一時間鬧800幾人，而佢哋又聽你鬧，導演可以控制所有嘢，係整齣戲嘅靈魂，而且導演片酬高啲。」他又指從執導完第一部戲後已給予新人機會：「自己唔係英雄主義，英雄主義留番畀我條𡃁成龍去做，後生要有機會去表達新一代嘅思想，我拍嘅通常都係群戲。」梁家輝就盛讚洪金寶是他眼中的大哥大，但沒有個人英雄主義：「佢條𡃁就有，我都慶幸係佢其中一條𡃁</p><p>家輝彈奧斯卡</p><p>此外，梁家輝和郭富城都有上台分享感受，家輝認為業內後起之秀很重要，應好好培訓新人，他說：「好似奧斯卡都開始冇乜面，要輪到我哋香港電影努力。最近奧斯卡嘅影帝，係邊度人都冇人知，有幾多觀眾睇過同認識？」城城則謂首屆電影節在他10歲時出現，近10多年自己專注電影崗位，去年拍攝了四部電影，今年上半年會沉澱下來挑選適合的劇本。他並說：「我一直好支持新導演同演員，自己都做過新人，知道需要機會同學習，自己希望有機會都同學生多啲交流。」<br>採訪：張俊銘<br>攝影：陳慧安</p></body></html>