<html><header><meta charset="utf-8"><title>【馮仁昭四圍超】韓子亮練普通話攻台灣</title></header><body><h1>【馮仁昭四圍超】韓子亮練普通話攻台灣</h1><p>歌手韓子亮、女子組合Mascara同許嘉浩噚日喺奧海城為物流公司表演，韓子亮除咗唱新歌，佢話計劃出碟同暑假喺九展開個唱。<br><br>韓子亮曾經入獄，以更生歌手加入樂壇，雖然俾網民話佢令樂壇「玩完」，但佢認為負評反而係推動力，最近仲有台灣公司斟佢組5人男團，佢話：「組合叫『許願樹』，𠵱家要練吓普通話，佢哋要求舞功，都要加緊訓練。」</p></body></html>