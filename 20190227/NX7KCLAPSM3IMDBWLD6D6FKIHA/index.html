<html><header><meta charset="utf-8"><title>阿嬌幫祖兒點姻緣燈</title></header><body><h1>阿嬌幫祖兒點姻緣燈</h1><p>鍾欣潼（阿嬌）、陳嘉寶與陳瀅等，昨日於尖沙嘴出席皮具品牌期間限定店揭幕禮。提起好姊妹蔡卓妍與容祖兒到北海道旅行，獨欠阿嬌，她說：「我冇放飛機呀，𠵱家有屋企，要顧住老公，有家室嘅人你哋唔明。」在逼供之下，阿嬌暗示是老公賴弘國下「禁令」，她又指將丈夫放在首位，而老公已經請假，鐵定會跟姊妹們到希臘旅行，問她可有幫祖兒找個伴？阿嬌即爆指最近為祖兒到「金童玉女殿」點燈求姻緣，阿嬌說：「我好神心，我去咗金童玉女殿，好難先有人放個位出嚟，我幫佢全年（祈福），包括姻緣，我結婚前媽咪都有幫我點，點咗就結婚嘞。」</p><p>早前染上甲型流感，日前阿嬌又患腸胃炎，她說：「係啦，冇嘢嘅，小病是福，之前去度蜜月，流感未清，喺比利時飲咗香檳，唔知係咪啲藥撞咗，我去到餐廳嘅廁所，坐咗喺門口，入到廁所瞓低咗半個鐘，好嚴重。」<br>採訪：羅慧敏<br>攝影：仇志德</p></body></html>