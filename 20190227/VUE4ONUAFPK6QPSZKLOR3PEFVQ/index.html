<html><header><meta charset="utf-8"><title>【馮仁昭四圍超】李天翔離巢未諗後路</title></header><body><h1>【馮仁昭四圍超】李天翔離巢未諗後路</h1><p>李天翔噚日到尖沙嘴出席香水店開幕，提到同無綫嘅合約喺5月屆滿，決定離巢嘅李天翔，指𠵱家未有任何計劃：「外間以為我有好路數，其實我係裸辭。」<br><br>喺無綫服務咗21年，李天翔話暫時冇考慮簽經理人：「太太都會幫手接工作，賺嘅錢畀晒太太都OK，我唔大使。」李天翔澄清自己冇厭倦演反派嘅角色，相反佢仲好鍾意做反派。</p></body></html>