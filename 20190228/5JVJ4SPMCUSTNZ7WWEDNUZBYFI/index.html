<html><header><meta charset="utf-8"><title>姓湯的，夠鐘食藥 - 陳也</title></header><body><h1>姓湯的，夠鐘食藥 - 陳也</h1><p>養和逼爆打子宮頸疫苗的強國拉喼，人頭湧湧很震撼。私院叫價不菲，一樣其門如市，想像一下，萬一中港融合到八九不離十，香港融在大灣區，人龍還會出現？大灣區被規劃的金山銀山，可以copy幾多間養和？強國婦女如果都能活到120歲，定能等到那一天。<br><br>疫苗到奶粉，強國人都對香港「有親」，排隊打疫苗的隊伍，聽不到痛罵「如果冇我們來打，香港疫苗等發霉，你們等餓死啦！」儘管人龍排到似炒黃牛票，強國顧客，還是守秩序地等，沒有爆粗，沒有追打護士，看來南亞裔好快轉攻疫苗市場，幫手霸位拎籌，等身光頸靚的強國大媽施施然闊太懶理港珠澳橋的地陷，改搭高鐵過來，安心快樂，打個痛快。強國大媽不似新移民師奶，公私分明，放生公院。天堂與地獄，香港生與死，一條新聞睇晒，九優狀元還會選擇讀醫，但入公院作戰？難免縮窒。在明日大嶼被夾硬上馬前，初老和「登六」者，認真檢視憲制下的粉綠前景，港聞中，殺兒的病母自首，拒絕跟中國簽訂逃犯引渡協議的台灣也有母子雙雙在旅館自殺。無力爭奶粉無意跟風搶疫苗更肯定無力負擔養和的港豬，生病時絕望地諗，點解吃老鼠藥的，唔係湯渣呢條粉腸？</p></body></html>