<html><header><meta charset="utf-8"><title>嘉玲指偉仔難突破</title></header><body><h1>嘉玲指偉仔難突破</h1><p>劉嘉玲昨日到中環出席珠寶展，以透視低胸現身的她艷光四射，她說：「我都鍾意買珠寶，唔同階段鍾意唔同嘅嘢，初時鍾意白鑽，𠵱家鍾意紅寶石。」她隨即揚起手上巨型紅寶石戒指，嘉玲指老公梁朝偉也欣賞珠寶：「佢識，佢識欣賞我就得啦，我係最值錢嘅珠寶。」</p><p>早前與老公到日本滑雪，嘉玲透露偉仔仍未返港，記者笑她容許旗下藝人放長假？嘉玲笑謂：「離晒大譜，靠佢就慘啦，不過佢開心就得，佢搵緊自己嘅突破點。我都明，九十幾分嘅演員，係好難再突破。」至於財政預算案計劃注資十億支持香港電影，她說：「係好好嘅強心針，香港有咁好嘅先天條件，又有專業人才。香港電影之前帶領住亞洲，唔可以畀人過晒，唔好放棄。」<br>採訪、攝影：盧妹</p></body></html>