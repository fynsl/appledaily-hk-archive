<html><header><meta charset="utf-8"><title>林作嘲劉思希學歷：通街都係</title></header><body><h1>林作嘲劉思希學歷：通街都係</h1><p>劉思希目前在科大修讀行政人員工商管理碩士（EMBA）課程，被形容為「圈中高學歷女星代表」，科技大學更連續三年打入英國《金融時報》公佈的全球EMBA課程排名首位。不過牛津數學系畢業的林作，前晚在Ig轉貼相關報道後揶揄：「科大其實國際上有幾多人識？呢個學科喺牛津劍橋有得讀嗎？唔係貶低該學歷，走入牛津、劍橋，望吓𠵱家嘅校園有幾多人，甚至幾多華人，你就明乜鬼高學歷，通街都係。」<br><br>有網民留言寸林作白鴿眼，亦有人跟他理論，指林作本人「其實最標榜學歷嘅係你自己，點解你Ig寫自己『可能係娛樂圈學歷最高嘅人』，跟住叫人哋唔好過度崇拜學歷。」<br>撰文：劉敏</p></body></html>