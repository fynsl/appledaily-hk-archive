<html><header><meta charset="utf-8"><title>趣趣地：富咸怒炒雲尼亞里</title></header><body><h1>趣趣地：富咸怒炒雲尼亞里</h1><p>富咸禮拜三以0:2不敵修咸頓後，只得17分留守喺英超尾2，同18位嘅卡迪夫城都有8分差距，搞到球會高層喺禮拜五宣佈請領隊雲尼亞里食無情雞，並由助教柏加接任做看守領隊，呢次亦係富咸今季第二度炒領隊。「雲爺爺」由去年11月上任至今，只贏得3場比賽，帶咗富咸106日，算係英超其中一位短命領隊。</p></body></html>