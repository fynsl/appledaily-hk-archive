<html><header><meta charset="utf-8"><title>淚灑尾場騷伊健：香港變得負能量</title></header><body><h1>淚灑尾場騷<br>伊健：香港變得負能量</h1><p>鄭伊健在紅館舉行的演唱會前晚尾場，曾在表演時意外導致脊椎移位及右手韌帶撕裂的他，唱快歌時差點踩空，幸好有驚無險。</p><p>傷患有排好</p><p>伊健感謝家人的支持外，又感性分享：「點解我會做呢個騷？因為呢六年走得好快，變化好大，尤其香港，但我會用莫名其妙去形容，香港點解會變得咁負能量呢？包括我自己，我就問自己可以做啲乜嘢，我覺得最重要係做好自己，因為我係藝人又係歌手，人係會感染其他人，見到你哋今日咁開心，就係呢六場目的，大家要記住呢個正能量，keep住佢。」伊健三度上台encore，其間唱出《爸爸的汽水》時，更激動得眼眶泛淚。<br><br>伊健於完騷後接受訪問，展示受傷的右手，他說：「腫咗，都幾嚴重，叫做表演咗兩場，另外四場用其他方法代替。醫生話有排至好，大家開心就得。」提到台上他又差點踩空，伊健猶有餘悸說：「係呀！差啲跌咗落去，朱祖兒設計呢個舞台係好靚，但三尖八角係有危險，不過冇事就得啦！」<br><br>問到受傷後的日常生活是否需要太太蒙嘉慧特別照顧？伊健笑說：「你估我跛咗咩。」提到唱《爸爸的汽水》激動表現，伊健說：「藝人都會普通人，屋企人好casual乜都做得，我都唔知自己點解會喊。」至於相當感觸講到香港起了很大變化，伊健說：「有啲嘢唔使講得太白，想大家開心，啲人太易着火，希望大家開心去諗吓點處理，我自己都諗咗好耐。」<br>採訪：盧妹<br>攝影：沈健程</p></body></html>