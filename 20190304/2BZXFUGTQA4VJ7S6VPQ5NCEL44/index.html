<html><header><meta charset="utf-8"><title>求驗客手記：C朗傷癒豪晒勞斯萊斯</title></header><body><h1>求驗客手記：C朗傷癒豪晒勞斯萊斯</h1><p>基斯坦奴朗拿度（C朗）向來係愛車之人，擁有法拉利、林寶堅尼、賓利、阿斯頓馬丁、瑪莎拉蒂等超跑不在話下，千萬級超跑Bugatti佢都有，部份愛車嘅車身仲特別訂造咗佢獨有嘅CR7標誌。今次佢就買咗價值33萬鎊（約340萬港元）嘅白色勞斯萊斯Ghost。C朗早前喺對博洛尼亞時整傷足踝，好彩祖雲達斯上星期四公佈C朗已經好番，唔會影響幫祖記爭三冠王。</p></body></html>