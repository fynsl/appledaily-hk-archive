<html><header><meta charset="utf-8"><title>【馮仁昭四圍超】嘉玲撞正青雲夫婦拍拖</title></header><body><h1>【馮仁昭四圍超】嘉玲撞正青雲夫婦拍拖</h1><p>劉嘉玲（左）噚日喺Ig分享咗佢嘅行山相，今次佢喺西貢一帶行山，跟住去咗西貢市醫肚，食完菠蘿油仲食埋越南湯河。<br><br>醫肚期間嘉玲撞到老拍檔，不過呢個人唔係發哥周潤發，而係劉青雲同郭藹明兩夫婦，嘉玲喺Ig限時動態分享咗佢哋喺一間食肆門外影嘅合照，睇到青雲同太太着晒衞衣同牛仔褲，睇嚟佢哋都拍拖行吓街。<br>撰文：馮仁昭</p></body></html>