<html><header><meta charset="utf-8"><title>囡囡有表演慾</title></header><body><h1>囡囡有表演慾</h1><p>陳曉東在13年拍攝台劇《愛情急整室》，經朋友介紹邂逅太太王妤嫻，兩人14年2月在香港結婚，同年7月兩人的大女陳芷霖出世，翌年王妤嫻再為東東誕下小女兒「多多」。兩名女兒曾於東東的澳門及台灣演唱會上台演出，非常精靈可愛。</p><p>上月農曆新年，東東與太太及兩名女兒專程回港拜年，他笑說：「啲利是勁先過嚟，同埋佢哋會來睇演唱會。」東東平常忙於工作，陪伴女兒的重任落在太太身上，他說：「媽咪平時幫佢哋安排好多嘢學，佢哋嘅表演慾都幾好，又學芭蕾舞又有中文朗誦。我覺得加強才藝嘅訓練係幾好，可以令佢哋外向啲，冇咁細膽。」東東不排除在香港開騷時，會臨場拉兩名女兒表演：「如果到時現場起哄就拉佢哋上台，到時救吓爹哋囉。」</p></body></html>