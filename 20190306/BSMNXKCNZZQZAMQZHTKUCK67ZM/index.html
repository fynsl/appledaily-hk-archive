<html><header><meta charset="utf-8"><title>做內地藝人14年　回歸有保留倔強陳曉東：唔會咁幼稚</title></header><body><h1>做內地藝人14年　回歸有保留<br>倔強陳曉東：唔會咁幼稚</h1><p>【娛樂人物】陳曉東離開香港轉往內地發展已經14年，由香港歌手變成內地藝人，近年回港發展的他，將於大後日首度踏上紅館舞台開騷。東東日前接受《蘋果》專訪，坦言想再做廣東歌，但問到是否代表他全面回歸香港樂壇，東東卻明顯有所保留，自言倔強的他坦言：「我有憧憬，但唔會有幼稚嘅諗法。」<br>採訪：盧妹<br>攝影：林德雄</p><p>現年43歲的陳曉東轉眼間已入行24年，歌手出身的他雖然曾是眾少女心中的男神，但卻從未在紅館開個人騷，大後日他將一償所願踏上紅館台板。東東日前接受《蘋果》專訪，提到他於周六首度在紅館開演唱會，東東顯得非常雀躍：「之前都有入過紙，試過有期但冇做到，今次係興奮嘅，呢個係我同歌迷嘅承諾。」雖然只開一場，但東東未掉以輕心：「我會搏命去做，日日都健身，排舞都排成個月。」香港歌手對紅館有憧憬，東東也一樣：「我有憧憬，但唔會有幼稚嘅諗法。」<br><br>東東離開香港娛圈，北上發展已經14年，在內地拍過不少電視劇，也曾上過歌唱節目，更成為一時熱話。現在回歸香港，東東笑言：「工作內容係熟悉，但對觀眾係有疏離感，冇喺呢度生活十年，啲朋友話我連廣東話都有啲唔正。」不過東東表示想再做廣東歌：「音樂上都想嘗試，不過唔講住，𠵱家生態都唔同晒，大家都少買唱片，所以唔好俾客觀條件限制，音樂係鍾意所以做。」</p><p>等樓價跌搬返香港</p><p>今次回歸，是否意味東東全面回歸？他卻有所保留：「唔好講到咁死，我想再做音樂嘅嘢箒，可能今次做完（演唱會），即刻入紙下年又再嚟過呢，大家要創造機會畀我。」至於會否搬回香港住，東東笑說：「睇吓今年（樓價）跌幾多先啦，我咁多年都鍾意有轉變，唱歌又好拍戲又好，我鍾意試新嘢、新挑戰。」<br><br>曾經，東東是香港樂壇炙手可熱的新人，只因合約問題才北上發展，時間和經歷令他已不再是電影《初戀無限Touch》那個儍氣的「沈志康」。他形容自己是個倔強的人：「我唔會逃避，有段時間唔知點算好，都要自己諗辦法，可以畀自己失落，但唔可以失望。每日起身搵啲歌聽又好，做運動、洗個面，做吓其他嘢都好，要了解自己嘅長處同唔好，先可以解決問題。」</p><p>天王地位擦身而過</p><p>恩師戴思聰曾惋惜東東與天王地位擦身而過，回首從前，東東覺得可惜嗎？他說：「我一早已經超越咗呢個諗法，我做新人嗰陣係好幸福，有咁大個廣告，又有好多戲拍。經歷過唔同階段，我覺得人要向前看，乜階段都好，用心做好自己鍾意嘅嘢。」東東認為要懂得知足：「喺內地拍劇嗰陣，試過敏感到完全開唔到工。我覺得𠵱家比上不足、比下有餘，所有嘢都要平衡，做藝人，唔可以放到自己咁大。」<br><br>藝人面對的問題天天都多，淡定心態是東東解決問題的良方：「好似今次爭取呢個香港演唱會咁，落實嗰陣已經好遲，中間一直有好多難題，同埋唔擔保呢個演唱會可唔可以發生。但我係理性驅動嘅，好少因為情緒牽動工作決定，就算唔得，我都會好坦然咁面對自己，要自我調整，我就係呢種淡定嘅心態。」<br>化妝：Jenny Man of Jennymanmakeup<br>髮型：Calvin of i HAIR.NAILS</p></body></html>