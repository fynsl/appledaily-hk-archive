<html><header><meta charset="utf-8"><title>趣趣地：比利發功　紅軍大鑊了</title></header><body><h1>趣趣地：比利發功　紅軍大鑊了</h1><p>紅軍爭標路難行喇！講緊嘅唔係佢哋周日再失分，而係因為球王比利開聲力撐，話信佢哋仲可以贏到英超。比利有幾「燈」球壇人人皆知，佢周一就為咗祝福利物浦名宿杜格利殊68歲生日，喺Twitter度發帖：「要向呢位紅軍英雄講聲生日快樂，杜格利殊。我由一開始就支持利物浦贏英超，到𠵱家我仲信佢哋得。」利物浦周日同愛華頓互交白卷後，已經被曼城以一分反壓，跌落第二位。</p></body></html>