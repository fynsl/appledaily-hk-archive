<html><header><meta charset="utf-8"><title>車長妻心碎：城巴攞走我老公條命</title></header><body><h1>車長妻心碎：城巴攞走我老公條命</h1><p>【本報訊】西九龍快速公路奪命車禍中慘死車長的遺孀昨哭訴丈夫在城巴工作辛勞，日夜輪更，日返十多小時，仍不忘抽空致電關心子女，是一名好爸爸。如今車禍永失至愛，城巴管理層僅「打電話嚟話佢死咗」，未有再透露更多細節，遺孀直指「城巴攞走我老公條命」。</p><p>不敢告知奶奶</p><p>車禍中喪生的59歲城巴車長蘇國偉，與妻兒同住元朗一個單位，由有心臟問題的妻子當全職主婦照料。蘇太一夜未眠，昨再提起丈夫，雙眼紅腫泛淚回憶往事。她稱丈夫愛錫子女，既要工作養家，亦會盡量抽出時間陪伴子女，11歲長女早前小學畢業，成績優異考取第一名，夫婦到學校出席畢業禮分享喜悅；4歲孻子至今口齒不清，他亦會在當值時間抽空致電回家，讓孻子多講多聽。「佢有少少時間，即使去個廁所，都會打電話搵個仔傾下偈。」<br><br>蘇太需要長期服藥，還要獨力照顧三名子女，前路茫茫，更不敢將噩耗告知住在老人院、全身癱瘓的家姑：「如果我講出去，奶奶一定跟住去，我唔講得呀……」雖然長女表現堅強，昨即使患上感冒，堅持如常上學考試，但蘇太憂心不知如何紓解女兒情緒。<br>■記者張家豪</p></body></html>