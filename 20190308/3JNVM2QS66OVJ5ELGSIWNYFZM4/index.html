<html><header><meta charset="utf-8"><title>中環在線：今年「春分」財金大事多 - 李華華</title></header><body><h1>中環在線：今年「春分」財金大事多 - 李華華</h1><p>多事情發生，例如新地（016）郭炳江終於刑滿出獄；合和（054）大股東胡應湘私有化自己間公司開特別股東大會；仲有重磅藍籌出全年業績，例如李澤鉅揸旗差不多一周年嘅長和（001），同埋滿20歲嘅股王騰訊（700），究竟點解咁多大事要揀呢一日？<br><br>原來每年3月20日至21日叫做「春分」，即係春寒漸漸平伏，大地回暖，心中會充滿洋溢喜悅之情；而且春分有誕生、新生嘅意思，係一個古人非常重視嘅好日，唔知佢哋係咪真係特登揀呢一日㗎呢？<br><br>套用返上述嘅財金大事，郭炳江出獄，係有「重生」嘅意味；合和私有化如果成功，亦係胡應湘家族嘅新開始；李澤鉅首次唔使父親李嘉誠在旁開記者會；騰訊近排股價嘭嘭聲上，全部都係利好訊號，華華真係要睇下呢個日子會唔會旺到班大孖沙。<br><br>李華華<br>mailto:LiWaWa@AppleDaily.com</p></body></html>