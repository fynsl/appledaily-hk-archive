<html><header><meta charset="utf-8"><title>出事冇叫停繼續拍　安慰手足：唔好驚發哥遭黃德斌誤傷　頭破血流縫五針</title></header><body><h1>出事冇叫停繼續拍　安慰手足：唔好驚<br>發哥遭黃德斌誤傷　頭破血流縫五針</h1><p>現年63歲的周潤發日前拍攝電影《驕陽歲月》時，在西貢一間片場發生意外，發哥被黃德斌誤傷左額側，頓時血流披面。不過發哥為免影響拍攝沒叫停機，堅持拍完整場戲，最終發哥在醫院縫了五針，不過他治療後立即返片場繼續開工，完全展現香港人的拼搏精神。</p><p>發嫂坦言嚇親</p><p>事發當日，發哥拍攝的一場戲中，被黃德斌追債繼而被襲擊，德斌拿着一支噴髮膠把玩，原本他想左手拋到右手，豈料樽身跟樽蓋分體，樽身擲向發哥的左額。發哥即時頭破血流，但他臨危不亂沒叫停機，繼續拍完這場戲。拍完後，發哥用手按實頭頂，自行步出場景外坐下休息，眾人驚覺他左額流血，立即上前了解發哥傷勢，發哥反而叫大家不用擔心，又要工作人員拿清水給他沖洗傷口。<br><br>當時正在片廠外準備午飯的發嫂立即趕來查看，《蘋果》昨日問發嫂當時有沒有嚇倒，她說：「梗係嚇親啦，因為發哥真係流咗好多血。」發哥原想繼續開工，但在導演潘耀明及動作指導李忠志等力勸下才肯接受治療，發哥去醫院前還安慰手足：「定啲、唔好驚！」發哥又跟導演說：「你先拍呢邊，我縫兩針返嚟繼續。淡淡定，有錢剩！」發哥雖然講笑安慰大家，但發嫂坦言擔心：「當時我都唔敢陪發哥去醫院，都係由監製黃斌陪佢去，見佢縫針返嚟冇乜嘢，我先定啲！」醫生鑑於發哥的傷口有1吋幾長，故必須縫針。發哥向醫生要求：「我仲要返現場繼續拍攝，又要連戲，唔好剃頭髮可唔可以？」發哥最終縫了五針，在醫院逗留約兩小時後便重返片場開工。</p><p>玲姐嘆難問候</p><p>拍戲誤傷發哥，黃德斌表示很難受：「我都唔知點好，到放食飯嗰陣，發嫂叫我一齊食飯，同我講發哥冇事，不過聽到佢縫咗五針都嚇咗一跳。」發哥家姐周聰玲昨晚出席藝進同學會晚宴時說：「完全唔知呢件事，係喺記者口中先知，知道咗梗係擔心。」會否致電發哥？玲姐說：「問候就冇，佢有好多公關經理人，要經過好多重，等佢投入做嘢，佢身邊嘅人就會幫佢。希望佢身體健康，早日康復。」<br>採訪：鍾國仁、唐琛悠</p></body></html>