<html><header><meta charset="utf-8"><title>地產專題：兄弟借錢走數被收樓缺契業主入唔到屋</title></header><body><h1>地產專題：兄弟借錢走數被收樓<br>缺契業主入唔到屋</h1><p>港人愛磚頭，無論是私樓抑或物業、甚至車位均受追捧，而夾份買樓可算是快捷上車途徑，不過若業權出現糾紛，隨時陷入萬劫不復之地。<br>記者：陳新政　朱得志</p><p>馮生跟兩位兄弟夾份買入葵涌一個工廈單位，但兩位兄弟將單位抵押予財仔貸款後再「走數」，被另一買家低價買入三分二業權。新買家自行換上新門鎖，疑似將單位出租圖利，時間長達近三年。持有餘下三分一業權的馮生失去單位使用權，沒有收租之餘，連「門口亦入唔到」，反被新業主追討逾30萬元裝修費。<br><br>「新業主霸住個單位就快三年，我冇鎖匙入去個單位，我加把鎖係門口，就有人剪咗！」馮生的兒子Jan，向記者講述事件經過。翻查單位資料，馮氏三兄弟於1989年以83.8萬元買入葵涌華基工業大廈中層K室，約2,047方呎。三兄弟以分權共有（Tenancy-in-common）方式，各持有三分一業權，並於1999年左右已供斷。當時三人共同設廠做生意，單位屬自用，一直相安無事，不過其後因金錢糾紛，在內地鬧上法庭，馮生入稟追討兩位兄弟欠款，2017年透過律師查冊後才如夢初醒，發現兩位兄弟私下將其持有單位的三分二業權，抵押予財務公司借錢，最終被財仔沒收業權並出售。<br><br>據註冊資料顯示，2016年5月，新買家Wong Fung Chu以184萬元買入三分二業權，以所佔的1,364方呎計，呎價約為1,349元，較當年市價1,750元呎，折讓23%。</p><p>對方霸佔單位疑出租圖利</p><p>兩兄弟私下抵押單位套現，Jan對此感到意外：「爸爸當時諗住去到最後一刻，先告上法庭追討，點知佢哋會賣咗三分二業權走！」更想不到的是，新買家購入單位後，卻無主動聯絡他們商討分配單位使用權，疑似私下出租予人圖利。Jan透露發現新買家後，便上門視察，惟多次吃「閉門羹」，懷疑單位已出租予他人使用：「我連單位俾咩人用緊都唔知，又入唔到去，我都係業主，但個單位好似已唔屬於我咁！」他曾經報警求助，卻不獲受理，警方表示：「你哋業權糾紛，應該自己傾掂佢。」<br><br>Jan試過在門外加鎖，卻被人剪去，又試過在門口貼上告示，示意自己為單位業主之一，卻被自稱租客人士貼上新告示，指自己「合法」租用單位，Jan表示：「告示話佢係單位合法租客，其他人未經同意進入或損壞門鎖屬刑事，會報警追究。但下款只得『租客示』，冇寫低公司或人名。」Jan又透露，由2016年5月黃小姐買入單位三分二業權後，他和父親至今亦無收到租金。<br><br>記者其後曾跟馮生到單位視察，剛巧發現有兩位身穿「雅賢公司」制服人士，正搬運貨物進入單位。當他表明業主身份時，兩人表示自己只是「打工仔」：「有咩問我老闆，你哋留低電話，我叫佢覆你。」現場觀察，單位擺放了大量貨物，兩人又表示：「唔好行入嚟，唔好阻住我！」其後更拉閘鎖門離去。<br><br>Jan於2017年中聯絡到黃小姐，表示想進入單位，並查問對方有否將單位出租，惟對方未有正面回應，他又表明有意將其持有的三分一業權出售予對方，並開價140萬元，以其所佔682方呎計，呎價約2,052元，黃小姐反價至95萬元，呎價約1,392元，劈價32%，並指單位升值潛力低：「問過經理同銀行，一般估價係1,700幾元一呎，而且你得三分一，更加冇可能做到呢個價。」面對黃小姐壓價，他依照對方開價，向黃小姐收購三分二業權，開價225萬元，呎價約1,649元，較黃小姐的意向價1,392元高18%，惟遭到拒絕。</p><p>要求拍賣遭反咬30萬費用</p><p>據華基工業大廈去年9月成交紀錄，每呎售價約2,500至2,650元不等，即涉事單位市值逾500萬元。Jan認為雙方價錢談不攏，可共同出租單位，但對方拒絕溝通。他其後透過律師出信，要求對方商討拍賣單位事宜，對方亦透過律師回覆指，要向馮生追討維修費、管理費及差餉等等，合共30.8萬元，由於馮生還未向對方追討2016年5月至今的租金，卻被反咬30萬元，不禁鬧得一肚氣：「佢擺明有心玩嘢！」他表示希望能簡單解決業權問題：「如果分契賣出去會低過市價，咁一齊公開拍賣出去囉，佢話我冇交我嗰三分一嘅管理費，我會樂意交番，但無理由裝修費都要我畀，我連個單位都入唔到去！」<br><br>律師黃仲汝認為，雙方既然未能就買賣達成共識，應該將單位共同出售，雙方同樣對單位有業權及使用權，理應齊齊持有鎖匙：「我唔建議剪對方嘅鎖，咁做唔妥當，最好係一齊拍賣出去。」投資分契樓多年的「凶宅大王」伍冠流表示，在正常情況下，單位出租後，分契業主可賺取各自所佔的租金收入：「如果半契賣出去，肯定比市價平好多，我好幾個單位都係租出去，或者有另一位業主居住，但收返個合理租金就得！」他透露，投資分契樓要先看有否鎖匙開門：「如果入到去就易傾，如果冇鎖匙就難搞啦！」<br><br>契約分契時若列明單位分割面積及位置，便可保障各業主的權益，但通常是面積較大的工廈才會利用這種分契模式，一般物業只列明分契百分比權益。今次涉事單位便屬於後者，兩個業主當中，若有其中一人霸佔整個單位，另一位業主便難以申訴。<br><br>黃仲汝坦言，半契樓業主無法控制或預測另一名業主何時會將業權出售或抵押：「唔好講兄弟，夫妻都會傾唔掂數，所以半契係好高風險。」故此，即使銀行不批准半契樓業主出售未斷供單位，業主仍然可以將業權抵押予財務公司借錢，同樣有被沒收的風險。若半契樓業主要自保，惟有靠自己跟另一名業主溝通，或定期查冊。<br><br>持單位三分二業權的黃小姐透過短訊回覆《蘋果》，表示雙方目前交由律師處理，她對單位出租等其他事情不作回應。</p></body></html>