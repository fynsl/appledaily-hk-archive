<html><header><meta charset="utf-8"><title>姜濤拍偶像劇尋突破</title></header><body><h1>姜濤拍偶像劇尋突破</h1><p>MIRROR成員姜濤（左）和Lokman昨日在又一城出席時裝宣傳活動，姜濤表示今年MIRROR會齊人拍偶像劇，Lokman說：「劇本構思緊，角色係公司為我哋度身訂造，自己最想試吓返回校園做學生。」偶像劇離不開愛情線，Lokman建議公司起用袁澧林參演，問到會否除衫騷肌肉？他說：「騷肌我哋唔得，呢啲留番畀隊友Jeremy。」姜濤就想試演和自己性格不同的角色。</p></body></html>