<html><header><meta charset="utf-8"><title>對新娘問題矇查查罰食Wasabi甄澤權誓言畀老婆幸福</title></header><body><h1>對新娘問題矇查查罰食Wasabi<br>甄澤權誓言畀老婆幸福</h1><p>魔術師甄澤權昨日與女友李綺嘉共諧連理，一對新人晚上在中環一間酒店舉行婚宴，筵開20席，婚禮花費接近七位數字。兄弟團中，除了幾位圈外朋友和林盛斌（Bob）外，還有束起頭髮穿西裝的陳庭欣（Toby）反串做兄弟。甄澤權早上接新娘時，被姊妹團問及新娘的問題時不停答錯，連累兄弟一齊受罰吃wasabi餅乾和做掌上壓。到傍晚5時許，一對新人在酒店切蛋糕和合巹交杯。</p><p>盡量唔喊</p><p>賓客名單中原先有呂慧儀，剛宣佈離婚的她缺席婚宴，甄澤權說︰「啱啱知道佢嚟唔到，佢冇講原因。」被問到接新娘時有否感動時刻，他笑說︰「都有喊，係玩遊戲輸咗食wasabi喊。愛的宣言，都有簡單講，因為我一講就喊，今晚盡量忍住。啱啱有個位幾感動，岳父將佢交畀我嘅時候，同我講咗一句『我個女交畀你喇！』嗰個位有少少，責任大咗好多。」並以開心價封開門利是，甄太李綺嘉說︰「我啲姊妹好好，冇刁難佢，錫住佢。」問到有否對太太作出愛的承諾？甄澤權直言：「對佢好啲，希望佢幸福。」</p><p>押後蜜月</p><p>提到財政大權，甄澤權笑言未婚前已交到太太手上，並隨時候命生小魔法王，因為已經過了二人世界多年。他又指稍後要拍廣告，所以要押後度蜜月。貴為著名魔術師，婚宴當然要露兩手，同時他還會表演歌舞、耍功夫等，甄澤權表示練習了近兩個月。Bob和梁競徽一向被指是「醉」佳拍檔，自言唔飲得的甄澤權笑指他們是孖寶，Bob通常在中段已飲醉：「我要準備一個環節，頭段盡量唔飲，因為要好專注，睇吓臨尾追唔追得番佢哋嘅進度。」<br><br>其他到賀的圈中人包括吳若希夫婦、陳嘉寶和老公、莊思敏、莊思明、楊洛婷夫婦，以及鄭俊弘和女友何雁詩。<br>採訪：黃曉妍<br>攝影：林賓尼</p></body></html>