<html><header><meta charset="utf-8"><title>好僱主出錢助工人姐姐抗乳癌</title></header><body><h1>好僱主出錢助工人姐姐抗乳癌</h1><p>【本報訊】這邊廂有外傭因患癌而遭僱主即時解僱，那邊廂有僱主得知外傭患乳癌，仍出錢出力助她留港治病。僱主E（化名）家中聘有一名已在他們家工作六年的外傭，去年8月續約，未料一個月後外傭確診患有第二期乳癌，「當時佢話胸部有好大粒瘤，好似乒乓波咁大，我哋覺得唔多妥，於是就搵私家醫生檢查咗先」。<br><br>檢查完畢，診斷出為第二期乳癌，E立刻為其安排到公立醫院做切除手術，手術完成之後，又要面對一連串化療及電療。這數個月間，E的外傭都處於無法工作狀態，「我哋屋企有三個小朋友，其實都需要有人幫手，本身一直都有請開兩個工人姐姐，咁𠵱個出咗事，惟有另一個幫手」。</p><p>「唔畀留港醫好似推佢去死」</p><p>由於合約上列明僱主須為外傭在受僱期間的醫療支出負責，故生病期間的醫療費用都由E一家承擔，涉及五位數以上，不過E有替外傭買醫療保險，「cover到一部份啦，唔係全部」。<br><br>外傭患病後，E尋求過不同方面意見，從勞工處到入境處，最後他們決定和外傭商量，「我哋有同佢傾，到底佢想返去醫，定留喺香港醫，咁最後佢想留喺香港醫，都會幫佢安排」。有僱主因外傭患癌而將其即時解僱，也有些僱主趁病假後以其他理由解僱外傭，「我知佢屋企有困難，咁一個人嚟到香港又有cancer都慘，如果唔畀佢留喺香港醫，好似推佢去死咁，我又做唔出」。<br><br>E預計外傭的電療將於4月完成，去留會待其身體狀況恢復後再溝通，「雖然𠵱家咁樣對我哋都係比較吃力，始終唔係乜富裕家庭，不過之後都會等佢身體情況OK，再同佢傾到底想留喺度繼續工作，定係想返去自己嘅國家，會溝通咗先」。<br>■記者李雨夢</p></body></html>