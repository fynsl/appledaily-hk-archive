<html><header><meta charset="utf-8"><title>東東想拍續集　GiGi嘲黃昏戀</title></header><body><h1>東東想拍續集　GiGi嘲黃昏戀</h1><p>僅此一場的陳曉東演唱會香港站，前晚在紅館舉行，全場座位爆滿，雖然東東在開騷前與太太一同病倒，但幸好未有影響演出。東東唱《幾分鐘的約會》時，電影《初戀無限Touch》拍檔梁詠琪（GiGi）突然現身，全場歡呼聲不絕。GiGi指當年沒有太多時間溝通，但又要拍親熱戲，惟有狂聽東東的歌曲，幻想對方追自己。東東笑着提議拍續集《初戀無限Keep in Touch》，GiGi笑言：「仲初戀？講你結咗婚，我又結咗婚，黃昏戀㗎啦！」</p><p>東東兩名女兒也有上台，東東用普通話問囡囡：「你們來做甚麼？」囡囡回答：「我們來唱『捱不大』的歌。」之後東東攬實囡囡唱《劃火柴》，場面溫馨。東東末段感謝粉絲不離不棄：「多謝你哋一路嘅陪伴同支持，多謝咁多年來仲相信陳曉東嘅朋友。最後就算有乜問題，都保存初心，堅持信念，今日明白到成功只係一個表面嘅裝飾，失敗先係人生嘅財富。」<br>採訪：盧妹<br>攝影：仇志德</p></body></html>