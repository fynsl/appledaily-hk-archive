<html><header><meta charset="utf-8"><title>甄澤權感激父母支持</title></header><body><h1>甄澤權感激父母支持</h1><p>魔術師甄澤權前晚與太太李綺嘉在中環舉行婚宴，吳若希夫婦等圈中人到賀。婚宴中段，甄澤權上台答謝親友，他說：「我唔係生於有錢家庭，爸爸係中學校長，媽媽喺銀行返工，佢哋好支持我，令我冇後顧之憂。我多謝太太，當大家唔相信香港有魔術師誕生，佢相信，當大家唔信我有自己節目，佢相信，當大家唔信我可以走出香港拎獎做巡迴，佢都相信。」場面非常感動。</p></body></html>