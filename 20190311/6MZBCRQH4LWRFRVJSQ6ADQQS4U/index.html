<html><header><meta charset="utf-8"><title>服務25年　員工難忘更衣室喧鬧</title></header><body><h1>服務25年　員工難忘更衣室喧鬧</h1><p>【依依不捨】<br>在怡東酒店工作超過10年的員工，共有103人，數字反映員工對酒店的另類情意結。現職商貿企劃總監的胡婉華在上世紀80年代末期入行，酒店結業時，她剛好做滿25年，亦剛好見證怡東酒店從一個輝煌時代，走到另一個嶄新時代，「只係其中一個段落嘅完結，我認為係一個新嘅開始多過終結」。</p><p>每處樓梯門口都有回憶</p><p>工作25年，經歷過11任酒店總經理，服務過無數客人，胡婉華直言怡東酒店是她的另一個家，每天走過的樓梯，出入的門口，每處都載有回憶，「呢幢building我好唔捨得，遠睇窗門四四方方，有人話似粟米，有人話似蜂巢，我就覺得每個窗好似一個故事」。有時下班後經過酒店，她都會抬頭望望酒店內的情況、數數入夜後有多少房間亮燈。<br><br>「最鍾意員工更衣室，喺嗰度可以感受到酒店嘅生命力同脈搏」，更衣室是大部份員工每日必經之地，大家邊換衫、邊發洩鬱悶，「從對話了解唔同部門情況，大家呼朋喚友，氣氛很好」。<br><br>開首與結束往往教人最深刻，對胡婉華來說，踏入千禧年前的那一夜尤其難忘，「當時有人預言世界末日，所以酒店一直做好多預備工作，希望順利過渡，唔會對客人同酒店造成影響」。1999年12月31日，怡東酒店大堂舉行倒數派對，擠滿參與慶祝的住客和員工。踏入午夜12時正，千年蟲沒有襲港，她安然道，「世界仍然和平，大家依然喺度」。<br><br>除了千禧年的美好開首，胡婉華相信怡東酒店的華麗結束亦會很難忘，「酒店業都會有起有落，係一個cycle（循環）。雖然唔捨得，但每一樣事物有生命期限，只係我哋呢度限期係46年，最緊要係過去咁多年係咪過得精采」。<br><br>本月30日酒店將舉行員工結業派對，在期限前的最後時刻一同狂歡。</p></body></html>