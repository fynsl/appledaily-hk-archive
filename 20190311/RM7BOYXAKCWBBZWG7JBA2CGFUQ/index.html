<html><header><meta charset="utf-8"><title>健身中心爆性騷擾　投訴FAC經理掃胸　兩女員工被炒</title></header><body><h1>健身中心爆性騷擾　<br>投訴FAC經理掃胸　<br>兩女員工被炒</h1><p>【上司留難】<br>【本報訊】全球反性侵「#MeToo」運動，喚醒女性挺身而出講述被性侵經歷。有連鎖健身中心的年輕女職員控訴多次被同事性騷擾，如不經意觸碰胸部，甚至伸手入衣領內及揚言要偷拍其性感照，受害者不止一人。事主向上司求助卻遭冷待，以致患上抑鬱症，後來更疑被公司秋後算賬，以行為不當為由即時解僱。<br>記者：梁銘恩</p><p>苦主陳小姐（化名）和梁小姐（化名）分別2017年和去年入職健身中心Fighting Art Centre（FAC），於黃埔分店擔任接待員。她們均指去年5月起先後被一名姚姓業務經理性騷擾，經常到接待處藉故親近「挨身挨勢」，言談間多次觸及性的話題。</p><p>「下次影腳擺上鹹濕群組」
</p><p>「佢會突然出現喺你後面，攞嘢嗰時唔覺意掂你條腰，有時隻手又會擦過胸部」，梁說最初不想將事件鬧大啞忍，「佢又唔係一下摸實，講都冇用」。但對方變本加厲，「無啦啦摸我個頭，唔出聲喺度笑」，嚇得她立即縮開。除肢體觸碰，姚亦曾暗示她穿短裙和長襪惹人注目，向她展示手機內的其他女子性感照，揚言「下次影埋你對腳，擺上鹹濕群組」。直至她厲言警告，姚才不敢再肆意妄為，但隨即轉向其他女同事下手。據她所知，至少有四名女員工表示有相似經歷。<br><br>另一苦主陳小姐投訴，姚經常藉工作為由觸碰她手臂近胸位置，「捉住我手臂叫我send email」。有次更指她衣衫不整，「成隻手伸入我衫領度摸」，當下感到不知所措，「即刻捉番個衫領避開佢」。她們隨後向直屬上司反映姚惡行，姚直認「反你衫領呀、摸你個頭，呢啲都有做過」，承諾以後不再犯。上司直言姚非初犯，早已口頭警告過他，但認為爭拗只屬誤會，男女之間對身體接觸界線不同，「佢都應承以後唔再掂你哋啦，以後會提醒新同事注意」，事件便不了了之。<br><br>本以為事件告一段落，但二人均指投訴後姚於工作上處處留難，「連按正常程序做嘢都係錯」。加上同事閒言閒語，高壓工作環境令陳患抑鬱症，梁亦因懷孕被安排文書工作，她拒絕調職後被公司要求休假。</p><p>職工盟轟包庇「鹹豬手」
</p><p>梁指去年8月欲返公司領取糧單和工作證明，卻被負責人拒諸門外，正於接待處上班的陳不服，一同上前理論。負責人以她們喧鬧和滋擾為由報警，並即時解僱二人。她們向勞工處求助，後來雙方和解，FAC賠償一個月代通知金。<br><br>協助事主的職工盟統籌幹事林英卿批評FAC以息事寧人態度處理性騷擾問題，「最大問題係制度包庇佢，公司亦知道佢唔係第一次係咁」，涉事者承認行為亦無懲處，等於要受害人承受二次傷害，無法保障員工於安全環境工作。<br><br>FAC回覆本報查詢時未有正面回應事件，僅指案件已交警方和平機會處理，又否認解僱是對二人秋後算賬，反指當日梁未有預先通知便前往分店滋擾員工和顧客，為保障公司需即時解僱二人。</p></body></html>