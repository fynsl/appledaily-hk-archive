<html><header><meta charset="utf-8"><title>林榮基：為保命冇得唔諗離開</title></header><body><h1>林榮基：為保命冇得唔諗離開</h1><p>【本報訊】「林榮基」這名字，因銅鑼灣書店事件令港人認識。政府擬修訂《逃犯條例》，將適用範圍擴大至包括中國等地方，再次將他推上風浪尖，「好似頭上一把刀，為咗保命，我冇得唔諗離開」，他相信修訂是勢在必行，象徵思想和言論自由的出版業必定大受打擊。<br><br></p><p>出版業勢大受打擊
</p><p>2015年林榮基在內地被擄並囚禁五個月，其後被北京指他在香港郵寄大量書籍，觸犯中國「違法經營書籍銷售」罪。由於現時《逃犯條例》訂明不適用於中國，故中國政府不能將他引渡到內地，但修例後由於林在內地仍有罪在身，「𠵱家喺風浪尖……呢次冇辦法唔走」。林揚言即使特首林鄭月娥開腔說他不會有事也不會信，「因為佢實際上冇咁嘅權力，佢只係一個傀儡，按中國政府意思做事」。林認為修例明顯是港府聽命中央指示，「呢樣嘢係收緊對香港管治嘅一個行為」，形容是「畀個白色恐怖你，自我規範、自我約束」，將來有作家、出版社出版宣揚普世價值書籍，亦可能獲罪要引渡到內地，「個個都怕嘅話，自然唔敢講嘢，書籍唔敢印，書店唔敢賣，作者唔敢寫，影響係全面性」。<br><br>訪問期間，每提到香港前路，林面上難掩絕望神情，「香港未來十年只會一直沉淪，人身同言論自由一定會有（更多）規範」。他計劃離港「保命」，「去一個有自由同民主嘅地方」。對於政府月初完成只有為期20日的擬修訂《逃犯條例》公眾諮詢，他認為只是表面工夫：「佢唔聽你，香港人奈佢何呀？」<br>■記者張文鈴</p></body></html>