<html><header><meta charset="utf-8"><title>有指患腦退化</title></header><body><h1>有指患腦退化</h1><p>白韻琹和謝偉俊相交相知30年，老妻少夫年齡相差14年，但謝偉俊從來沒介意外人眼光，他說：「我諗用大家嘅相處同時間證明一切，𠵱家一齊都30年，證明大家相處都OK。」<br><br>問到白姐姐有傳患上腦退化，謝偉俊說：「不過記性差咗係真嘅，我諗每個人出世都退化緊。」白姐姐卻說：「因為有啲嘢唔想記，佢哋傳嗰啲嘢都唔係開心嘅，何必去記呢。」謝偉俊最想對白姐姐說的，只是一句簡單的「身體健康」，他說：「身體健康！呢個真心，我希望佢注重多啲，因為有時叫佢食又唔肯食，叫佢做運動又唔肯做，佢始終大我啲，最好肯操多啲，我諗咁會好啲。」二人直言愛情依然存在，白姐姐說：「細水長流，互相關心就有，但絕對唔會好似初戀咁激情。」謝偉俊說：「幾十歲，有時間就一齊已經好夠，其他唔需要多講。」</p></body></html>