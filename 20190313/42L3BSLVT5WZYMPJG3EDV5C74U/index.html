<html><header><meta charset="utf-8"><title>加價逾13%　當局稱難介入</title></header><body><h1>加價逾13%　當局稱難介入</h1><p>【本報訊】博愛之家趕走院友被社署煞停後，職員安撫院友仍可以現時宿費居住。但記者日前以顧客身份向博愛之家查詢，劉姓主管指不會趕走現居院友，僅靠「自然流失」騰出宿位，表明稍後加價最少13.6%，「最平就7,500（元）喇，係私位，我講係私位」。她指社署分五個階段批出100個買位，院舍最終保留45個私營宿位。</p><p>區議員：100宿位月收80萬</p><p>屯門區議員譚駿賢指，一早提醒社署，博愛之家或大幅加租變相逼遷，但社署無計可施，「社署代表喺電話覆我，第一院費嗰度始終呢啲都係私營機構，只要佢唔係不正常加價，佢哋好難介入」。<br><br>他指，院舍為求賺錢急忙清空宿位。每一個政府購買宿位，每月最少資助6,000多元，加上獲派位人士另繳2,000多元宿費，每個宿位收入達8,000多元；以100個宿位計算，每月收入80萬元。「你社署一買位等於咩呢？等於我先有一筆穩定收入嚟自政府，就唔會好似𠵱家咁，有啲人住吓就可能冇錢冇得住，或者有啲人攞綜援，攞得嚟交完院費都冇錢做其他嘢，加價都唔敢加你」。<br><br>記者向社署查詢，如何監察私營院舍買位計劃。社署指在審核買位申請時，除評核申請人遞交文件，亦會透過非預約探訪作實地評估；獲暫批買位院舍，要在指定日期前完成暫批通知書內的要求及條件，包括人均面積、人手要求、買位及非買位宿位數目和位置等。院舍符合要求及條件後，社署才簽訂買位協議。購買認可宿位不多於該院舍宿位總數七成。<br>■記者潘柏林</p></body></html>