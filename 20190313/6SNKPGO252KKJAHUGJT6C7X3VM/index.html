<html><header><meta charset="utf-8"><title>中環迷你裙：炒「回歸科創板」概念 - Samantha</title></header><body><h1>中環迷你裙：炒「回歸科創板」概念 - Samantha</h1><p>如果用德國股神科斯托蘭尼「主人和狗」的關係，今次仲唔係熊市反彈？歐央行下調2019年經濟預測，美國2月非農就業數據甩晒轆。問題是，股神身處那個未放水的年代，是一條正常長度的狗帶，但量寬過後各國鬥放水，條狗帶怕且都唔止長咗兩三倍，股市究竟最後幾時先跟經濟走？沒人說得準。<br><br>面對壞消息多過好消息的金融市場，股民特別顯得玻璃心，滬指單日挫4%無疑是人踩人，中國2月進出口齊大跌，遠遜預期，內地券商又發表了兩份「賣出」評級的研究報告，對一班A股股民來說，數據差、隻股貴可能心裏有數，但人人都炒，咪炒埋一份。<br><br>這班稱為玻璃心的股民，對股市信心本來已經低迷，但見到狂牛短短兩個月升逾30%，決定擁抱狂牛那一刻，這脆弱一群的玻璃隨即散落一地，但只要滬深股市再次破頂，這班玻璃心股民總會回頭，再接再厲。<br><br>「你又知A股會繼續尋頂，唔會繼續尋底？」第一，現時想快快結束貿易戰的是特朗普而非習近平；第二，全球收水暫時告一段落，收水對股市的影響，遠大於經濟對股市的影響，現時各國唔肯收水甚至放水，讓子彈再飛一會。<br><br>所以擬定策略對現時來說更重要，指數已屆高位，藍籌水位唔多，盈喜股、有概念的個別股份反而有一線生機。其中一個概念是來自上海科創板，復旦張江（1349）成港股首例，建議發行A股於科創板上市，此股市值僅20億，市靜時100萬成交也沒有，驅使這班上市公司回A也不無道理。<br><br>更重要是科創板入場門檻低，最低10億符合相關條件就可以上市，同時亦允許同股不同權，尚未錄得盈利的企業上市。信息技術，高端裝備，新材料，新能源，節能環保以及生物醫藥領域的科技創新企業都是他們歡迎的企業，不妨在這幾個板塊尋寶。<br><br><br>Samantha<br> http://fb.com/stocksamantha </p></body></html>