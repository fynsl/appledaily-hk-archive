<html><header><meta charset="utf-8"><title>林耀聲馬志威地獄式操肌</title></header><body><h1>林耀聲馬志威地獄式操肌</h1><p>由林耀聲及馬志威主演的勵志電影《入鐵籠》，以綜合格鬥（MMA）拳手的真人真事改編，馬志威飾演MMA天才拳手，其弟林耀聲是最紅的地下拳手，兩人每日無間斷操肌練拳地獄式訓練。<br><br>林耀聲未拍過動作戲，卻擔起最多打鬥場面，他說：「有一場喺工廠區同鬼佬打地下拳，嗰場戲完全冇綵排，喺現場度出嚟，對我好大挑戰同突破。」馬志威每日與林耀聲一起操練，最難忘節食，他說：「我哋每日傾嘅係食，睇吓對方個飯盒，有雞胸、烚菜。戲中講我減磅，拍磅重戲前，我30個鐘冇飲水，去廁所啲尿都係啡色，瘦到塊面削晒。」<br><br>採訪︰張俊銘　<br>攝影：沈健程<br>場地提供：Fighting Arts Center</p></body></html>