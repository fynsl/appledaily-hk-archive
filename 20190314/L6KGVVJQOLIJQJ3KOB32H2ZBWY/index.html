<html><header><meta charset="utf-8"><title>中環在線：味千被偷錢　原來長達七年 - 李華華</title></header><body><h1>中環在線：味千被偷錢　原來長達七年 - 李華華</h1><p>拉麵店味千（538）舊年發現前首席財務官劉家豪（圖）穿櫃桶底，仲即時報咗警添，公司噚日再出通告詳述究竟劉家豪偷咗幾多錢，原來佢2012年已經開始偷，直至2018年，每年拎啲，每年拎啲，加埋笠咗2,363萬蚊，仲要每年越偷越多，第一年只係偷130萬，舊年就一年偷咗553萬蚊！<br><br>其實呢件事反映咗公司好大缺失，因為過百萬嘅資金唔少，提出嚟都要唔少人經手，味千就話搵咗獨立顧問公司去睇公司內部監控係咪不足。<br><br>雖然偷咗唔少錢，但味千業務算唔錯，早兩日發咗盈喜，預計舊年全年可以扭虧為盈，除咗未有錄得公平值虧損、業務穩定、投資收益增長外，華華認為味千可以睇高一線，因為收返劉家豪笠咗嗰2,363萬，隨時變咗特殊收入。<br><br>李華華<br>mailto:LiWaWa@AppleDaily.com</p></body></html>