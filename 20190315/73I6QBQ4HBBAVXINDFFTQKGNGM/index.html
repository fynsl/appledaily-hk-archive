<html><header><meta charset="utf-8"><title>律師倡監管　留紀錄助追討</title></header><body><h1>律師倡監管　留紀錄助追討</h1><p>【本報訊】Gatecoin遭到法庭清盤，專門研究虛擬貨幣的律師余沛恒指，Gatecoin事件最大問題是交易平台沒有為現金流向作出合理解釋，「成日話啲錢出唔到，但原因一直冇講」。他建議曾使用Gatecoin的投資者保留交易紀錄以便日後追討。</p><p>「喺美國郁咗佢十世」</p><p>一直有協助「幣少」案苦主的黃大仙區議員、律師沈運華指，投資者可以向法庭提供債權證明，至於追討金額，可按昨日清盤時，投資者未能再買賣的虛擬貨幣幣值計算。不過他估計苦主難以取回損失，「呢類公司冇乜資產，同埋佢仲有官司喺身，話有人偷錢走，追到幾多要睇清盤人功力」。<br><br>現時只有基金涉及虛擬貨幣才會受證監監管，沈運華批評，香港政府應該跟隨世界潮流，仿效美國將虛擬貨幣納入商品、期貨之內，「如果喺美國，有未經授權提款，證監郁咗佢十世啦」。他指將虛擬貨幣納入監管有兩個好處，其一是證監可以及早執法，因證監會有明文法例，更針對性地打擊市場失當行為，而且證監執法人員比商業罪案調查科更有經驗。第二是當有監管後，虛擬貨幣便如香港股票一樣，需要向公眾公佈重大消息，今次Gatecoin事件便能提早處理。<br>■記者孫樂祈</p></body></html>