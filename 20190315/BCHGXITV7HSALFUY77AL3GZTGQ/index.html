<html><header><meta charset="utf-8"><title>菲傭比人大代表有福 - 陳也</title></header><body><h1>菲傭比人大代表有福 - 陳也</h1><p>網友毒舌，一致認為，強國已經不行，連搶救人大代表自己友都不做，還勸對方「你都係適合返香港醫」，有冇搞歪，人家是愛國忠犬表表者啊。<br><br>網友找到理由，因為協和醫院翻查名冊，翻來翻去終於找到，確認是自己友，有優先治療權。問題係，這條友，N年前已經入院，咁到底邊個盜版邊個正印，醫院識條鐵咩，唯有拒絕後來者，叫佢返歸。<br><br>網友對大灣區原本有憧憬，見到堂堂人大代被打回頭，狀況還衰過患子宮頸癌的菲傭，阿爺絕情過元朗那個巴基斯坦僱主柒倍！叫佢走，九成還會祝佢「身體健康」！網友死心，甚至思疑，返港就醫，被迫自己叫跨境救護車，會被敲詐幾千蚊，唔病死都激死啦。「所以要驗屍，死因唔係肝膽病，佢係爆血管！」<br><br>網友福爾摩斯上身，推斷人大死剩隻手都得，強國肝膽存貨又唔慌少，冇理由拒人大千里之外。咁蹺蹊，係咪梁大叔暗中發功，要鄭大媽損兵折將，碎其連任春夢？嘩，第一滴血出現了，自小便熱愛中國功夫的王國興，等住轉發兩位的格鬥實錄啊！</p></body></html>