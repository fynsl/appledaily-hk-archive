<html><header><meta charset="utf-8"><title>異動空間：悶市發掘業績股 - 魏力</title></header><body><h1>異動空間：悶市發掘業績股 - 魏力</h1><p>大陸創業板兩日急隊7%，A股癲升之後肯回，進步了不少，阿爺也「少說話、多做事」，全力搞科創板，等個市自行調節，管理方面確見進步。<br><br>之前講過，今次升浪一來是買時間，同美國進行貿易談判，二來是為搞旺個場等科創板推出時（據講最快都要6月）好好睇睇，家陣回一輪氣家，對後市再上更為有利。<br><br>下星期美聯儲好大機會公佈停縮表，加上中美貿談進入關鍵時刻，恒指29000附近磨足三星期後，好大機會出現「爆邊」走勢，目前睇向上機會偏高，但萬一回到28500樓下，就要提防市況逆轉後倒水咁落。<br><br>個股方面，市場焦點圍繞業績股，金蝶國際（268）轉型搞雲服務又向前邁出一步，收入佔比由25%升至30%。去年雲服務收入升49.5%，管理層預期今年再增長50%，比期望2020年雲收入佔比由30%升至60%，爆發式增長值得憧憬。金蝶一向主打中小企雲端管理業務，但去年新出「蒼穹」產品，為巨企度身製造專屬的雲平台，門檻高之餘也是新藍海，目前客戶包括中石油、華為等，相信是今年的增長引擎。<br><br>筆者為證監會持牌人，持有金蝶國際財務權益<br><br>魏力<br> http://fb.com/2012jason <br>本欄逢周一、五刊出</p></body></html>