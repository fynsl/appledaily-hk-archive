<html><header><meta charset="utf-8"><title>外界質疑自殘林反駁：咁要儍得好勻循</title></header><body><h1>外界質疑自殘<br>林反駁：咁要儍得好勻循</h1><p>【獨家專訪】<br>【本報訊】被判罪成的民主黨員林子健，判決前一周接受《蘋果》獨家訪問，講述過去一年心路歷程，質疑警方無視其他可疑證據，對他「未審先判、人格謀殺」；對於外界質疑他「黐線」，故自殘而不自知，林子健反駁：「咁要儍得好勻循」。<br><br>在妻子及朋友陪同下，林子健應《蘋果》邀請首度重返事發現場、旺角砵蘭街一帶接受訪問。重返舊地，林子健坦言：「感觸依然好多，嗰種恐懼或所帶來嘅傷害，我相信冇乜人感受到，（包括）嗰種內在同外在嘅痛苦。」<br><br>林子健形容，此案是他人生中「最大磨難」，最意想不到是在車水馬龍的砵蘭街及咸美頓街交界，竟然沒任何閉路電視和行車紀錄儀，拍下他被擄時刻，也沒警方指他戴上帽及口罩的片段，林直指：「呢度正正係佢哋（警方）舉證嘅可疑之處，我稱為『消失的檔案』」。<br><br>對警方指控他是閉路電視片中戴口罩和帽的男子，並以此起訴他誤導警員，林說：「除非大家覺得林子健有特別技能，可以知道每個CCTV分佈位置同角度，否則我係做唔到一個咁掩人耳目，即係之後戴口罩、戴帽嗰啲嘢，呢個冇可能，除非我係專業人士，例如特工。」<br><br></p><p>不忿警未查重要疑點</p><p>令林子健最不忿是警方未有調查案件其他重要疑點，包括跟進曾通過電話恐嚇他的疑似國安人員，以及追查可能拍到他當日被擄的車輛。<br><br>在審訊期間不獲法官批准離港的林子健，最終留學夢碎。對於外界有人質疑他今次事件只屬自殘，林子健希望大家用常識思考，指自己在事件中毫無個人得益，包括原用作海外留學的10萬元積蓄，已全部用於取得法援前的司法程序；親建制派傳媒事發至今，亦從未找到他有不良嗜好，或涉及金錢、女人問題。<br><br>對於有人質疑他「黐線」才自殘不自知，林反駁：「咁要儍得好勻循，勻循到要超過48小時，包括開記者會。你講啲人思覺失調或者有病都好，兩三個鐘就醒咗啦，唔會連續落去咁去做㗎嘛。」<br><br>林受訪當日已表明，一旦被判罪成一定上訴，原因十分簡單：「我就係唔想將歷史或者過程，單一咁畀一方講晒，佢有佢攻擊我嘅嘢，我都要講番我嘅歷史同自己嘅經驗，咁先更清楚畀大家睇到呢個古仔嘅拼圖，不管你最終信定唔信我。」<br>■記者林俊謙</p></body></html>