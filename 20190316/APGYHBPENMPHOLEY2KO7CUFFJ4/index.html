<html><header><meta charset="utf-8"><title>張繼聰謝安琪遊日耍花槍</title></header><body><h1>張繼聰謝安琪遊日耍花槍</h1><p>張繼聰、謝安琪（Kay）結婚12年，雖然已經育有一子一女，兩夫婦前日趁白色情人節飛到日本過節。阿聰在Ig上載了兩張互拍相片，二人分別站在富士山靚景前取景，Kay雖然素顏上陣，但面對鏡頭依然敏感，以七分面向着鏡頭，十分專業，阿聰在Ig留言說拍照前跟Kay說：「『呢個位靚呀，企埋去幫你影張相吖』 兩秒影完，張相水準的確好高吓！」<br><br>之後阿聰再抵死寫了他和Kay當日的對話內容，他說Kay見到相片後說：「真係OK喎！咁你埋去，我幫你影吖」影罷阿Kay還問老公：「點呀？OK嗎？」 阿聰拿手機一看，然後回應Kay說：「好好呀！我好似一個阿叔第一次去旅行咁……」但之後去其他景點，阿聰指自己再沒有影相，曲線嘲老婆攝影技術差。<br>撰文：李察</p></body></html>