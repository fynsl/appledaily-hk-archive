<html><header><meta charset="utf-8"><title>荃灣海濱廣場謀大變身</title></header><body><h1>荃灣海濱廣場謀大變身</h1><p>【周末專題】政府斥巨資購「死場」作社福設施，香港死場之首荃灣海濱廣場遂成討論對象。這個面積24萬方呎、近半個旺角朗豪坊的死場丟空約6年，由謠傳鬧鬼到去年短租作喪屍館，有人說恐怖，有人來尋幽探秘，但更多人懷念溜冰場、美食廣場等集體回憶。曾風光一時，今天似廢墟。<br>記者：陳家雄</p><p>荃灣海濱區議員鄒秉恬自1991年當選至今，曾租用海濱廣場商舖作議員辦事處，本身亦是海濱花園住戶。他毋忘商場光輝歲月，「海濱廣場當年是新界區矚目商場，有溜冰場、戲院、餐廳、酒樓、百貨公司（永安），好多人喺出面入嚟消費。仲記得美食廣場久唔久請歌星彈琴唱歌，格調幾高！」其後荃灣商場開完一個又一個，隔籬飯香的心態，導致商場每況越下。</p><p> 「好多細路嚟呢度溜冰」</p><p>宏安（1222）在2012年以5.08億元向新世界（017）購入海濱廣場後，曾計劃打造中高檔名店倉。鄒秉恬說：「佢（宏安）話搞商場，又冇學新鴻基咁邊做邊砌。停工申請搞三年都搞唔掂，話唔知有乜業權搞唔清，終於賣畀現在呢個業主（鄧成波）。呢個業主以為好簡單，又係搞咗好耐，現在話搞國際學校，希望可以重開，唔使好似一個死城！」<br><br>商場丟空多年，以規模計，是本港死場之首。玻璃大門不設防，由地面沿扶手電梯拾級而上，久未運作的電梯級及齒輪，邊行邊發「咔咔」聲，一步一驚心。鄒秉恬說，商場丟空以來，不少人來尋幽探秘。有關商場的怪異事件眾說紛紜，有人說昔日老人院如逃不掉的迷宮，有人說美食廣場像無限輪迴。曾是商場最後一名租客的他坦言：「真係未撞過鬼!」</p><p>海濱廣場曾擁新界第一個真雪溜冰場，很多新界人對此都有集體回憶，鄒記得：「嗰陣時好多細路仔嚟呢度溜冰。」然而現場已成廢墟，告示牌斷裂，假天花支離破碎。<br><br>站在商場中庭、乾塘多時的噴水池，鄒秉恬唏噓地說：「我哋呢個時代無辦法敵得過商業發展，喺度住嘅居民都無辦法支撐一個商場經營，真可惜！」<br><br>商場現由鄧成波兒子、陞域集團主席鄧耀昇管理，集團表示，歡迎政府正視社福設施短缺問題，期待政府公佈計劃更多詳情，集團將再作詳細了解及研究。據了解，該集團仍朝着改建為國際學校之路進行前期工作，不排除部份樓層作零售用途，預計下半年有進一步發展計劃。</p></body></html>