<html><header><meta charset="utf-8"><title>張國強恐患認知障礙</title></header><body><h1>張國強恐患認知障礙</h1><p>張國強昨日在藍田出席長者硬地滾球明星友誼賽，宣揚大眾對患有認知障礙症長者的認識和關注。<br><br>張國強表示有點擔心自己患有認知障礙症：「記性開始唔係好夠，尤其是唔夠瞓，捱更抵夜，對白多嘅時候更加難記，有時忙得滯，會諗自己頭先去咗邊度，約咗人又忘記咗，唔知呢啲算唔算係認知障礙，不過又未至於會影響工作。」他直言會多做運動強身健體。</p></body></html>