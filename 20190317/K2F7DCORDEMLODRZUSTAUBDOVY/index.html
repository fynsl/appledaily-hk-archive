<html><header><meta charset="utf-8"><title>財經專題：拍檔忽然清盤險破產WiFi店老闆再出發</title></header><body><h1>財經專題：拍檔忽然清盤險破產<br>WiFi店老闆再出發</h1><p>「睇個動新聞，都用咗一大截data，所以免費WiFi個需求量好大！」今年33歲的馬智洪（Sonic），睇準手機數據容量不足，於是創立WiFi服務公司，於商場及食肆提供免費WiFi服務，再靠銷售廣告賺取收入。縱觀市場，Sonic並非首間公司提供免費WiFi，競爭不少，為何要深入虎穴？原來背後是一個「逼上梁山」的故事。<br>記者：陳新政</p><p>從事媒體廣告銷售多年的Sonic，約年半前跟另一間WiFi公司合作，他「搵客」賣廣告，賺取佣金，當他簽了一張90萬元的廣告合約，轉交定金予WiFi公司後，對方卻突然失蹤，最後更將公司清盤。Sonic：「我只係負責搵客簽單，佢哋係負責網絡供應，但去到限期前都冇做嘢，最後先覆我一句話唔做啦，要清盤啦。」<br><br>由於對方合法清盤，Sonic報警及投訴無門，只能履行廣告合約，接手經營WiFi業務，負債近百萬元，其後另創目前的新公司Wifinnity。<br><br>十年前在媒體銷售廣告的收入十分可觀，但Sonic今次被拍檔「走數」，負債累累，要變賣家檔，平治汽車、勞力士手錶統統賣走，他說：「到最後捱唔住，要拎埋老婆隻鑽石戒指去賣，佢仲𠱁我話平時都唔戴，叫我拎去套現，我真係好心噏，對唔住老婆……」WiFi業務未賺錢，又負上百萬元債務，更令他患上抑鬱症：「試過工作期間忽然流眼淚，脾氣又變得好暴躁，精神科醫生話我有中度抑鬱症。」</p><p>設熱點銷售廣告</p><p>直到去年9月，Sonic成功找到投資者加入，將公司重新出發，目前在全港提供4,700個免費WiFi熱點，主要是商場及餐廳等。他指目前的經營模式，主要是幫助商戶安裝網絡設備，收取數百元安裝費，同時代商戶繳交每月的網絡費用，吸引使用其WiFi服務。Sonic為商戶節省WiFi費用，打入市場後，主要靠銷售廣告賺取收入。目前包括網絡及維修費用的每月開支約30萬元，廣告收入則逾六位數，WiFi平台的使用人次由去年的90萬增至最近的230萬人次，現時每月虧損約4萬元，Sonic預計，平台使用人次達400萬，便可以收支平衡。<br><br>經過實地測試，他的免費WiFi只需要按登入即可連接互聯網，至於用戶最關注的網速，現場透過通訊辦的App測試，免費WiFi的下載速度約7至8Mbps，用手機電訊商4G的下載速度則約31Mbps，兩者相差甚遠，但以觀看《蘋果動新聞》作測試，兩者皆播放流暢。<br><br>每次連接WiFi後，只會派送3個廣告。Sonic解釋指，每部機器登入WiFi後，可派送的廣告或不相同：「我係計impression，以10萬次為一個單位，所以今次你睇到A廣告，下次睇到B廣告，夠10萬次先收錢。」即是要提高收入，除了增加WiFi熱點，亦要提高使用人數。<br><br>Sonic指下一步想將熱點移師至公共交通工具，而提高客戶忠誠度亦是一大難題，他坦言：「如果上唔到網一次，下一次人哋就唔用你。」不過他亦指，只要自動連接他的免費WiFi一次，下次到另一熱點亦會自動連接。</p></body></html>