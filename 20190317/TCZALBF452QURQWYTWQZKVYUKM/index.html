<html><header><meta charset="utf-8"><title>1,232的士司機逾80歲六旬「新仔」：林鄭有冇工種畀我？</title></header><body><h1>1,232的士司機逾80歲<br>六旬「新仔」：林鄭有冇工種畀我？</h1><p>【老化嚴重】<br>【本報訊】他們可能是世界上最多別名的行業：「的哥」、「的士佬」，隨着行業形象日漸崩壞，演變成更貶義的「DC9」。任由外號怎變，每當說到的士司機的年紀，乘客均一致形容為「阿叔囉」。的士司機年齡老化問題日益嚴重，達耄耋之年、80歲以上持執照者，五年增加近一倍。一街銀髮司機如何煉成？年輕人又為何對的士行業大說「不了」？且聽聽他們怎麼說。<br>記者：盧珮瑤<br><br>「我諗（的士司機）超過60歲嘅都比較多。」的士和Uber的常客周先生，明言自己較喜歡後者。「的士有時司機態度又唔好，車又有煙味，或者張凳又唔舒服。」每周乘搭一次的士的陳小姐，更有驚心動魄的經歷。「我試過凌晨坐的士，司機喺度瞌眼瞓！」結果車輛在隧道內「飄移」。「唔知點算，然後我咪大叫嘩嘩嘩，司機就醒一醒，先行番正確嗰條線繼續行。」她目測司機年紀多為六、七十歲，「好似要退休（嘅年紀），但仲揸緊的士」。<br><br>根據運輸及房屋局數字，去年有21萬人持有的士駕駛執照，60至69歲司機人數最多，佔總人數41%（約86,100個），比2014年上升22%；其次是50至59歲，佔35%（約73,500個）。當中不乏80歲或以上人士，近5年更有上升趨勢，由2014年642人上升至去年的1,232人，升幅達90%。然而，30至39歲人士的數目則一直下跌，由2014年的9,483人，跌4%至9,101人。運輸署指去年有4宗涉及的士司機因病發或心智不全而導致的交通意外，涉事司機年齡為52歲、55歲、56歲及66歲。<br><br>記者早前以乘客身份，乘搭4程的士，當中3位司機超過60歲。年紀最大為65歲，最年輕亦已40多歲。要了解老司機是如何煉成，與這群「業界耆英」閒談或能略知一二。<br><br>4位司機均屬「半途出家」，年輕時為了有一技傍身而考的士牌，大多因遇上工廠遷往大陸、公司裁員等問題才轉職的士司機。其中一位61歲的司機剛剛退休再入行，現時只有約1年年資，笑言「所以的士嚟講我都係新人！」</p><p>「退休？退休都要做呀！呢啲咪就係我哋香港人嘅悲歌囉！」</p><p>「退咗休又搵唔到另一份長工，都冇人請，咁不如做『自僱人士』，就租的士。」他坦言不喜歡駕的士，「我覺得都幾辛苦，一上車就冇停手。每載一個客都係考試，要即刻認得啲路線。但冇計啦，個仔仲細。」他道出的士司機老化原因。「𠵱家60歲係叫後生吖嘛？林鄭話係中年，但你出到嚟，我唔理你叫咩年，名稱上係冇用嘅，最主要係你有冇工種畀我，咁咪變咗人人走去揸的士、揸校巴，揸啲唔使學歷嘅交通工具囉。」何時打算「再」退休？「退休？退休都要做呀！呢啲咪就係我哋香港人嘅悲歌囉！」<br><br>談到業界青黃不接，4位司機都不約而同點頭。有人認為其實年輕人願意入行，但流失得很快。「做落發現原來唔係咁好賺，又辛苦，坐足10粒鐘。」工時長全因成本重。「最基本你四百幾蚊車租，百幾蚊油費，即係你坐上車要600蚊成本，打後先係你嘅錢，至少坐10個鐘先賺到錢」。司機嘆皮費重，「冇保障、冇福利，乜都冇，自負盈虧。你冇福利請唔到人㗎！」<br><br>今年69歲、駕的士40年的汽車交通運輸業總工會理事杜燊棠表示，的士司機老化與長者津貼太少有關。「生果金，朝早飲茶就得，食飯呢？除咗的士，可以八、九十歲仲做到嘅，其他車種已經做唔到」。<br><br>他指現時4萬多名在職的士司機中，21至30多歲的年輕人只佔約5%。「近呢幾年係比較難搵食，如果難搵食，（後生仔）又何必揸的士？」年輕一輩即使要揸車搵食，倒不如駕駛同樣彈性上班時間的Uber。「Uber車身靚、司機服務態度好、成本輕」，而的士則要高成本「起錶」，令年輕人卻步。</p></body></html>