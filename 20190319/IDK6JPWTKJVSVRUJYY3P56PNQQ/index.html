<html><header><meta charset="utf-8"><title>啱啱生完冇話封肚Miki笑B女夠豬好瞓得 </title></header><body><h1>啱啱生完冇話封肚<br>Miki笑B女夠豬好瞓得 </h1><p>現年34歲的「餅女」楊愛瑾（Miki）昨日在社交網上載溫馨家庭照，宣佈成功卸貨誕豬B，已經育有一子的她，今次誕女湊成「好」字。再榮升人母的她昨日接受《蘋果》訪問，問到誕一子一女後是否可以封肚收工？她以短訊回覆說：「照顧好哥哥同妹妹先，妹妹好食得、好瞓得，同哥哥啱啱相反，哥哥唔鍾意瞓覺，唔知妹妹係咪豬BB嘅特徵呢！」</p><p>改名Emma</p><p>Miki在2007年暗撻永安太子爺郭永淳，大前年正式成為人妻嫁入郭家，翌年3月更一索得男，為老公誕下兒子Luken，至去年10月再次宣佈有喜，成功三年抱兩。</p><p>早前Miki頻頻被影到挺巨肚孖老公拍拖四圍去，但原來她日前已經生產，昨日更在社交網公開幸福家庭照。相中她和老公齊齊抱着B女開心對望，另一張就見到她望着初生囡囡，囡囡捉實她的手，Miki一臉有女萬事足的模樣。她表示已經為囡囡改了英文名Emma，並以英文留言，指囡囡在十個月前奇迹般在她的肚子出現，現時終於可以跟Emma見面。她自言從未想過可如此幸運成為兩個孩子的母親，又指因為Emma出世，令家庭一切變得更加完美。</p><p>教仔錫妹</p><p>Miki曾透露為避免Luken因為妹妹出世會呷醋，所以她在懷孕期間每天都跟Luken介紹肚內的小生命是妹妹，又會叫Luken每天都親一下肚子，讓他知道要愛錫妹妹。<br>採訪：陳杰</p></body></html>