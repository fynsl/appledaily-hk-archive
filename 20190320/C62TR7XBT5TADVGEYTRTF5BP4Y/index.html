<html><header><meta charset="utf-8"><title>首演4億科幻片青雲嘉玲拍古仔辛苦</title></header><body><h1>首演4億科幻片<br>青雲嘉玲拍古仔辛苦</h1><p>香港影視娛樂博覽昨日第二日繼續在灣仔會展舉行，古天樂的電影公司天下一昨日舉行記者會，宣佈今年將有10多部電影開拍及推出，重頭是CG科幻片《明日戰記》、電影版《尋秦記》、《風雲》、《犯罪現場》，以及由吳君如主演的《媽媽的神奇小子》等。</p><p>搵齊人拍《尋秦記》</p><p>提到投資逾4億元的《明日戰記》，古仔在台上表示：「拍攝現場都幾震撼，因為有啲基地同冧咗嘅大廈實景，原來香港人都可以做到一啲咁大型嘅電影。」對於今次的投資金額，古仔笑言：「都好震撼！」合演的劉嘉玲及劉青雲異口同聲表示未拍過科幻片，所以心情興奮和期待。<br><br>嘉玲受訪時說：「拍呢部戲因為有好多生物上嘅名詞，同科技上嘅嘢要記，自己都記得幾辛苦，好彩有導演提醒。」而劉青雲就呻：「自己喺戲裏面着住一套30幾磅嘅盔甲拍攝，因為如果真係機械會好啲，但因為只係一套盔甲嘅衫，所以行呀跑呀，做嗰啲動作嗰陣時都要吊威也嚟郁動，算係拍得幾辛苦。」<br><br>嘉玲受訪時說：「拍呢部戲因為有好多生物上嘅名詞，同科技上嘅嘢要記，自己都記得幾辛苦，好彩有導演提醒。」而劉青雲就呻：「自己喺戲裏面着住一套30幾磅嘅盔甲拍攝，因為如果真係機械會好啲，但因為只係一套盔甲嘅衫，所以行呀跑呀，做嗰啲動作嗰陣時都要吊威也嚟郁動，算係拍得幾辛苦。」<br><br>古仔在記者會上也與《尋秦記》演員宣萱、林峯及郭羨妮等分享感受，古仔覺得很難得：「回想套劇已經係2000年嘅事，10幾、20年前，好多人都想我哋拍番電影版，最終都係覺得要用原班人馬先好睇。」郭羨妮表示《尋秦記》是她首套劇，能拍成電影很興奮。滕麗名則笑說：「古老闆同我講要打到七彩，所以希望佢畀多啲錢請多啲替身。」林峯亦指早已聽過古仔講劇本，不過每次見到他都說劇本有改動。至於問到《風雲》，古仔就未肯證實是否由鄭伊健及郭富城繼續演聶風和步驚雲，他說：「會有一啲新嘅角色加入。」</p><p>君如搵華仔幫手</p><p>其後，古仔與宣萱及林峯一起受訪，提到天下一今年開戲比寰亞和英皇多，古仔說：「其實自己公司希望喺電影上有更多新嘅題材，同埋本土嘅題材，能夠有多啲創意。」問到今年電影上的投資會否好大？他說：「呢啲要問番電影公司，自己唔講呢啲。」<br><br>至於古仔有份投資由吳君如監製和演出的電影《媽媽的神奇小子》，該片改編自殘奧金牌得主蘇樺偉的故事，不過君如指未必會找對方真人演出，問君如是不是演蘇樺偉的媽媽，她說：「我都未知自己會演乜角色，可能會搵劉德華幫手。」<br>採訪：馬建華<br>攝影：陳慧安</p></body></html>