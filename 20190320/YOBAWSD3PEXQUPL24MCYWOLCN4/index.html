<html><header><meta charset="utf-8"><title>娛樂人物：Robynn ＆ Kendy可以去幾遠</title></header><body><h1>娛樂人物：Robynn ＆ Kendy可以去幾遠</h1><p>在2011年因為翻唱《你是我的女人》而網上熱爆的二人組合Robynn &amp; Kendy（R&amp;K），翌年正式出道，入行七年星途看似風平浪靜，但原來在16年一度面對拆夥危機，身邊的工作團隊突然消失，R&amp;K說：「𠵱家明白計劃未必似預期成果，不如做好啲作品，用最好方法呈現畀大家聽。」</p><p>今年是Robynn &amp; Kendy合作「七年之癢」，她們日前在銅鑼灣受訪時，笑稱近日不時被問此事，但葉晴晴（Robynn）不明白為何以七年定為界線，並說：「一直都有好多呢啲關口，我哋會諗跟住會點，不過關關難過關關過，𠵱家明白計劃未必似預期成果，不如做好啲作品，用最好方法呈現畀大家聽。」相隔三年多再出的新專輯《curations》，記錄兩人近年的經歷，踏過事業上高低起跌，變得更豁達對待身邊事物。<br><br>原來在16年兩人曾面對拆夥危機，當時宣傳完首張國語專輯後，突然間身邊的同事及化妝師等整個團隊都消失，頓時感到沒有將來一樣，Robynn曾經將無奈的感受跟孫曉慧（Kendy）傾訴，不過Kendy仍抱有希望，她說：「唔等都等咗咁耐，我覺得音樂上係無限大，我哋試咗嘅嘢只係好少。」</p><p>老公做後盾</p><p>相處七年，Robynn覺得Kendy比以往更勇於表達意見，經過多年摸索，Robynn笑指只要看Kendy一個眼神，便知對方是否接納提議：「每一個關係，不論R&amp;K定係Robynn &amp; Jonathan（丈夫），對方嘅認同係非常重要。」正因為有這份默契，Kendy回想起得知Robynn結婚，完全沒有擔心過對方嫁人後會消失，她說：「我好肯定佢唔會，我識咗佢老公咁耐，好奇怪，我好似第一次咁稱呼佢，嗰時去內地比賽，佢有時都嚟支持，已經知佢哋好恩愛，係Robynn嘅強心針，同埋有老公係好大後盾，可以無懼地闖。」</p><p>心態似已婚</p><p>問到Kendy何時將男友變成老公？她笑說：「我唔知呀，我係浪漫主義，可能唔結婚，心態好似結咗婚咁。」講到男友是否強大後盾時，她失笑說：「我諗我強啲。」<br>撰文：馬建華<br>攝影：陳慧安<br>化妝：Circle Cheung of ndnco<br>髮型：KenkiLau of muse hair<br>場地提供：銅鑼灣YooHex</p></body></html>