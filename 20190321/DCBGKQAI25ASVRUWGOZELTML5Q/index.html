<html><header><meta charset="utf-8"><title>墮馬前作品面世劉德華指揮新人演戲「我已經唔年輕」</title></header><body><h1>墮馬前作品面世<br>劉德華指揮新人演戲「我已經唔年輕」</h1><p>香港影視娛樂博覽昨日連續第三日於灣仔會展舉行，由劉德華監製兼主演、《五個小孩的校長》導演關信輝執導的電影《熱血合唱團》昨日舉行發佈會，一班演員包括吳岱融、雷頌德、關禮傑、李麗珍、尹揚明，以及戲中合唱團主要成員林愷鈴、伍詠詩及王智騫等亦有出席造勢。</p><p>出院始做後期</p><p>《熱血合唱團》原本在2017年華仔墮馬前已完成拍攝，但因為要待華仔康復才能做後期製作而延遲。華仔說：「因為自己做監製，想做好後期製作及音樂上嘅細節，要求等埋我，舊年3月離開醫院開始做後期。」<br><br>該片講述三等學校的問題學生在學校闖下大禍後，被要求參加一個「熱血合唱團試驗計劃」，別無選擇的學生只得遵從。其間，遇上由華仔飾演的音樂界著名華裔指揮家，合唱團與指揮家透過音樂，給迷惘人生一個熱血成長的機會。首次飾演指揮家的華仔笑言，自己本身亦是一個指揮家，今次帶領三十多名年輕人演出，直言最難的地方是當指揮家要記得他們站在甚麼位置。華仔說：「因為佢哋有啲要返學，有時想佢哋早啲拍完返去休息，導演硬係要拍我嗰啲先。」飾演李麗珍兒子的王智騫在戲中追打華仔，他在試戲時嘗試「真打」，卻不慎太大力打傷副導演。華仔說：「因為拍嘅時候打極都打唔到我，我話唔緊要，你一拳打埋嚟啦，我已經唔年輕，唔可以跑咁多次。」</p><p>珍妹放下情傷</p><p>李麗珍與關禮傑在片中飾演夫婦，在片中關禮傑是經常向老婆粗暴發洩的衰男人，他說：「自己做一個中港司機，外表不修邊幅，高興嘗試新角色。」李麗珍則表示在兩年前拍攝，當時剛與潘源良分手，是她情緒最低落的時候：「當時將自己嘅情緒發洩晒出嚟，導演唔知我拍嘅時候唔開心。」她笑言戲中的衰男人及衰兒子帶出她的情緒。至於現在心情有否受情傷影響，李麗珍說：「𠵱家唔會唔開心。」<br>採訪：張俊銘<br>攝影：仇志德</p></body></html>