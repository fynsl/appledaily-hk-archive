<html><header><meta charset="utf-8"><title>阿婆玩殘管理處經理　1日致電843次官斥無聊　充公電話</title></header><body><h1>阿婆玩殘管理處經理　1日致電843次<br>官斥無聊　充公電話</h1><p>【本報訊】老牌居屋管理處存款驟減，觸發七旬女住客與經理一場電話大戰。住黃大仙天馬苑的老婦懷疑管理處職員私生活不檢點，立心「唱到佢一毫子都唔值」，亦頻頻致電訓斥，去年發展至24小時內瘋狂致電經理辦公室843次，平均每小時最少打出35通電話。經理接聽當中549次，都只聽到女聲大叫或無意義聲響。老婦昨認一項「不斷打電話」罪，罰款1,000元，遭官責備「咁無聊㗎你？再做我一定捉你去睇吓係唔係儍！」經理昨呼冤，指管業處要應付多項維修，存款才插水，指老婦指控無中生有。<br>記者：羅日昇　陸羽平　伍嘉豪<br><br>女被告劉盧笑（71歲）昨於九龍城法院認罪後，遭主任裁判官吳蕙芳怒罵：「你係唔係有問題呀？精神有冇病呀？打八百幾次電話畀人？」劉聽罷突大聲稱：「可以！」吳官追問可以甚麼，劉答「唔再做啲咁cheap嘅嘢」。吳官回應「Cheap唔cheap都唔可以做啲無聊嘅嘢」，最終判罰款及充公劉家價值120元的固網電話。案情指劉去年10月30日中午至翌日中午犯案，她曾因襲擊同一屋苑的保安被定罪。</p><p>事主稱仍日收十次來電</p><p>這段積怨源於數年前，劉昨受訪稱，在業主立案法團會議察覺賬目不清，開支大增，但對管理處高層私生活不檢點投訴無門。她在庭外稱不會再致電涉案經理：「唔會！個死仔，我開會先玩死佢。」其後劉在家中展示新買的180元家居電話，霸氣說：「我係故意玩佢㗎。你錄音吖。要玩到佢衰到貼地。」<br><br>她頗為自滿，稱不斷打電話成功阻礙經理致電鰂魚涌上司「報更」，累他損失勤工花紅。談到判決，劉指「冇乜感覺，懲罰都啱嘅，真係唔啱，做咗犯法嘢」，但認為不應沒收電話，因她與83歲丈夫相依為命，兩人育有三名子女，但始終難照顧他倆，兩老沒有手機，故電話可說是必不可缺之物。<br><br>案中事主、管理處姓陳經理（44歲）昨尷尬謂，劉現時仍每天致電最少10次，一番粗言穢語後便收線。他回應劉的指控「好多嘢係佢自己諗出嚟，冇證冇據」，並解釋屋苑近年面對很多維修工程，如翻新水喉、更換升降機、安裝節能裝置等，以致管業處存款大減。<br>案件編號：KCCC813/19</p></body></html>