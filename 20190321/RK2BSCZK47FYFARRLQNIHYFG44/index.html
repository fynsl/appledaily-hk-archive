<html><header><meta charset="utf-8"><title>葉童讚演得平實阿Sa忙揀金像獎戰衣</title></header><body><h1>葉童讚演得平實<br>阿Sa忙揀金像獎戰衣</h1><p>蔡卓妍（阿Sa）、葉童、吳浩康（Deep）與導演曾翠珊，昨日齊齊現身演藝學院伯大尼校園，為電影《非分熟女》舉行分享會。其間，葉童大讚阿Sa演活角色：「佢可以拋開美女包袱，而且好平實咁演呢個角色，本身個角色可以好浮誇，但係佢真係控制得好好。」</p><p>自嘲非美女</p><p>被前輩大讚，在葉童身旁的阿Sa即笑謂：「因為我唔係美女嘛！」提到金像獎如箭在弦，獲提名最佳女主角的阿Sa說：「唔係你有信心就可以攞獎，冇信心都可以攞到獎，所以唔關事。」已經是影后級人馬的葉童，坦言要奪得電影獎項與歌唱獎項都特別難，她說：「唔同跑步，邊個去到終點就係贏，要視乎你遇到邊種評審，而且次次評審都唔同。」<br><br>片中Deep飾演阿Sa的丈夫，故事講述阿Sa結婚多年一直和丈夫沒有性生活，最終離婚收場，直至她邂逅片中由吳慷仁飾演的型男廚師家豪，生命從此改變。事實上，此片焦點早已放在阿Sa身上，電影預告片已經相當有睇頭，除了有全裸背着鏡頭坐在浴缸沖涼，還有她穿上性感舞衣大跳鋼管舞，少不了的當然有她和吳慷仁的激情親熱場面，連跟阿Sa首次合作的吳慷仁，都大讚她演技相當好。</p><p>越少布越貴</p><p>與阿Sa同公司兼老友的Deep，表示無論如何都會支持她，阿Sa則表示心情未因金像獎越來越近而緊張，反而近來為當晚揀選戰衣十分忙碌。她說：「攞唔攞獎都要好睇㗎，呢排借衫，大家都以為我係借去金像獎，啲款真係勁到不得了。𠵱家啲衫，越少布仲越貴，真係好唔抵，有啲款，我直頭覺得出面點會有人買㗎？成條底褲露晒出嚟喎。」<br>採訪：盧妹<br>攝影：陳俊強</p></body></html>