<html><header><meta charset="utf-8"><title>搶鄧萃雯角色</title></header><body><h1>搶鄧萃雯角色</h1><p>楊千嬅於娛圈打滾多年，是非不多。不過去年初簽約老公丁子高旗下，年尾返無綫拍重頭新劇《多功能老婆》，接連生事端。未開拍前，傳丁子高同無綫高層余詠珊打人情牌兼割價，搶去原屬鄧萃雯的女一角色，鄧萃雯也直認與無綫有聯絡，只等適合的角色。</p><p>遲到無愧</p><p>《多》劇開拍後，再傳千嬅因為同時接拍鄭保瑞監製、與郭富城合演的電影《麥路人》，令檔期太密經常遲到，辣㷫同劇對手陳煒。千嬅承認有遲到，但每次是半小時內，更會預先兩、三小時前叫助手通知劇組，有次更是睇醫生針灸，她表示問心無愧︰「大家都知我做緊乜，我覺得冇關係啦，最重要作品好睇。」更指拍攝期間5日瞓得12小時，最激試過連踩48小時沒返家，但因為劇本好、拍檔好，辛苦很值得。千嬅與煒哥都否認不和，其中煒哥也在煞科宴讚千嬅︰「傳聞非常無稽，千嬅係專業嘅演員，佢叠住套電影《麥路人》，寧願唔瞓都唔改通告，我好佩服佢。」<br>撰文：祖李</p></body></html>