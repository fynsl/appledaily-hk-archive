<html><header><meta charset="utf-8"><title>【娛樂人物】陳松伶兒歌有價</title></header><body><h1>【娛樂人物】陳松伶兒歌有價</h1><p>入行逾30年、現年48歲的陳松伶（松松），早年憑兒歌打響名堂，昔日推出的《烏卒卒》CD更炒至500元一張，有價有市。保養得宜的松松，不愛被稱「少女」，她強調中女也有魅力及發展空間，尤其不用為生活奔波，可以追求兒時的夢想，爭取演出百老匯音樂劇。<br>撰文：卓寶花<br>攝影：沈健程<br><br>當年只有15歲的陳松伶，參加葉蒨文模仿大賽入行，89年與黎明拍攝劇集《天涯歌女》一炮而紅，由松松主唱的同名大碟更賣到四白金，緊接推出兒歌《烏卒卒》，更奠定兒歌天后地位。近年松松在港保持「兩年一劇」，近日再開金口為主演劇集 《福爾摩師奶》唱插曲。<br><br>談到唱兒歌，松松表示一唱就心情好：「唱兒歌就去咗另一片天空，心中有個淨土。最鍾意《相聚一刻》，因為係第一首兒歌，好有感覺，最經典係《烏卒卒》，一唱就冇煩惱。」近日友人告知，她昔日的《烏卒卒》CD炒至500元，令她喜出望外。</p><p>市場睇樣</p><p>由兒歌天后變中女，松松認為做藝人實力是重點：「拍劇有好多唔同層面，每個階段都要強化自己，靚唔靚唔止睇樣，需要用表情身段去講故仔，講故仔先係演員要做嘅事。亞洲市場睇樣，好恐怖就係到50幾歲都被指少女，我好唔鍾意，先要接受自己呢個年紀，好似惠英紅、葉德嫻，佢哋都有好多發展空間。」<br><br>當年電視台會舉行《兒歌金曲頒獎典禮》，梅艷芳、郭富城、陳奕迅及楊千嬅等一班天王天后也曾唱過兒歌，可惜時移世易，不單兒歌，甚至兒童節目已不再受重視。身為兒歌天后的松松姐姐深感惋惜說：「𠵱家直情冇兒歌，好可惜，我個年代唱好多兒歌，佢哋都成長做咗爸爸媽媽，會留有一個正能量回憶，一聽番勾起童真火苗，應該需要有兒歌，帶到正面訊息畀小朋友，同埋歌詞好積極，好過兩歲開始唱情歌。</p><p>圓兒時夢</p><p>97和05年松松曾為張學友音樂劇《雪狼湖》巡迴演出擔任新加坡站女主角後，直到去年經過兩次面試，她終於實現兒時夢想，爭取到百老匯音樂劇《媽媽咪呀！》（Mamma Mia！）中文版女主角。<br>場地提供：CEO Neway of MegaBox</p></body></html>