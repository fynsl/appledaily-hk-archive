<html><header><meta charset="utf-8"><title>夫妻間沒秘密</title></header><body><h1>夫妻間沒秘密</h1><p>陳松伶於11年與年輕8載的內地男演員張鐸結婚，多年來二人恩愛如昔，丈夫是她的情人知己、最好的傾訴對象，松松說夫妻相處坦誠很重要：「唔經唔覺認識至今12年，最主要坦誠，我哋冇秘密，佢嘅密碼我都知，好少嗌交，基本上嗌大交加埋冇5次，通常似兩個老師講道理，我哋脾氣都唔火爆，亦唔鍾意浪費時間，最多語氣唔好，唔會折磨大家，偏向盡快解決事情。」<br><br>平日因工作相隔兩地，松松為免相思之苦，結婚時已定下協議：「盡量唔超過兩星期唔見面，有時佢得1日都會嚟香港，我有時得3日都會上北京、上海探佢，時間放喺交通上，見個面只得12小時，但都值得，真正見面同手機見唔一樣，雙方都感受到真係有個人存在，唔係結婚嚟做乜。」</p></body></html>