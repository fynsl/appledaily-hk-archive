<html><header><meta charset="utf-8"><title>港人沽深圳樓轉買屯門單位「大灣區非遍地黃金」</title></header><body><h1>港人沽深圳樓轉買屯門單位<br>「大灣區非遍地黃金」</h1><p>【周末專題】大灣區前景被捧上天，12年前早着先機在深圳以50多萬元買樓的港人陳先生，反而覺得「吹得咁行係有啲問題」，3年前覺得內地樓市見頂，「再升嘅話差唔多係香港嘅樓價」，於是賣出福田一間兩房單位，賺200多萬元。他套現後轉投港樓懷抱，購入屯門豐連兩伙作長線收租。<br>記者：陳家雄</p><p>陳先生和母親在2007年共有約50萬元現金，若在香港買樓，只足夠作首期，未來還要供樓，適逢有朋友介紹去內地睇樓，他當時覺得深圳鄰近香港，又開始發展，「發展落去可能一級跳、二級跳，甚至三級跳，希望賺到呢筆利潤」。</p><p>買豐連兩伙收租</p><p>他深明隔山買牛風險高，「大陸樓感觀上可能惡劣啲，買咗後隨時可能無啦啦過一段時間冧咗！但當時我唔係買樓花，係買現樓，心諗應該唔會咁黑仔」。最終他以50多萬元，在深圳福田區買入1個面積約500方呎的兩房單位。<br><br>後來單位附近的地鐵通車，樓價升幅以倍計。根據深圳中原地產數據，2007年底深圳整體二手住宅物業平均呎價約1,250元人幣，到2016年已升穿5,700元水平人幣，升幅約3.6倍。當時陳生認為深圳樓市見頂，遂將福田物業沽出，套現近300萬元。他指持有內地樓不安心，「都係香港熟悉啲」。<br><br>當年大灣區概念已經出台，「大陸政策唔熟，但睇幾單新聞，大陸話收你就收你，係推冧你（間屋）就推冧你。現在大灣區吹得好行，係咁招商……吹成咁係有啲問題喺度。其實睇返入面政策都唔係好完善，睇返過去啲例子，話大灣區有個乜園，過咗無耐就被政府取締咗，整個計劃推倒，幾億就無咗。嘩！真係有啲風險㗎喎，唔係好似想像中周街都係黃金畀你執」。<br><br>資金班師回港後，碰巧南豐推出屯門新盤豐連，首批每呎折實均價8,826元，首批138伙當中，過半數單位售價低於300萬元。他不諱言，當時有足夠資金一炮過購入豐連一個單位，但低息環境下，想善用按揭這個槓桿買樓。最終將賣出深圳樓套現而來的近300萬元，再加數十萬元儲蓄，一口氣購入豐連兩伙，分別以約290萬元及約480萬元，買入一房及兩房單位。兩個單位均借六成按揭，首期共約300萬元，月供約1.8萬元。<br><br>他認為，今次博一博比當年在大陸買樓較安全，「當年喺大陸買樓嘅風險係現在香港買樓嘅兩倍！」目前一房戶已租出，月租1.05萬元，回報率4.3厘，而兩房單位月租1.5萬元，有3.8厘回報。</p></body></html>