<html><header><meta charset="utf-8"><title>麥明詩做媒人　羅丹虹明年嫁人</title></header><body><h1>麥明詩做媒人　羅丹虹明年嫁人</h1><p>麥明詩昨日在Ig上載照片，大爆同屆港姐羅丹虹（Ann）日前已獲拍拖三年的圈外男友文浩威（Edward）求婚，將於明年拉埋天窗。她留言道：「恭喜Ed同Ann。作為媒人之一，見到你哋三年嘅感情喺白色情人節晚上修成正果，深感欣慰！」麥明詩昨回覆傳媒說︰「我同港姐有次喺Edward餐廳食飯，介紹咗Ann畀佢識，Edward係男拔嘅師兄，佢話會介紹番男仔俾我識。求婚派對好驚喜，Edward叫啲親戚朋友匿喺房等，佢哋食飯時至彈出嚟。」據悉Edward今年約四十餘歲，任職初創投資。</p><p>麥明詩昨午在尖沙嘴出席活動，問到與單車教練胡健燊會否有下文，她開綠燈笑說：「都感動嘅，考慮之後再踩，參加其他賽事。」提到她恨拍拖，更叫師兄介紹對象，她說擇偶最重要揀聰明：「唔使靚仔，靚過之前嗰個得啦！人當然想追求進步空間。」<br>採訪、攝影︰嵐山、王連連</p></body></html>