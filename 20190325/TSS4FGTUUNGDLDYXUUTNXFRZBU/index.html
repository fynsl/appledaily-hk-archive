<html><header><meta charset="utf-8"><title>陶大宇陪母飲茶顯孝心</title></header><body><h1>陶大宇陪母飲茶顯孝心</h1><p>【爆相爆片】<br>陶大宇一向孝順，其母親已年屆90歲，讀者蘇小姐日前透過本報的「爆相爆片」，分享陶大宇推着坐輪椅的媽媽去飲茶的情況，蘇小姐說：「嗰日大約點半鐘，喺海怡半島商場對出，見到佢推住輪椅，過馬路時好小心睇清楚有冇車至過，輪椅上路壆時，又好輕力慢慢就住，跟住佢哋就入咗商場。」</p><p>其實陶大宇媽媽在兩、三年前因為整傷腰骨而影響活動能力，陶大宇接受本報訪問，指當日是陪媽媽去飲茶：「媽咪90歲，其實都正常嘅，佢有骨質疏鬆，之前因為換床單時唔小心整親，不過都冇乜嘢，老人家都算正常啦！」此外，有網民將他日前到內地登台的唱歌片段放上網，笑他唱劉德華的《倒轉地球》比江華更劉華腔，陶大宇笑言：「我唱佢嘅歌嘛！」<br>採訪：陳甫</p></body></html>