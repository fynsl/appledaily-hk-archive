<html><header><meta charset="utf-8"><title>回應撤趙世光爭產案何琍琍斥三奶冇廉恥「道德淪亡」</title></header><body><h1>回應撤趙世光爭產案<br>何琍琍斥三奶冇廉恥「道德淪亡」</h1><p>航運業大亨趙世光於16年離世，被傳是趙世光「三奶」的前秘書劉園園同年入稟高院爭產。事件糾纏近三年，昨日傳出劉園園放棄爭產訴訟。《蘋果》昨日聯絡趙世光遺孀何琍琍，她表示對官司進展完全不知情，但她直斥劉園園不知廉恥：「呢啲人道德淪亡。」</p><p>船業大亨、香港華光航業前董事長趙世光於16年7月20日離世，享年77歲。趙世光是船王趙從衍四子，他於01年在大哥趙世彭猝死後，開始接掌家族航運生意，曾被傳擁有逾15億港元身家。被指是趙世光「三奶」的劉園園曾是他的秘書，16年尾她入稟高院，自稱獲趙世光包養，向趙世光遺孀何琍琍及其子女爭產。</p><p>「佢只係秘書」</p><p>昨日有報道指劉園園因缺錢放棄爭產訴訟，並有傳聞指她已另覓新歡。《蘋果》就報道聯絡身在內地的趙太何琍琍，她表示對官司進展不知情：「我唔知道，官司嘅嘢完全不知情，係仔女同律師跟進。」<br><br>提到劉園園爭產，何琍琍越說越勞氣：「趙生走嘅時候都冇話呢個人係紅顏知己，呢啲人道德淪亡。以前啲人係會避談，佢只係趙生秘書，趙生以前有乜女人，譚玉梅你哋都寫過，呢個（劉園園）太離譜，不知廉恥，求其一個人跳出嚟，邊一個老闆會請一個秘書留資產畀佢？」趙世光生前感情生活多姿多采，既有多年的「二奶」程秀麗，與落選亞姐譚玉梅也有一段糾纏十多年的感情，何琍琍更曾多次與譚玉梅隔空開火。<br><br>至於劉園園這宗官司，何琍琍強調由始至終都是「好奇怪」，不過她相信香港法律公正，以及尊重趙生遺囑意願，自己並沒過問官司的事。對於這位做了逾20年趙世光秘書印象如何？她表示：「趙生之前紅顏知己嘅事大家都知，我都唔想發表太多意見。」</p><p>照顧二奶子女</p><p>有傳二奶程秀麗早前病逝，她與趙世光所生的私生子女趙式康及趙式珠雖非遺產受益人，但何琍琍與眾子女都照顧有加，何琍琍表示：「仔女都尊重趙生在生時對佢哋照顧，可以幫到就幫。趙生係佢哋爸爸，佢哋去咗外國讀書都好有成就，未來一定盡力做好自己事業，佢媽媽病時，我哋都有盡力協助。照顧佢哋係對先生一個尊重，我見過佢哋兩次。一次係佢哋一歲幾，一次係成年後，我哋都希望佢哋發展好。」<br><br>對於有傳聞指趙式珠已結婚，何琍琍表示現時長居內地，沒有看新聞，所以她並不知情：「真係唔知，冇聽仔女提過。如果真係，希望佢同佢先生幸福快樂。」最後，何琍琍表示不會為爭產新聞不開心，她笑說：「我唔睇新聞，我由拍戲年代，媽咪已教我唔睇新聞。」<br>採訪：唐如</p><p>【自稱受供養】劉園園曾入稟追遺產</p><p>劉園園16年尾的入稟狀指，趙世光於06年9月及09年7月，分別就遺囑訂立附件，訂明送贈劉園園最少500萬處理樓宇按揭事宜，並送贈她三間總值1千萬美元（約7,800萬港元）的公司，以及以下受對方供養的項目。</p></body></html>