<html><header><meta charset="utf-8"><title>隔牆有耳：唐偉康去藍屋　織織復織織 - 李八方</title></header><body><h1>隔牆有耳：唐偉康去藍屋　織織復織織 - 李八方</h1><p>早排美國駐香港及澳門總領事唐偉康公開批評北京干預香港事務，危及香港營商環境，結果引起成班極左派反擊，不過呢啲噪音對唐偉康似乎冇影響，佢就繼續四圍落區出巡視察民情，今次唐偉康就去灣仔古蹟藍屋參觀，仲即場表演佢藝術天份！<br><br>美國駐香港及澳門總領事館facebook噚日貼咗唐偉康參觀灣仔藍屋嘅相，藍屋建築群係政府活化古蹟計劃嘅項目，唐偉康係個post話多謝負責單位聖雅各福群會帶佢參觀灣仔藍屋同呢個會嘅創作坊「藝想」。唐偉康又話見到咁有歷史嘅藍屋入面公寓仲保存得好好，俾佢體會到當時住戶嘅生活狀況，而佢亦貼咗多張喺藍屋入面嘅相，似乎佢真係好like藍屋。唐偉康仲特別提醒大家，唔好錯過佢貼嘅最後一張相喎！呢張原來係佢由一名婆婆指導下，試用一部木製人手織布機，唐偉康仲認叻話其實佢都有啲藝術天份！</p></body></html>