<html><header><meta charset="utf-8"><title>吳日言囡囡百日宴被搶鏡</title></header><body><h1>吳日言囡囡百日宴被搶鏡</h1><p>吳日言去年11月為老公Barry誕下愛女Beatrice，前晚她為囡囡舉行百日宴，獲董敏莉、林芊妤（Coffee）、前DJ梁梓禧和鍾慧冰等到賀，董敏莉和Coffee更帶了她們的BB一齊現身。吳日言前晚將囡囡打扮成可愛小公主，不過Beatrice面對鏡頭一度嘴扁扁。<br><br>梁梓禧前晚把照片上載到社交網分享，大合照當中，吳日言一家三口卻企旁邊，反而他和鍾慧冰企中間，難怪梁梓禧得戚留言：「唔好意思，幅相似我同冰姐（鍾慧冰）搞百日宴咁㖭。」梁梓禧看到好友董敏莉和吳日言都升呢人母，他說：「呢兩位女士分別都做人阿媽，我表示驚訝，人生。尤其董敏莉，我唔敢相信佢識湊B。」<br>撰文：陳杰</p></body></html>