<html><header><meta charset="utf-8"><title>林煒珊醫院擴建念祖母</title></header><body><h1>林煒珊醫院擴建念祖母</h1><p>林建名女兒林煒珊（Vanessa）、煒琦、煒珽與兒子孝信，昨日於荃灣出席「仁濟醫院林賴元芳足病診療室開幕典禮」，Vanessa捐出300萬元作醫院擴建，她說：「呢度係用嫲嫲個名命名，佢仙遊咗7、8年嘞，以前嫲嫲都係糖尿病患者，都有足部問題，我哋好想用呢個方法懷念祖母。」<br><br>腹大便便的Vanessa透露已懷孕7個多月：「呢個係冇預期、冇諗過今年發生嘅事，係非常開心、非常感恩，𠵱家7個幾月，仲有個半月就生。」但她未有透露胎兒性別，卻指爸爸十分開心。熱愛攝影的妹妹煒珽透露已安排攝影師為姐姐影大肚照，問她為何不親自操刀？她笑說：「影得唔好會好大壓力，我會去做助手。」<br>採訪、攝影：羅慧敏</p></body></html>