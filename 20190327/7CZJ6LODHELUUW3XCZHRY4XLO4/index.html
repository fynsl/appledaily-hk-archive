<html><header><meta charset="utf-8"><title>撇甩老公孖仔李心潔單拖來港約會梁詠琪</title></header><body><h1>撇甩老公孖仔<br>李心潔單拖來港約會梁詠琪</h1><p>李心潔、車婉婉及黃婉君（Rosanne）帶同兩子前晚到中環出席環保玩具拍賣活動，李心潔此行撇甩一對寶貝仔和老公彭順，由馬來西亞返港逗留一星期。談到兩子，心潔笑說：「講到我就好心痛，之前已經日日提示佢哋，佢哋話唔要，唔可以去做嘢。」即使囝囝扭計不放人，但她坦言沒有衝動與囝囝同行：「雖然好唔捨得，但若果帶埋小朋友返嚟，我就冇時間去約朋友食飯。」她表示會約梁詠琪食生日飯。</p><p>去年拍新片</p><p>成為人母後的心潔，在工作方面明顯減產，直到去年在馬來西亞接拍電影《夕霧花園》，她在片中說英語對白，而電影將於今年推出。目前為照顧家庭和兒子，她表示不捨得遠行工作：「可能返學都會成日逃學，因為我唔捨得佢哋。」至於和老公會否再合作？她表示不知道，但希望多些返港工作。<br><br>剛剛從新加坡返港的Rosanne，因兩子有份捐出舊玩具製成藝術品，前晚帶同囝囝現身，她希望藉此讓小朋友知道被遺棄的玩具可以幫人，並且學懂珍惜，她說：「佢哋都算乖唔會扭計買嘢，我會同佢哋講兩個選擇，媽咪有錢可以買書同食物畀你哋，若果揀玩具今日就要捱餓，人生就係要你識選擇，佢哋已經擁有好多。」</p><p>2R傾過復出</p><p>Rosanne指妹妹黃婉佩（Race）婚後定居新加坡，並育有兩女。近年不少組合相繼復出，兩姊妹當年以組合2R出道，被問到會否合體復出？Rosanne說：「的確有人搵過我哋開騷，但係太耐冇出嚟表演，如果真係要三個月培訓，不過大家都要湊仔，又有自己事業，雖然有意思唱歌，但冇時間籌備。」她透露兩子有藝術天份，惟獨唱歌跳舞較差。<br>採訪、攝影：卓寶花</p></body></html>