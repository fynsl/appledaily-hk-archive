<html><header><meta charset="utf-8"><title>智取大市：核電係危定係機 - 晉佳</title></header><body><h1>智取大市：核電係危定係機 - 晉佳</h1><p>中廣核電（1816）舊年扣除非經常性損益後，多賺8%，PE 10倍，股息率3.7厘。2014年12月上市至今，收入由初期增兩成，去到舊年降至11%。由於核電上網電價同成本非常穩定，因此盈利增長可測性極高。<br><br>隨住備受爭議、倚賴法國核電技術而產生嘅台山1號歐洲壓水反應爐（EPR）核電機組投運，令中國成為全球第一個敢投運EPR機組嘅國家。中廣核今年收入、盈利會繼續有增長。<br><br>中廣核營運中核電機組24,306兆瓦，在建機組容量7,434兆瓦，在建機組投運時間由今年至2022年，即係4年內至少帶嚟共三成增長。行業係零競爭，中國亦係發展核電最快嘅國家，亦冇打算學其他國家叫停。佢嘅淨利潤率高達26.9%，係因為門檻極高。<br><br>揸呢隻股，就求神拜佛中國冇大地震、機組冇事，呢個係最大風險。超大upside，就係全球正在研究第四代反應堆，務求將核廢料減低、安全度提高、效能提升，積極研究嘅係邊個？就係Bill Gates。可惜貿易戰令Bill Gates進華搞核電嘅如意算盤打不響。分析預期第四代反應堆難喺2030年之前投運，但呢個upside足以令核電真正盛行，所以不得不提。<br><br><br>晉佳<br> http://fb.com/advanceguy1 <br>本欄逢周一、三、五刊出</p></body></html>