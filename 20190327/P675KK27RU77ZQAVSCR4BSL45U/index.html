<html><header><meta charset="utf-8"><title>【馮仁昭四圍超】減肥成首要目標阿嬌嘲老公「孕味濃」</title></header><body><h1>【馮仁昭四圍超】減肥成首要目標<br>阿嬌嘲老公「孕味濃」</h1><p>鍾欣潼（阿嬌）同賴弘國去年底結婚後，經常被追問造人大計，日前佢喺長沙出席活動穿上超鬆身衫，被指孕味濃。<br><br>噚日阿嬌現身中環活動，繼續穿上鬆身連身裙，但佢否認懷孕，佢話：「冇呀，減肥都要時間，畀啲時間我，𠵱家開始減緊，不過唔係一時三刻減到。」</p><p>雪卵好辛苦</p><p>問阿嬌係咪怕有咗未夠三個月令到BB小器？她沒好氣說：「唔係呀，近來好忙要努力減。」問到實際造人大計？佢話睇緣份，但暫時唔係佢同老公計劃之中。講到身邊人都好心急，佢就話：「我哋唔心急，只係心急減肥，呢啲慢慢嚟啦！」阿嬌仲話長沙張相係fans影：「嗰日喺長沙好凍，我冇執行李，得件冷衫所以就照着。笑問佢經常被傳懷孕，老公有乜反應？阿嬌話：「真係反眼，佢聽到後有問我係咪要一齊做運動，其實佢同我都一齊肥，佢先係孕味濃。」阿嬌又自爆之前「雪卵」成效不佳：「抽完好似冇抽過，抽得三粒，係好少嘅數量，而且唔會考慮再抽，因為好辛苦。」<br><br>講到好姊妹容祖兒日前俾人影到同有婦之夫食晚飯，阿嬌話：「朋友箒，我都有同男仔食飯。」問到係咪之前幫祖兒喺內地嘅金童玉女廟點燈求姻緣未有成效？阿嬌就笑住話：「畀啲時間啦，識男仔都要時間嘅。」<br>撰文：馮仁昭</p></body></html>