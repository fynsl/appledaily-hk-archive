<html><header><meta charset="utf-8"><title>甄子丹受辱開腔鬧卸膊</title></header><body><h1>甄子丹受辱開腔鬧卸膊</h1><p>甄子丹與太太汪詩詩及女兒日前出席慈善舞會時，指因受歧視憤而離場。事後再爆出導火線是子丹夫婦座位太側令當事人不滿，而負責贊助、賣枱及籌款等事宜的天機公關負責人鄭詩韻日前承認，amfAR委託的海外製作單位出現問題，大會名譽主席何超瓊（Pansy）當晚也有出手緩和事件。<br><br>對於好友呂良偉指子丹被安排的位置不佳，子丹昨回應：「我同佢都坐門口位，但位置唔係重點，係態度接受唔到。」子丹表示離場原因是當日接待的工作人員態度不佳：「今時今日當然仲有種族歧視啦，只不過好多人視而不見當冇嘢，我同太太多年出席咁多活動，點會咁。我同太太支持咁多個慈善機構，我又係保良、救助兒童會（Save the Children）、國際人道主義獎THE ONE大使等，從未離場。今次自費去支持Pansy同做善事，但轉頭仲會有人將責任曲線地擺喺我身上，實在卸膊，一啲歉意都冇。」<br>採訪：楊定</p></body></html>