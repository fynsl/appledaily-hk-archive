<html><header><meta charset="utf-8"><title>去年低價賣自住物業80後擔心難再上車</title></header><body><h1>去年低價賣自住物業<br>80後擔心難再上車</h1><p>【周末專題】4年前參與本報《80後上車真人騷》的袁冬怡（Tony），當日買樓差點要撻定，最終驚險圓上車夢。Tony曾豪言：「3年內買第2層樓！」期限已過，人生第一個單位已升值逾四成，去年第3季樓市波動，驅使他想賣樓，而且一直嫌單位升值慢、位置差，於是展開今次歷時6個月的《落車真人騷》。<br>記者：陳家雄</p><p>【8/2018】叫價600萬放售康盛</p><p>2015年8月Tony以自由市場價382萬元，買入將軍澳居屋康盛花園實用495呎單位，去年8月銀行估價由539萬元至555萬元，3年間升41%至45%。當時想賣樓，原因是覺得居屋升幅較私樓慢，單位要突破600萬元是天方夜譚。對於曾豪言3年內要有第2層樓，他指，收入大不如前，賣樓後打算回娘家與父母同住。<br><br>他在去年8月放盤，最初吊高賣叫價600萬元，「好多人嚟睇樓，但真係會落實還一個價畀你嘅人係好少。」單位放盤1個月之後，將叫價下調至550萬元即有實客。他表示：「有客還價520萬，原本又話525萬。我還價540萬，佢話寧買510萬嗰間（另一放盤）」。被買家鋤價，Tony坦言：「銀行估價都539至555萬元，咁咪仲低過市價，無差到咁㗎！」</p><p>【9/2018】多番波折後542萬沽</p><p>Tony忐忑不安時，獲玄學家麥玲玲指點，稱2018年內賣樓成事機會高，尤其農曆8月，恍如注入強心針。揸車搵食的他卻於算命兩日後撞車，自僱司機手停口停而樓價又持續下跌，想賣樓又賣不出。<br><br>不過，當天卻傳來有客還價545萬元的消息，貼近目標價550萬元，於是買賣雙方相約9月9日簽約。當天早上買家說有事做而改為晚上7時，簽臨約前40分鐘，Tony無奈稱：「啱啱傾好晒價錢，但臨尾40分鐘，個客話其他代理平啲……無嚟到，放咗我飛機！」<br><br>後來經紀致電給他說：「個客話搵另一間代理行去買你個單位只係530萬元喎！」Tony即抱怨，「我一直無講過呢口價，底線係550萬元。」不夠一小時，隨即傳來另一個經紀的電話，有客人開價530萬元，談判膠着，經紀約雙方翌日見面。<br><br>進入代理行，「買家還一口價538萬元，我覺得都好貼價啦！對方經紀問我底價究竟多少？我答542萬元，無得減。跟住對方經紀說無問題，成交！」全程20分鐘，單位以542萬元成交，較2015年買入價382萬元，賬面賺160萬元。</p><p>【1/2019】期望買家撻定落空</p><p>由於成交期有3個月，今年1月完成買賣前，Tony曾多次想買家撻定，收票前他仍想買家撻定，「賣咗樓，睇返啲樓價都唔係跌得好犀利，想搵另一間，發覺有少少困難，啲樓價好癲囉！普通500呎單位，近港鐵站嘅私樓都要600萬，根本已經係好難入返市呀！」土地註冊處資料顯示，他沽康盛花園單位後，再有7宗成交，6個單位成交價均比他的單位平。<br><br>他收票後強調無後悔，「始終有賺吖嘛！」他亦重申不是落錯車，套現後一直物色其他物業，例如新盤大埔天鑽、紅磡啟岸，以及嘉湖山莊。他認為：「有錢唔買樓係戇居！」目前置業目標是400多萬元、實用面積約500呎單位，預留約240萬元首期重新上車。</p></body></html>