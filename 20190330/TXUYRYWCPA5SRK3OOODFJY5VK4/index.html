<html><header><meta charset="utf-8"><title>台灣落難　冇錢開飯</title></header><body><h1>台灣落難　冇錢開飯</h1><p>何超儀在13歲就立志做歌手，於1993年、年僅19歲的她由成龍引薦簽台灣滾石唱片公司，由李宗盛親自監督，前途看似光明，可惜只是曇花一現。李宗盛後來為了林憶蓮離開滾石定居上海，令超儀慘變孤兒仔︰「李宗盛臨走攬攬我，叫我好好照顧自己，我老細咁就冇咗！多謝你憶蓮，因為咁樣我長大咗，真係慘！」<br><br>超儀當時一個人在台灣，生活無依：「嗰陣自己帶錢去學藝，仲要張香港提款卡喺嗰邊㩒唔到錢。嗰時我啱啱中學畢業，只係想快啲出隻碟，底薪又少，唔夠生活，直情食風，所以嗰陣好瘦。每日錄音到晏晝，求人帶我出去食飯，因為啲錢去晒買時裝雜誌，公司叫我做research，個部門係老點我。」公司未發掘到適合她的歌路，惟有幫她報跳舞、普通話班，但出道依然是遙遙無期。<br><br>簽約滾石的第四年，超儀被陳勳奇等導演睇中拍戲，後來滾石見到香港報道，她就被公司認定不聽話︰「人哋本來有套好靚嘅plan推你出市場，但我自己就喺香港先出道，佢哋叫我即刻返台灣錄埋隻碟，之後又遇着滾石大地震，簽約就不了了之。」</p><p>家人僅得父親支持</p><p>超儀出道路難行，原來家中除了爸爸何鴻燊外，沒有人贊成她做藝人，媽媽更叫她放棄娛圈，重返校園。就連家庭飯局，也是因為爸爸在場，她才有say：「因為爸爸最了解我、睇得起我，佢會畀面聽我講，佢覺得我幾聰明㗎，但屋企好多女人，我又最細，所以爸爸唔在場，我會出少句聲。」</p><p>賭王愛錫超儀，皆因他覺得反叛的超儀最像他，尤其她闖娛樂圈的用心及毅力，與他昔日在賭業上馳騁不遑多讓。超儀在10年憑《維多利亞壹號》成為西班牙錫切斯電影節影后，當時賭王開心謂︰「好想超儀成功，希望佢畀心機，唔好驕傲，繼續拍多啲好戲。」</p></body></html>