<html><header><meta charset="utf-8"><title>Popeye靠雞油拍戲</title></header><body><h1>Popeye靠雞油拍戲</h1><p>提到至紅明星狗Popeye，《卡拉屋企》導演鍾澍佳日前接受《蘋果》專訪，也指Popeye是他最喜歡的角色：「Popeye唔會駁你嘴吖嘛！初時係佢走咗入鏡，所以拍埋佢。拍咗幾個禮拜後，有個編審想寫集戲畀Popeye做主角，喺嗰集《Popeye夢驚魂》，隻狗會講嘢呢個概念，當時嚟講好新，《寶貝小豬嘜》（Babe）動物講嘢都係95年，但我哋91年已用。」<br><br>鍾澍佳憶述當時拍攝狗狗，也是向難度挑戰，因為要用真實技巧令Popeye做到某些動作︰「Popeye好多鏡頭係冇剪接、一take過，好似Popeye鍾意食雞，我哋要佢走埋嚟隻杯度聞一聞、舐一舐就走，就先要喺隻杯搽滿雞油，吸引佢過嚟聞同舐，佢舐一舐後，鎮宇就要喺另一邊喝佢，等佢驚到擰轉頭走。」</p><p>「香港要處境喜劇」</p><p>提到《卡拉屋企》越拍越瘋狂：「有集戲講一個人為咗戒煙可以去到幾盡，肥仔德（秦煌）同泰臣表哥（吳鎮宇）兩個夜晚瞓唔着出嚟打包煙，已經有mad comedy成份。又有一集全家人扮飛機師，都係延展呢種風格。」有份扮機師的鎮宇，若干年後真的變成《衝上雲霄》的Sam哥。鍾澍佳指80集後，轉由潘嘉德監製後，喜感大大提升︰「我覺得𠵱家香港需要一個好嘅處境喜劇，畀觀眾生活得開心啲，紓緩生活壓力。」</p></body></html>