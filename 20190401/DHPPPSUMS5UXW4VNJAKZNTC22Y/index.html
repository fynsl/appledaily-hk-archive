<html><header><meta charset="utf-8"><title>西環集中營：北京箝制港商界的緊箍咒 - 季陶</title></header><body><h1>西環集中營：北京箝制港商界的緊箍咒 - 季陶</h1><p>民陣及民主派發起遊行反對修訂《逃犯條例》遊行，結果有逾萬市民上街，遠超民陣原先預期的1,000人。有民主派人士認為，《逃犯條例》修訂仍未交立會，已有這麼多人上街，反映政府提出撤回九類可移交罪名，根本無法改變反對民意，據他所知即使是商界，他們私下也對新修訂未肯收貨，甚至有人更加陰謀論，憂慮一切是北京箝制香港商界「緊箍咒」。<br><br></p><p>「今日送禮　聽日變行賄」
</p><p>該民主派人士說，有一些商界朋友即使在政府提出撤回九類可移交罪名後，仍對修訂《逃犯條例》相當憂慮，「有個喺大陸做廠做得幾大嘅朋友同我講，喺大陸做生意，有邊個冇送過禮、畀過錢？越係大嘅商家、送嘅大陸官員級數越高、呢啲官員越有可能牽涉入內地權鬥，隨時今日係送禮，聽日就因為個官嘅派系失勢，變成行賄」。該商界朋友更對他直言，一旦《逃犯條例》修訂通過，「佢估好多商界人士會有得震冇得瞓，點知習近平將來又捉到乜高官貪腐，順便引渡畀過錢佢嘅大孖沙返大陸受審」？<br><br>另一專業界選委更對季陶說，有商界朋友更以陰謀論分析今次修例，指北京覺得商界未肯完全聽話，「又唔支持梁振英做特首，之後又唔肯立即跟大隊撐林鄭」，而修訂《逃犯條例》正好如「緊箍咒」，「以後邊個再敢唔全面聽話、又或敢同北京講條件，就翻你舊賬引渡你返大陸」。該名業界選委原本質疑這個陰謀論太誇張，但是他的朋友直言，北京要百分百控制商界，「有乜係做唔出㗎？」<br><br>季陶<br>周一、三、五刊出</p></body></html>