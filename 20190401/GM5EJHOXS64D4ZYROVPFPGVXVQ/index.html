<html><header><meta charset="utf-8"><title>鄧麗欣普通話談情</title></header><body><h1>鄧麗欣普通話談情</h1><p>鄧麗欣（Stephy）昨在山頂出席慈善跑活動，不過因要趕往工作，未能落場跑步，同場參與跑手還有吳雲甫、郭思琳及董嘉儀等。Stephy透露希望盡快物色電影新角，自從跟男友王子（邱勝翊）公開戀情後感情穩定，大可以情侶檔上陣？Stephy坦言：「暫時又冇喎，賺錢OK嘅，睇點做法，費事俾人話我太高調，適可而止就可以。」<br><br>維持異地戀雖辛苦，Stephy樂做跟得女友，她說：「OK啦，唔喺香港當然辛苦少少，識好多朋友英國同加拿大仲慘，我起碼冇時差。」二人語言雖不成障礙，但偶爾令Stephy難以觸摸：「內地同台灣用語唔同，有時都搞到我個tone會亂咗，平時係我講普通話就佢多，佢唔會講廣東話，佢淨係識得叫嘢食。」<br>採訪、攝影：卓寶花</p></body></html>