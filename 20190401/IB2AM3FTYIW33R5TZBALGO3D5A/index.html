<html><header><meta charset="utf-8"><title>【馮仁昭四圍超】貧血食肉進補大肚馬賽難忍肥22磅</title></header><body><h1>【馮仁昭四圍超】貧血食肉進補<br>大肚馬賽難忍肥22磅</h1><p>現年31歲、08年港姐季軍馬賽，今年1月突然喺社交平台宣佈已婚，貼出同老公恩愛合照並留言：「往後餘生。」馬賽表示老公係圈外人，所以想保持低調。當時曾有報道指馬賽係奉子成婚，已懷孕約5個月，當事人一直冇親口承認，不過有傳媒喺前晚影到佢腹大便便同契媽行街，馬賽噚日喺社交平台貼大肚相，見佢仲拖住小朋友。</p><p>為順產做瑜伽</p><p>馬賽身形圓潤，腹部明顯隆起，佢留言話睇到報道野生捕獲肥咗22磅嘅自己：「相比之下，我比較願意承認美圖相機下的我。」將做人母嘅馬賽𠵱家安心養胎，佢以短訊回覆：「現在懷孕期已胖了10kg（22磅），醫生說雖然我基礎體重比較輕，但也要注意不要太胖。」馬賽又話會保持做運動嘅習慣以助順產：「所以我每星期會做三到四次瑜伽，幫助喼弗，同希望為順產做好準備。」<br><br>向來食齋嘅馬賽，為保胎兒營養充足已改食肉，佢話：「之前吃長素四年幾時間，一直好健康，但孕期反而有少少貧血，所以醫生建議食番少少肉。」此外，馬賽好友李美慧分享陀B貼士：「我喺懷孕時食咗邊樣食物覺得唔錯，仲有啱食嘅，有介紹畀佢。我叫佢唔好太肥，最後會肥喺媽媽身上，唔喺BB身，佢生完我仲會介紹佢紮肚同催乳師。」<br>撰文：馮仁昭</p></body></html>