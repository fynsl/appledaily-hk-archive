<html><header><meta charset="utf-8"><title>江若琳彈老公膽小乏味</title></header><body><h1>江若琳彈老公膽小乏味</h1><p>江若琳和老公蕭潤邦（Oscar）昨日在中環海濱參與瑜伽活動，跟專業導師做出瑜伽動作，Oscar柔韌度和平衡力極差，導師幫手拉筋時更痛得他呱呱叫。江若琳爆老公膽小，兩人日前坐飛機到廈門遇上氣流，老公怕到要棄票，翌日坐高鐵返港，Oscar自稱：「我有畏高，又怕離心力，揸車落斜都有唞唔到氣感覺，可能受童年回憶影響，13歲時玩海盜船玩到掩住心口面都青，要立刻停機動遊戲落嚟，好瘀。」<br><br>江若琳覺得人生好乏味，並慨嘆：「呢一生人冇乜娛樂可以玩，滑雪佢驚跌斷腳、潛水驚浸親，坐船坐火車又暈浪，留番喺旺角煎包算啦。」即使有節目高價邀請拍攝例如笨豬跳，Oscar也會拒絕。<br>採訪、攝影：卓寶花</p></body></html>