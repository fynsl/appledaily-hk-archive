<html><header><meta charset="utf-8"><title>方大同完騷薛凱琪嗌感動</title></header><body><h1>方大同完騷薛凱琪嗌感動</h1><p>方大同一連兩場紅館演唱會前晚圓滿結束，擔任特別嘉賓的農夫與方大同一起rap《風生水起》掀高潮，多位圈中好友包括薛凱琪與媽媽、謝安琪、陳小春等都有捧場，當中薛凱琪更表示為好友做了一個稱心滿意的個唱而感動和開心。<br><br>方大同與農夫認識14年，C君問歌迷：「你哋認為方大同紅過農夫幾多倍？」歌迷回應：「好多倍！」C君指創作人看自己是否紅，是看收幾多版稅，他說：「我哋都有好幾首作品，但有一年只係收到版稅180元，已經係作曲兼填詞，但我哋幫方大同寫一首歌，只係填詞都收咗幾萬元，即係方大同紅過我哋幾千倍，最慘冇人覺得係我哋寫，好多人懷疑我哋請槍代寫。」方大同一直點頭笑着和應。<br>撰文：小乙</p></body></html>