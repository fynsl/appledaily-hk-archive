<html><header><meta charset="utf-8"><title>【娛樂人物】自問識揀但唔中吳千語同富三代甩拖</title></header><body><h1>【娛樂人物】自問識揀但唔中<br>吳千語同富三代甩拖</h1><p>吳千語去年戀上前全國政協施子青長孫施伯雄（Brian），加上前度林峯，吳千語專挑高質男友，甚有眼光。日前吳千語接受《蘋果》訪問，也自言「我睇嘢好有天份」，但她強調現時事業行先，談到感情時，她感慨地剖白失戀心情：「我希望可以搵到個理解我嘅。」言下之意Brian因不理解她而分手，她直認已回復單身。<br>撰文︰羅婉玲<br>攝影︰沈健程</p><p>吳千語和林峯去年3月宣佈結束五年情，未幾傳出她跟富三代施伯雄相戀，男友非富則貴，羨煞不少港女。25歲的吳千語日前與師弟栢天男一同接受《蘋果》訪問，談及審美標準時，千語不諱言自己有眼光：「我睇嘢好有天份，例如揀傢俬。」有樣貌又年輕，千語自然有條件揀男友，但她表示未來會專注工作︰「慢慢了解到女仔喺社會上要做好自己，事業上最想做到有屬於自己嘅嘢，將來我有家庭後可以繼續經營，所以今日要努力啲。」</p><p>「搵個理解我嘅」</p><p>揚言事業第一，是否意味男友要靠邊站？千語感慨地說︰「點經營一段感情，唔係單方面，一定要雙方付出，如果我呢個階段有機會拍拖嘅話，我希望可以搵到個理解我嘅，如果對方唔明白嘅話，大家好難一齊到。」言下之意，似是她不被富三代男友Brian理解，兩人已分手。再追問千語是否回復單身，她肯定地說︰「係，係單身！𠵱家唔想講太多，將來到另一個階段時，先再講。」<br><br>其實千語近年主攻內地市場，近日首次為動畫電影《女皇哥基大冒險》（The Queen's Corgi）配音。為了聲演女皇級名種狗，她花了不少心機：「我本身講嘢冇乜語氣，要發掘自己另一把聲，語氣要嗲啲、風騷啲。」她也有養狗，笑言︰「養狗仔好似屋企多咗個細路仔咁。」</p><p>睇唔明卡通片</p><p>動畫及卡通片一向被視為小朋友事物，千語並不同意︰「我大個先睇卡通片，因為細個睇唔明，有啲故事好深，好似宮崎駿嘅卡通，唔係畀細路睇。」她自言家教很嚴，自小媽媽不准她看電視，也因這樣，她沒有近視。千語自言沒有繪畫天份︰「我畫得好肉酸，雀仔畫到似雞，貓畫到似貓頭鷹。」<br><br>至於一同為《女》片配音的栢天男，自小喜歡繪畫，曾畫了一本繪本，他說︰「我一格格畫，畫得好辛苦，但小狗一下就咬爛，成本散晒。」他曾想過當漫畫家，可是被家人指難搵食，最後他在澳洲讀藝術和設計，繼續發揮畫畫天份，未入行前曾從事設計工作。<br>場地提供：港威酒店</p></body></html>