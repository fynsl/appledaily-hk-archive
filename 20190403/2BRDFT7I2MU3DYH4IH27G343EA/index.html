<html><header><meta charset="utf-8"><title>婆婆哭訴難求職羅致光：可以搵勞工處</title></header><body><h1>婆婆哭訴難求職<br>羅致光：可以搵勞工處</h1><p>【本報訊】以執紙皮為生的67歲黃婆婆，昨在立法會福利事務委員會公聽會上哭訴，「搵咗十份工，但無一份有人請」，到快餐店求職連申請表格也沒有，經理報以「笑吓」回應。勞工及福利局局長羅致光回應：「可以搵勞工處協助就業。」婆婆聞言哭得更厲害。<br><br>立法會福利事務委員會昨日召開公聽會，檢視本港貧窮情況及訂立滅貧目標，有逾100人出席。曾任低層公務員、67歲的黃月嫻表示，現時僅靠每月3,000多元的退休金度日，過去兩年「搵咗十份工，但無一份有人請」，惟有靠執紙皮幫補生計。</p><p>張超雄斥冷酷無情</p><p>黃婆婆邊哭邊說，曾向一家連鎖快餐店求職，卻不獲派發求職表格，經理笑了一笑便轉身而去，「我再問佢，『經理，你係咪入去攞份表畀我啊？』，佢就望吓我，笑多吓，行咗入去，就冇再出嚟」。她亦曾應徵鐘點工人，「要接送小朋友返學，要煮飯，要熨衫，但人工低得到好緊要，佢之後叫我等電話，亦冇畀電話我」；又應徵過診所兼職清潔工，「問咗我幾多歲後，就冇咗下文」。她要求政府完善長者就業政策。<br><br>勞工及福利局局長羅致光僅以「可以搵勞工處協助就業」回應，黃婆婆聞言痛得更厲害。工黨張超雄批評羅致光「冷酷無情」，質疑長者到勞工處亦不可解決長者貧窮問題，「有幾多老人家好享受執紙皮？」羅致光再回應時指「希望勞工處幫到搵工有困難嘅朋友」。<br><br>73歲、曾露宿的張木根表示，去年居住的塘尾道橋底木屋被政府勒令三日後搬走，「得三日時間，我搬去邊呢？政府當我哋露宿者係咩呢？當我哋垃圾啊？掃走就算啊？」輕度智障權益關注組主席譚偉業則關注，智障人士出路缺乏選擇，「申報咗殘疾人士身份，見工機會亦唔會有，即使見工，亦要隱藏身份，身份被發現後，亦會被為難，令到佢辭職」，要求政府在大專院校開辦符合智障人士能力的具資歷架構課程。<br>■記者曾偉龍</p></body></html>