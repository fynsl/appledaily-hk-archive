<html><header><meta charset="utf-8"><title>中環在線：私募一哥徐翔妻提離婚 - 李華華</title></header><body><h1>中環在線：私募一哥徐翔妻提離婚 - 李華華</h1><p>昔日內地私募基金一哥、澤熙投資創辦人徐翔好景時喺中國股市叱吒一時，不過2015年內地股災後因為內幕交易罪、操縱證券罪而俾人拉咗，2017年更判有期徒刑5年6個月，大部份財產被充公、凍結，現時剩返44.8億人仔嘅證券資產。<br><br>不過呢個都未算人生低谷，徐翔老婆應瑩上月底竟然喺患難時候向法庭遞交離婚起訴書，話徐翔長期被關押，應瑩只能夠獨力撫養細路仔，生活困難，仲因為咁夫妻唔和諧，所以要求離婚，細路仔嘅撫養權同財產依法處理。<br><br>呢個時候好多內地網民食花生，計吓徐翔剩返幾多財產，結論就係大約有44.8億人仔，而應瑩向法庭提出4項申訴，其中一項係分割夫妻共同財產，如果勝訴就有機會拎到一半；連訴訟費都要老公畀埋，仔要自己湊返，可謂去到盡。華華喺度提醒大家，夫妻共富貴嘅時候，正確態度應該係共埋患難嘅。<br><br>李華華<br>mailto:LiWaWa@AppleDaily.com</p></body></html>