<html><header><meta charset="utf-8"><title>許智峯：搶手機為阻犯罪行為</title></header><body><h1>許智峯：搶手機為阻犯罪行為</h1><p>【涉搶手機案】<br>【本報訊】民主黨立法會議員許智峯於去年審議《一地兩檢》法案期間，不滿遭政府「狗仔隊」監視，搶去女行政主任（EO）記錄議員行蹤的手機，被控不誠實取用電腦等罪續審。許堅稱是為阻止懷疑犯罪行為才搶手機，但裁判官質疑：「有人拎刀就話搶刀，但只係搶手機，你認為你有權咁做咩？權從何來？」 <br><br>被告許智峯（34歲）否認普通襲擊、不誠實取用電腦及妨礙公職人員執行職務三罪，控辯雙方已完成舉證，案件押後至本月24日結案陳詞。 </p><p>官質疑：權從何來</p><p>許接受盤問時提及，他當日向涉案行政主任梁諾施查詢時，對方態度閃縮，又不敢直視他，懷疑對方「除咗違反私隱條例，係咪有更嚴重嘅違法行為，例如偷影、偷拍」。許直言：「我唔信呢個非民選嘅政府，所有嘢都令我憂慮。」他並質疑，梁未獲授權進入立會。裁判官鄭念慈反問：「如果佢冇權入嚟，同你攞佢手機有乜關係？佢冇權入嚟，咪叫佢走囉!」許稱絕對有關，若對方未獲授權進入立會，卻手持手機監視議員，「好可疑，佢犯法我要阻止」。<br><br>鄭官追問，有否考慮搶手機期間會與對方有身體接觸？許坦言，起初根本不打算與對方有身體接觸，但「估唔到佢（梁）咁奮不顧身咁保護（手機），所以掂到」。鄭官續問有否考慮對方感受，許謂：「我觀察佢冇驚，當你見到佢唔驚，唔使諗。」<br><br>鄭官又問：「有人拎刀就話搶刀，但只係搶手機，你認為你有權咁做咩？」許回應有。鄭官即問權從何來，許稱若看見任何人正作出犯罪行為，公民有責任阻止，何況他身為立法會議員、地點是在立法會。許並解釋，當時擔心對方會立即刪除機內資料，沒時間與其他黨友商量對策或報警。<br>案件編號：ESCC2544/18<br>■記者楊思雅</p></body></html>