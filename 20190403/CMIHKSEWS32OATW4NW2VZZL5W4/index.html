<html><header><meta charset="utf-8"><title>蔡卓妍收埋男友阿嬌性感唔使問老公</title></header><body><h1>蔡卓妍收埋男友<br>阿嬌性感唔使問老公</h1><p>蔡卓妍（阿Sa）、吳慷仁、郭奕芯、談善言及劉永等前晚到九展，出席主演的電影《非分熟女》首映禮。容祖兒和鍾欣潼（阿嬌）結伴到場為好姊妹阿Sa打氣，不過阿Sa的男友石恆聰卻無影，阿Sa坦言因現場人多關係，就算低調入場估計亦避不過，所以索性缺席。對於之前被影到和男友拖手，她說：「嗰啲係唔小心、唔好彩，公開場合唔得㗎！佢會好驚。」</p><p>沒有票房壓力</p><p>阿Sa憑《非分熟女》提名今屆金像獎最佳女主角，台灣影帝吳慷仁也直言首次拍港片沒有票房壓力，全因有阿Sa在，他說：「阿Sa是一個令人很安心的演員，每天看到他們很專業，很有效率。」阿Sa亦大讚吳慷仁：「佢唔係淨係嚟拎片酬，或者食個飯盒、做明星，佢係一個會做好演員本份嘅人。」吳慷仁即以廣東話說：「多謝你，我聽得明。」<br><br>對於吳慷仁的讚賞，阿Sa笑言因有傳媒在場：「唔通踩我咩，其實冇壓力，因為曾經試過好大壓力，變咗好多嘢都做唔到，人大咗最好就係有智慧去紓緩壓力，可以諗到方法去解決，呢個係成長最好嘅地方。」</p><p>搵定地方慶祝</p><p>另外，祖兒睇好阿Sa會得獎，已經在找慶祝場地，祖兒說：「我同公司上下都睇好阿Sa攞影后，所以搵緊地方慶祝。」戲中阿Sa與吳慷仁有情慾激戰戲，亦有好多性感場面，問到祖兒會否接拍這類戲？她笑說：「佢咁性感，同我敢唔敢拍係兩回事，我唔得㗎！我演技只限於卡通片同一級片，突然之間難度咁高，我搞唔掂，顧得頭又顧唔到表情，我都係唱番歌。」<br></p><p>阿嬌則表示遇到好題材可以性感，但沒想過要得到老公賴弘國的批准：「工作箒！理得佢吖！接到一個角色唔係咁容易，下下say no就唔使做嘢。」早前她原本相約好姊妹去旅行，但老公不准而要「放飛機」，阿嬌笑說：「做嘢唔可以咁樣，如果下下係咁，不如唔好做。」老公有否要求你只做家庭主婦？她說：「有講過，但係如果我冇工作，我喺屋企會好悶，我𠵱家玩緊手機遊戲，要花99美元（約772港元）買道具過關，玩咗半個月，成千元一日，唔係好掂。」<br>採訪：黃曉妍<br>攝影：陳俊強</p></body></html>