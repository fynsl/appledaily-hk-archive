<html><header><meta charset="utf-8"><title>郭藹明搵老公做白老鼠</title></header><body><h1>郭藹明搵老公做白老鼠</h1><p>郭藹明和菊梓喬昨日在圓方出席護膚品牌宣傳活動。郭藹明表示已很長時間沒公開露面，多是在九龍城街巿出入，只因她近期愛上廚藝，在家中煮飯鑽研食譜，老公劉青雲樂做白老鼠，對太太廚藝有讚有彈。郭藹明對老公口味熟悉：「 佢食嘢有獨特口味，食麵偏硬，試過用計時器去煮麵，多咗一至三秒，佢就話腍咗，好犀利，食神嚟。」<br><br>劉青雲也有絕世廚藝冧太太，郭藹明說：「佢煮牛扒最拿手，好好味，暫時獨沽一味，以前煮公仔麵都好叻，但牛扒就超越唔到佢，好精準，畀佢發揮吓佢會好開心。」近日青雲忙開拍電影《拆彈專家2》，郭藹明可稍作休息，但不會帶飯前往探班，並笑言：「佢話唔好阻住佢拆彈。」<br>採訪、攝影：卓寶花</p></body></html>