<html><header><meta charset="utf-8"><title>西環集中營：集結商界　專業人士7.1上街 - 季陶</title></header><body><h1>西環集中營：集結商界　專業人士7.1上街 - 季陶</h1><p>特首林鄭月娥在逾萬市民上街反對修訂《逃犯條例》後，即使再有商界人士表明不收貨，林鄭態度仍沒有絲毫讓步。有民主派人士稱，現時各個界別反修訂《逃犯條例》的人已越來越多，特別是商界及專業界，但礙於怕北京及林鄭政府秋後算賬，大多不敢公開表態，他們正研究如何集結這些力量，「出唔出面講唔緊要，只要有網絡團結呢班人，再一次過爆出嚟，重演一次7.1幾十萬人上街，睇林鄭到時點收科」。</p><p>氣氛似當年23條</p><p>該民主派人士說，目前氣氛有點似23條立法最初階段，「開始多人關心，而且唔止係民主派支持者，仲有來自建制陣營」。他稱近日開始多了屬建制、保守陣營的商界及專業界人士對他說，支持民主派反對修訂《逃犯條例》，「不過佢哋喺大陸有工作有生意，又或者接政府工作做，唔方便公開反對，但就話如果搞群眾運動，佢哋會支持」。該民主派人士稱，現時修訂《逃犯條例》尚未上立會，已經令一班原本是保守陣營的市民反對，「再搞多幾個月，好似當年23條立法咁，越揭越多魔鬼細節，反對嘅人隨時以倍數計爆升」。<br><br>另一民主派人士更指，有需要研究如何集結商界、專業界等不同界別力量，先在地下組織力量，「出唔出面講唔緊要，只要有個網絡團結呢班人」，到民主派號召上街，「例如今年7.1，一次過動員爆發十幾廿萬人反政府，到時睇北京、林鄭點同香港人、國際社會交代」。<br><br>季陶<br>周一、三、五刊出</p></body></html>