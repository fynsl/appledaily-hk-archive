<html><header><meta charset="utf-8"><title>兄弟同心：未準備接阿成班「佢可以打多幾年！」</title></header><body><h1>兄弟同心：未準備接阿成班<br>「佢可以打多幾年！」</h1><p>「我未ready呀，覺得阿成仲可以打多四年！」近幾年香港七欖，香港男子隊中能進正選的只有翼鋒姚錦成及傳接鋒李卡度，不少人視卡度為阿成的接班人，二人老友鬼鬼，卡度坦言未準備好接班，更期望周五在大球場展開的香港國際七人欖球賽能躋身「種籽組」。<br><br>31歲的阿成及27歲的卡度是去年雅加達亞運金牌功臣，阿成更在亞運決賽達陣，卡度表示：「阿成𠵱家仲好『弗』，我覺得下屆亞運佢仲可以打，佢比我有更多大賽經驗，仲會喺比賽時提我點先可以做得更好，所以唔想佢退役，但我會學佢，多啲提點後生華將，希望佢哋日後都有機會入選HK Sevens。」<br><br>屬於世界七欖系列賽的HK Sevens，一向受各外隊及遊客追捧，每年大球場都爆滿，是每位欖球員的dream match，將第六度參賽的卡度說：「大球場氣氛一流，我哋係東道主，好享受現場球迷邊大叫『香港隊』同我哋加油，呢啲經驗海外唔會有。」<br><br>挾應屆亞運金牌出戰今屆七欖，卡度坦言這光環是推動力：「金牌令我哋知道我哋有能力應付其他球隊，只要我哋付出100%，今年就有機會入『種籽組』。」香港隊身處的「外圍賽」E組，同組有湯加、津巴布韋及菲律賓，全部12隊先進行循環賽，之後淘汰賽中勝出一隊，可於明年躋身「種籽組」，跟傳統勁旅如斐濟及新西蘭交鋒。<br><br>香港女子隊將於本周四在掃桿埔出戰世界女子七欖系列賽外圍賽Y組，同組有肯亞、巴布亞新幾內亞及烏干達，她們期望爭取躋身周五在大球場的八強賽。</p></body></html>