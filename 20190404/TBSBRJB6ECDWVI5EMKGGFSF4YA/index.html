<html><header><meta charset="utf-8"><title>香港年號：「頂」 - 陳也</title></header><body><h1>香港年號：「頂」 - 陳也</h1><p>平成完結，日本更改年號，不論是大熱倒灶的「安久」，抑或真命天子的「令和」，都是東瀛本土出品，絕無中國加工元素，大和認證，童叟無欺。<br><br>初春令月，氣淑風和。<br><br>香港這邊，逃犯移交中國條例的修訂，腰纏萬貫的商家也聞例喪膽。人又冇錢又冇的市民，何來大劉財力，想流亡着草都五行欠水！777明知香港人（包括私底下的佢自己）不信納大陸司法制度，仍鐵令如山。初春的日本反照心寒的香江，未來特區必然風雨如晦，雷電交加。香港人也許亦要加一個「年號」擋煞。我們的2019，由林鄭這個不識嘟票入閘、不聽諮詢、強硬上馬的車長掌舵，民心難以平順，車公靈簽預示畫餅難充腸的死局，市民自求拆解，唯有試吓年號，當做神符護法，集思廣益，齊齊創作香港年號第一波。民建聯那個年度「順」字睇見都嬲，林鄭「同行」交叉西環「行埋」令人作嘔。「條鐵」嗎？冇理由用毒咒做年號係嘛。頂，不如叫「張國榮」或者「黑面E神」更本土。頂，其實就「頂」吧！香港人被林鄭推上閹割枱，初春乜春，渣都無剩，「頂你」！</p></body></html>