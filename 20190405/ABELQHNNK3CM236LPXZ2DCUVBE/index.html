<html><header><meta charset="utf-8"><title>林敏驄比賽靠黐</title></header><body><h1>林敏驄比賽靠黐</h1><p>林敏驄昨日參加《蘋果日報》慈善基金舉辦的「與癌友同路」慈善高球賽，他找了高球高手李思雅組隊參賽，提到他去年收起計分紙，林敏驄一面尷尬。問到有冇信心奪冠？林敏驄表示：「梗係冇信心啦！我黐住佢食軟飯，攞冠軍都係靠佢。」<br><br>林敏驄自言工作忙未有時間練波，笑問他將時間花在追女身上，他即表示：「梗係冇啦，收咗爐喇！」李思雅就表示喜歡與阿驄組隊打球，大讚對方風趣幽默，但也會被對方作弄，她說：「佢爭在未收埋我個波，不過好玩嘅，打golf都係想開心，同啲搞笑啲嘅隊友一齊，成場波會玩得開心啲。」提到阿驄一定是她最喜愛的波友時，她說：「佢好少出現，一年可能只同佢打到一次、半次，所以佢今日嚟係好畀面，因為平時佢好少出山打波。」</p></body></html>