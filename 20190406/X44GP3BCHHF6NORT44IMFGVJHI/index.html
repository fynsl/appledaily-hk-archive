<html><header><meta charset="utf-8"><title>【娛樂人物】多重身份朝編劇路進發家棟：最緊要腦幹未死</title></header><body><h1>【娛樂人物】多重身份朝編劇路進發<br>家棟：最緊要腦幹未死</h1><p>現年51歲的林家棟，前年終圓金像影帝夢，其實近年他除幕前演出外，同時身兼多重身份，擔當電影監製、製作人之餘，又不停發掘劇本，找投資方。幕前幕後都有他的足迹，近年家棟最新目標，是朝着編劇崗位進發。只因他對自己要求高：「唔想自己只守住一樣嘢，我情願跌死，都好過淹死，最緊要腦幹未死。」<br><br>採訪︰羅婉玲<br>攝影︰沈健程</p><p>林家棟演員出身，入行30年，前年終憑電影《樹大招風》一嘗金像影帝夢，演技終被肯定。當過監製的他，下一步夢想是當編劇，而不是導演這個位置。家棟說：「自己演咗咁多年戲，發現從角色身份想講故事，個劇本我搞咗三年，剛寫好，亦畀咗投資方睇，𠵱家籌備緊，到時會自己監、編同演，呢件事諗起都幾high。」</p><p>鼓勵新導演</p><p>早在2010年家棟監製、郭子健及鄭思傑聯合執導的電影《打擂台》，贏得香港電影金像獎最佳電影獎，成績有目共睹。自言是個「奄尖」幕後人的家棟說︰「我成日同啲新導演講，假設有投資方畀1,500萬，拍100分鐘戲，即係每分鐘要15萬，但呢1分鐘係畀我哋發揮；如果發揮到，觀眾記得，你就有下一個1,500萬，甚至更多。」家棟坦言對劇本要求高，對自己要求更高，他說︰「我好想搞好多唔同嘅題材，挑戰自己，亦畀機會人哋，唔想自己只守住一樣嘢，我情願跌死，都好過淹死，最緊要腦幹未死。」</p><p>不排除閃婚</p><p>曾自言是「三無影帝」的家棟，沒有女朋友、沒有樓更加沒有錢，他笑說︰「𠵱家都係冇，哈哈！」他坦言工作就是生活，可以看劇本看到睡着，腳痹醒了又再看：「工作係我嘅興趣，我享受咁樣，所以冇時間應付其他。」不過矛盾的是，沒有拖拍的他，卻不諱言會效法郭富城閃婚，家棟說︰「我唔排除閃婚，真係唔知。以前想搵個最好，但人哋會覺得，你好好條件咩？自己唔係最好，冇資格去要求，而呢一刻我未遇到，隨緣啦！」<br>場地提供：Assaggio Trattoria Italiana</p></body></html>