<html><header><meta charset="utf-8"><title>封盧凱彤藝術家超儀唱盡巨星之歌</title></header><body><h1>封盧凱彤藝術家<br>超儀唱盡巨星之歌</h1><p>何超儀前晚在九展舉行「Josie &amp; The Uni Boys」音樂會，超儀老公陳子聰也一早到場打點，更在貴賓區招呼親友。音樂會上邀得多位嘉賓撐場，包括廿四味、LMF及黃貫中等，子聰的廿四味出場時反應熱烈，子聰和超儀同台共舞又對望，廿四味成員Brian對子聰說：「你個X街仔，chok個型樣畀大家睇。」<br><br>演唱會其中一環節是獻給已故歌手盧凱彤，超儀在唱出二人合唱歌曲《1001羅夏克》時，銀幕顯現盧凱彤的影像，兩人隔空對唱，之後銀幕打出「你留下了最美的人間旋律、以後及以後……每首生命的歌都有你。」超儀在台上說：「請大家不停畀啲掌聲，咁有創作嘅藝術家盧凱彤。」</p><p>林子祥由細睇到大</p><p>Encore時，超儀向幾位已故一代巨星致敬，一口氣翻唱張國榮的《拒絕再玩》、梅艷芳的《飛躍舞台》和《蔓珠莎華》、羅文的《激光中》及陳百強《煙雨淒迷》。最後超儀邀請特別嘉賓林子祥合唱《男兒當自強》，超儀說：「係咪好surprise呢？多謝你呀！林Sir（林子祥）。」林子祥笑說：「呢個又係我從細睇到大嗰個。」</p><p>朋友冇計人工支持</p><p>超儀騷後接受訪問，興奮的說：「好high、好開心同感動，因為好多朋友嚟支持，我真係畀唔起錢請佢哋，大家都冇計人工，仲有林Sir。」她表示向盧凱彤致敬部份是特別安排：「好彩我哋合作過一首歌，因為要搵佢嘅片段，好多影像嘅right已經攞唔到。」老公子聰已有一段日子沒上台演出，超儀笑言夫婦間竟失默契：「一齊唱咗同一句，話晒人哋冇上台咁耐，應該畀佢唱多句，點知俾個老婆插咗佢嗰句。」<br>採訪：盧妹<br>攝影：仇志德</p></body></html>