<html><header><meta charset="utf-8"><title>李永達：無獨裁者可千秋萬世</title></header><body><h1>李永達：無獨裁者可千秋萬世</h1><p>佔中九子之中，民主黨前立法會議員李永達相信是抗爭「年齡」最老的其中一員，由1985年投身民主運動，作為「老鴿」從來未離開過民主抗爭路，對於可能被判入獄，他早有心理準備，「抗爭有時會有呢啲嘢」，也對於自己可以在香港民主歷史中承擔責任感到光榮。<br><br>判決前最後一天，李永達仍忙於整理他的回憶錄「送書」名單，未能趕及處理的，就要拜託好友在他入獄後幫忙，到晚上一眾民主黨友，包括與他並肩作戰多年的好友單仲偕、何俊仁等已預備好「送他一程」，安排現任、前任立法會議員聚首吃晚飯。<br><br>回到1987年的時空，英國外相賀維訪港，當年剛投身民主運動不久的李永達，於宴會上向賀維抗爭，拉橫額指罵對方：「Bullshit. Shame on You！」其後憤而離場。<br><br></p><p>喺歷史上承擔咗呢個責任係好光榮嘅工作，因為歷史唔係你想發生就會發生。
</p><p>卅多年來他的抗爭心態未改，早在佔中爆發前已與數十名民主黨黨友簽署「決志書」，對因參與公民抗命要入獄早有心理準備，李接受《蘋果》訪問時坦言：「既然我係喺歷史上承擔咗呢個責任，我覺得係一個好光榮嘅工作，因為有時歷史啲嘢，唔係你想發生就會發生。」<br><br>李永達直言無悔參與傘運，但他令感受強烈的是黃浩銘、鍾耀華及張秀賢三名年輕人在同案中被告，直言與自己30多年前投身民主運動時相比，殖民地政府對年輕人的打壓，不及近年特區政府透過監禁、DQ參選資格般嚴厲，「呢個（打壓）對成個香港民主派裏面嘅年輕精英，係有啲打擊」，他認為年輕人未來抗爭時做法必須更有策略性，「否則香港將會長時間都冇年輕人嘅議會，去做巿民希望佢哋做嘅嘢」。<br><br></p><p>佔中案也未有「打沉」李永達，他堅持要如常生活，不受審訊影響，包括去年夏季到南美洲旅行，早前亦與妻子到克羅地亞及波斯尼亞遊玩，「令政府想用（審訊）呢樣嘢，去囚禁我哋心靈、思想同行為嘅效果，減到最低」。李指今次若不幸入獄，最擔心不是自己難以適應，而是香港人從此被政府嚇怕，「我一個人有乜咁重要？最重要係幾百萬香港巿民要繼續爭取民主，對唔公義嘅嘢要抗爭，如果囚禁咗我哋九個，就令到大家唔敢再出聲、唔敢再抗爭，呢個就達到佢哋（打壓）最大嘅效果」。<br><br>對民主運動處低潮，李稱從未對港人失望，「從梁振英年代到林鄭月娥呢六年，我睇到成個政治生態改晒，向當權者尋求憐憫呢條路途差唔多係唔得，唯一可以做嘅就係要自強、要團結」。經歷30多年民主運動的他坦言，運動有高、低潮，始終堅信違反人權的政治制度不能持續，「我睇唔到專權獨裁者可以千秋萬世」。希望可讓公眾明白抗爭要堅韌精神，「唔係立即會成功，可能雨傘（發生）一次、兩次、五次、十次得一次成功，但唔知幾時，只要有去參與就夠」。<br>■記者林俊謙</p></body></html>