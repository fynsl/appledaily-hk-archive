<html><header><meta charset="utf-8"><title>加到13場有信心不失聲鄭秀文捐兩場歌酬</title></header><body><h1>加到13場有信心不失聲<br>鄭秀文捐兩場歌酬</h1><p>鄭秀文（Sammi）昨日以一身黑皮革搖滾造型現身黃竹坑，為第十次紅館演唱會「FOLLOWMi鄭秀文世界巡迴演唱會——香港站2019」舉行記招，擔任司儀的森美、小儀先跟Sammi回顧從96年至今九次紅館演唱會的難忘事，包括經典剔字眉、羽毛bra top、99年遇上停電許志安上台英雄救美，以及對上一次Sammi形容為大災難的失聲事件。</p><p>未諗受惠機構</p><p>Sammi期待今次是十全十美演唱會，除了之前已公佈的十一場，昨日宣佈再加開7月26及27日兩場，她說：「希望令今次演唱會更有意義，我決定將最後兩場嘅歌酬捐出去，暫時未諗到受惠團體，希望盡小小綿力。我以前最多做過十六埸，近年都係十至十一場，都好驚體力應付唔到十三場，但決定做慈善後，我就多咗信心去做。」在場的老闆林建岳博士亦承諾照Sammi意思，再多做公益事。<br></p><p>對於已有黃牛飛在網上炒賣，Sammi表示公開售票比率已是歷年最高，加上全部透過網上發售，她相信能夠以正價買到門票的觀眾會比以往多，她說：「我下次再開十三場演唱會嘅機會應該會比較少，因為今次感覺到好多人想睇，加上上次有啲遺憾，想再做番一個好騷畀大家睇。」她坦承因上次失聲陰影，所以已戒凍飲，場數之間加插休息日子，加上今次不是冬天開騷及有慈善元素，有信心克服。對於有人提議跟老公安仔夫妻檔開騷，Sammi以笑帶過，不置可否。<br></p><p>「仲有八日解禁」</p><p>此外，Sammi的腳傷巳康復了八成，她笑說：「仲有八日就到解禁期，呢排都好乖冇滴汗（做帶氧運動），但對於一個紮紮跳嘅人嚟講，真係好慘，之後都要追番時間做運動。」她笑指每次演唱會前都會遇到考驗，但總是關關難過關關過，好像有份使命感去做好每次演出。<br>採訪：馬建華<br>攝影：陳俊強</p></body></html>