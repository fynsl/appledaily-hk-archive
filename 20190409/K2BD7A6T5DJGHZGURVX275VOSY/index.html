<html><header><meta charset="utf-8"><title>黃浩銘：傘運乃港人第一課</title></header><body><h1>黃浩銘：傘運乃港人第一課</h1><p>可能因佔中案要第三度入獄的社民連副主席黃浩銘接受《蘋果》訪問時表示，已為再次入獄做好心理準備，坦言唯一擔心是最近曾入院做手術的父親。至於他原打算今年11月舉行的婚禮，因佔中案聆訊押後，最快要2020年才成事。雖然因佔中案或再失去人身自由，黃浩銘說：「一啲都唔後悔。」他只希望香港人毋忘雨傘運動的初衷。<br><br></p><p>我希望可以畀佢哋（家人）知道，即使我軀體唔係同佢哋一齊，但個心都同佢哋一齊。
</p><p>黃浩銘判決前一天仍如常工作，早上出席完電台節目後再到灣仔警察總部聲援黨友古思堯，判決前的準備就是要處理一切交接工作，以免麻煩黨友及家人，之後又要回家收拾，「仲未得閒寫陳情書」。面對再次入獄，黃浩銘自言心情平靜，「點解我話（心情）安穩，因為我知我哋去路係邊，就係監獄，咁有乜好緊張」，他相信今次是抗爭路上遇過刑罰最重的案件，但同樣亦最受關注，希望審訊帶出訊息，「（市民）繼續echo（回響）直接行動」，當前最重要是共同對抗《逃犯條例》修訂。<br><br></p><p>他早前接受《蘋果》訪問時，也談及自己很清楚公民抗命這條路如何去走，也做好心理準備，更曾為家人、未婚妻和其他佔中案被告進行「心理輔導」，「你話佢哋（佔中案被告）完全冇懼怕，我諗呢個唔係事實，因為始終係未經歷過，但我覺得佢哋都好勇敢地去面對，佢哋亦有充份心理準備，我亦都好開心，可以同到佢哋一齊」，他擔心是最近曾入院做手術的父親，「但都冇辦法」，只能叫家人不用擔心已有兩次坐監經驗的自己，並在入獄前安排更多時間陪伴家人，「我都希望喺呢段時間，可以畀佢哋知道，即使我軀體唔係同佢哋喺埋一齊，但我個心都同佢哋一齊」，最希望是家人不會因自己入獄而有麻煩。<br><br>除了家人，未婚妻也是黃浩銘最掛念的人，兩人原打算今年11月24日共偕連理，卻遇上佔中案聆訊和九龍西補選一再押後，「人哋結完婚後就去度蜜月，我就唔想結完婚去坐監，我諗我另一半都唔係好想」，相信最快2020年才能成家立室，未婚妻也對他的處境十分體諒，「夫復何求呢？我冇乜嘢包袱，（判決）即管嚟啦！」<br><br>回望傘運，黃浩銘強調五年來「一啲都唔後悔」，稱明白不少港人因政府接連DQ和政治打壓，對香港前景感失望，但他認為港人應勇於從失敗中變得更強，「即使傘運受挫敗，爭取唔到普選，但唔好忘記，傘運只係揭開香港公民抗命運動史嘅第一頁，呢個唔係我哋嘅最終章，而係香港人嘅第一課，我希望香港人唔好忘記……我覺得我哋仍然有好長嘅路，可以繼續跑落去，所以唔好灰心」。<br>■記者林俊謙</p></body></html>