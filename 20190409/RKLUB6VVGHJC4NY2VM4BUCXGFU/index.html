<html><header><meta charset="utf-8"><title>邵家臻：喊完仲有好多嘢做</title></header><body><h1>邵家臻：喊完仲有好多嘢做</h1><p>佔中案判決前一日，邵家臻如常到立法會開會，由當日佔中十死士到今天佔中九子，邵家臻最想告訴戴耀廷、陳健民及朱牧，他終於完成三子付託的任務，「由死士到成為拉住三子褲頭嘅人，同案同囚，呢個係我一個好大的榮譽」，面對即將入獄，邵家臻最放不下的除了家人，還有答應為他們在議會發聲的弱勢社群，只能由「最佳拍檔」、工黨張超雄為他繼續完成，「我同佢喺議會可能只係行一個好短時間，但喺議會外我哋會繼續行」。<br><br></p><p>由死士到成為拉住三子褲頭嘅人，同案同囚係一個好大嘅榮譽。
</p><p>「冇雨傘運動，就冇臻議員……成也雨傘，敗也雨傘。我入嚟因為雨傘，如果要行出去，亦都因為雨傘」。2016年在社福界當選的邵家臻早前接受《蘋果》訪問，對自由參與傘運到面對監禁，似乎一切是那麼理所當然，因為當日他的選民及支持者，就是要這位「雨傘人」進入立法會。<br><br>他在判決前一日仍到立法會開會，面對大批傳媒追訪判決前感受，邵希望可以告訴佔中三子，已完成三子付託的任務，「行得晒成件事，係我的幸運，我見到餘下的九個死士，都有好多唔同嘅難題、唔同嘅限制，行唔到落去，我能夠行到聽日判決，由死士到成為拉住三子褲頭嘅人，同案同囚，呢個係我一個好大嘅榮譽」。至於對他的支持者，邵家臻希望他們即使因為他的判決而哭泣，「但係喊唔好喊咁耐，喊完，仲有好多嘢要做，包括逃犯條例，我哋仲有好多嘢要做」。<br><br>除了戰友，還有要為他們發聲的弱勢社群。邵家臻早於本月4日已和他的「最佳拍檔」張超雄開會交接工作，他早前已盡力跟進不同議題，「我同啲團體講咗，有啲乜嘢你覺得可能喺1月、2月呢段時間（舉辦/推動），我仲可以做嘅，我就盡量幫你做」，對於張超雄可接手未完工作，他是由衷感謝，「我唯一同超雄要講嘅就係唔好意思，我同佢喺議會可能只係行一個好短時間，但喺議會外，我哋都會繼續行」。<br><br>問到判決前的最後一晚如何度過時，邵家臻說昨晚仍要根據懲教所規定，找尋該指定電池供指定形號電鬚刨用，之後會在家中與女朋友食晚飯，至於與他感情深厚的母親，「我聽日叫咗佢唔好嚟（法庭），所以佢應該唔會嚟法庭，一來人太多，我驚撞到佢，二來我驚佢好難過，我見到佢個樣，我都好難過，因為聽日可能要應府好多嘢，所以我同佢講，如果其間我通知到佢，我會打畀佢，我通知唔到佢，我女朋友打畀佢，我就請佢開住電視、開住電話，保持聯絡咁就得」。<br><br>即使因為爭取民主承受苦難，邵家臻對香港的未來仍有希望：「我覺得𠵱家係一個政治低氣壓嘅時候，我希望香港人唔好將黑暗視為習慣，亦都唔好為黑暗辯解，更加唔好為一班爭取光明嘅人，反而換來佢哋嘅冷笑。我希望大家喺呢段時間，都能夠守住香港。」<br>■記者林俊謙</p></body></html>