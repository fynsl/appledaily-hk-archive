<html><header><meta charset="utf-8"><title>同Fans合照後被指變臉袁偉豪為人品抗辯</title></header><body><h1>同Fans合照後被指變臉<br>袁偉豪為人品抗辯</h1><p>袁偉豪向來易惹是非，前日因一張合照而與fans發生罵戰，事緣有內地網民稱在點心店見到一位女士找袁偉豪合照，不過合照後，袁偉豪瞬即變臉，網民寫道：「扮大明星原來是這樣，何況不是大明星，女士們，如果想同藝人合照，自己小心留意，他們如果紅了，應該多謝粉絲的支持才有今天，自己扮大牌對自己沒有一點幫助的。」</p><p>享受私人時間</p><p>不過袁偉豪即留言反擊：「我本人不太喜歡在非工作時候過於高調，所以影相過後，我只想享受私人時間，不想被人打擾，也不想讓情況變得混亂，不過無論怎樣你們也不會明白！你可以繼續用你嘅想法去想你對我嘅印象，但話說到最後我們是不相識！所以你沒有資格評論我的人品，最後我真的不是甚麼大明星，我只是一位演員！謝謝！」其後網民再留言：「謝謝哀生（袁生）的回應，我原本也喜歡看你的演戲，事實你演每一個角色也相當不錯，只不過上次給我見到你和粉絲合照的一面，原來真人是這樣，現在一切明白了，繼續加強。」</p><p>「我近排好收斂」</p><p>昨日袁偉豪與蔡思貝等到葵芳出席活動，對於被投訴「扮大明星」，袁偉豪說：「唔係罵戰，我近排好收斂，只係表達自己當時嘅狀態，我都唔係好記得發生乜事，應該有一個fans見到我喺餐廳同人哋影完相，佢覺得我變臉，其實我冇乜印象，就算係我當時都係表達自己心態，喺工作以外，平時都比較想靜啲。」<br><br>至於是否「人紅是非多」？袁偉豪否認，只坦言一向有是非，笑稱有網民叫他「直豪」：「呢個我都要學習，一來令佢哋舒服，二來雖然話清者自清，但嗰個唔係事實，我都唔想人哋嘅一言一語，被定型係呢種性格、呢種態度，所以睇餸食飯，回得靚啲就好啲，我都變咗，以前唔鍾意喺網上平台表達自己，近年真係融入多啲。」覺得自己是否高EQ？他說：「一時時，睇狀態，我都係人嚟，有時比較理性，亦有唔理性嘅時候，所以有時見到我，好似啲人話衝出嚟乜呀，你鍾意點講就點講。」<br>撰文：唐琛悠</p></body></html>