<html><header><meta charset="utf-8"><title>龍貫天粵劇功架啱特朗普誇張動作</title></header><body><h1>龍貫天粵劇功架<br>啱特朗普誇張動作</h1><p>新派粵劇《粵劇特朗普》名伶龍貫天會一人分飾毛澤東、特朗普及其孿生兄弟川普，特朗普的女兒伊萬卡（Ivanka Trump）由蕭郎飾演。訪問當天，龍貫天和蕭郎剛有一場叔姪對手戲，劇情交代川普跟特朗普重逢後，到訪白宮跟姪女伊萬卡見面。</p><p>蕭郎露牙</p><p>龍貫天上次演《毛澤東之虛雲三夢》時扮過毛澤東，他說：「全世界都關注特朗普，佢舉止有趣，講嘢時鍾意演講咁，會用凌厲眼神懾服人，我好留意佢每個動作。故事由特朗普年輕開始，所以我出場時盡量用多啲活力表現佢，配合埋較快動作速度同活躍啲。川普因出身問題，性格比較內斂，又流落火葬場工作，經過文革洗禮，身份雖然係外國人，但都有愛國情操。我必須將三人分得清楚，否則會歇斯底里，令觀眾混淆。」龍貫天還會滲入傳統粵劇既定程式：「特朗普幾多誇張動作，粵劇功架動作大又好啱，我仲會唱電影《仙樂飄飄處處聞》（The Sound of Music）的歌曲。」李居明劇透特朗普會找川普「頂包」出席中美貿易戰終極大會。」<br><br>蕭郎對伊萬卡的造型要求嚴謹，身材平平的她為此特意裝胸作勢，還找來真髮製成的長假髮，請專人染金。蕭郎留意伊萬卡最愛笑：「佢笑起會露出八隻牙，面對鏡頭笑，仲會由右邊向左面笑。」</p></body></html>