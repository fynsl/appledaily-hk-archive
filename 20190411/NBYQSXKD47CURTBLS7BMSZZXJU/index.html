<html><header><meta charset="utf-8"><title>中環在線：鬍鬚曾太多嘢做要辭職 - 李華華</title></header><body><h1>中環在線：鬍鬚曾太多嘢做要辭職 - 李華華</h1><p>前財政司司長曾俊華（鬍鬚曾）離開咗政府之後，百足咁多爪，例如擔任投資銀行Ion Pacific副主席；轉個頭再踩入科技界，擔任科技公司BVL非執行主席一職，近排再加入虛擬保險公司Bowtie做資深顧問，不過華華睇佢Linkedin發現，原來佢已經辭任咗BVL一職。<br><br>華華搵過鬍鬚曾嗰邊八卦下點解會有咁嘅人事變動，原來鬍鬚曾本身係非執行主席，但要經手嘅項目非常之多，除咗用IP認證技術「IPification」外，仲有好多項目搞緊；不過鬍鬚曾覺得自己仲有好多其他commitment，唔能夠做全職，所以最後離開咗。<br><br>不過鬍鬚曾走咗唔緊要，因為BVL創辦人兼網絡保安界猛人張立申（Harry）仲好努力推廣緊呢個技術。呢項技術免登入名稱、密碼，只係認網絡數據IP，即可以登入各大戶口，華華希望香港盡快推到啦。<br><br>李華華<br>mailto:LiWaWa@AppleDaily.com</p></body></html>