<html><header><meta charset="utf-8"><title>疑似便衣警跟蹤陳淑莊陳怒斥：侮辱緊我　騷擾我朋友</title></header><body><h1>疑似便衣警跟蹤陳淑莊<br>陳怒斥：侮辱緊我　騷擾我朋友</h1><p>【佔中九子案】<br>【本報訊】佔中九子被控煽惑他人煽惑公眾妨擾等罪，前日九人被裁定罪成，法庭宣佈本月24日判刑。九子之一的公民黨陳淑莊昨上午休庭期間，她及其友人被疑似便衣警察在庭外跟蹤近一小時，她批評雖然她被定罪，但並非「走犯」，感到受辱，「我哋好似賊咁樣，你係咪要跟到我返屋企？你係咪要跟到我返立法會？你係咪要跟晒我全家？」陳的代表律師促警方澄清該人是否警員及跟蹤監視的理據。　<br>記者：鍾雅宜</p><p>法庭昨繼續聽取被告陳情，上午一度休庭，九子獲准繼續保釋。陳淑莊下午步出法庭見記者時，嚴厲批評有疑似便衣警察在休庭一小時期間，無理跟蹤她及其朋友。她稱：「我哋雖然被定罪，但我哋唔係走犯……佢係侮辱緊我，亦都騷擾緊我嘅朋友……我哋好似賊咁樣，你係咪要跟到我返屋企？你係咪要跟到我返立法會？你係咪要跟晒我全家？香港係咪𠵱家變到咁樣？」她直言不能接受，嚴正警告警方，「邊個落order（命令）？落埋啲咁嘅指令！𠵱家警察好得閒呀？如果警察跟人跟到咁豆泥嘅話，我覺得好失禮！」</p><p>無戴證件　法庭跟至座駕</p><p>陳淑莊代表律師陳惠源指，當時陳淑莊休庭後返回其座駕，其間一名黑衣男子一直從法庭跟隨她至座駕，無佩戴任何證件。陳淑莊在車上逗留大半小時，對方一直在附近監視，又跟隨她返回法庭。當她抵達庭外時，現場三名男便衣警員欲上前與該黑衣男打招呼，「但個男人好似扮唔識佢哋咁」。其後陳再看到該黑衣男與三名便衣警聊天，並一直站在一起，故陳惠源相信該黑衣男亦是警員。陳惠源指陳淑莊出庭期間，亦有疑人走近陳的座駕，「喺度唔知睇啲乜，都唔知係啲乜人」。<br><br>陳惠源批評：「究竟呢個動作係咪警務處長指示？有乜目的？點解要咁做？根據啲乜法律可以咁做？」陳惠源亦指若此行動並非上級指示，「佢點解要咁做？警務處嘅立場係點？會唔會調查？」陳惠源稱若此人並非警員，警方更應跟進，並公開澄清，「呢啲鼠輩行為，對警方係好侮辱……台灣件案，你又跟到咁足；香港呢啲案，你又跟唔跟？」<br><br>九子之一的立法會議員邵家臻指未有留意是否有人跟蹤他，但他認為此舉不可接受，「我哋係公眾人物，你要搵一定搵到我，點解要咁？根本多此一舉，別有用心」。黃浩銘未察覺自己受警方監視，稱即使對方作出監視行為亦不會懼怕。</p><p>國際特赦組織促警方交代</p><p>國際特赦組織香港分會策劃幹事陳曉程指，警方應盡快交代涉事男子的身份是否警員，如屬警員，需交代跟蹤或監視的理據，「警方應該保護市民嘅人身安全，而唔應該令佢哋覺得受到威嚇」，她稱，佔中九子雖然已被判罪，但亦獲法庭批准保釋，警方沒有必要作出監視等行為。<br><br>警方回應稱，因應西九龍法院大樓的情況，警方為保障公眾安全，調派適當人手（包括軍裝、便裝及機動部隊人員）在法院一帶的公眾地方作人群控制及交通管理，以維持公眾秩序及避免出現混亂情況，其間並無派遣警員跟隨任何人士或作出任何截停盤問。</p></body></html>