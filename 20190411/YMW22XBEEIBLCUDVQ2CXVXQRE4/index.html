<html><header><meta charset="utf-8"><title>羅致光介紹，最啱通屎渠 - 陳也</title></header><body><h1>羅致光介紹，最啱通屎渠 - 陳也</h1><p>全港閒到發慌那條友，香港人忍佢好耐，本報讀者，見條友咁勤力，日日睇蘋果，醫生遠離佢，間接減輕公院醫護壓力，叫做有些少建樹，所以繼續忍，測試百忍係咪會成金。但全版廣告出街後，條友質疑「有限公司」有冇違例。唉，條友袋了五千萬拍拍屁股唔申報，呢筆賬，冇劃線，必然有追溯期，唔使逃犯條例，只要律政司忽然接到強力部門order，赤柱開倉，「宿位」度身available。睇開蘋果有感情，條友會繼續訂閱，那個倉，還殘留被佢惡整的「前任」的體味，在那種氛圍中，計算住蘋果的全版廣告，連藥都慳番，毋須保外就醫。無法想像，有朝一日，無咗蘋果，條友會不會癲過自己個女，call白車送自己去精神病房陪羅校長！<br><br>條友自從被失業，病情惡化，送中條例一過，當年冇行埋公開撐佢那批商家，在清算名單中，每日fb公告，羅織罪狀，叫保安局按單執法。中小企老闆騰雞，對公平公正忍耐力屬有限公司的華資大老細，最近沉默得反常。好心羅致光，叫條友唔好諗再選，去勞工處搵份通屎渠兼職啦。</p></body></html>