<html><header><meta charset="utf-8"><title>會師中環：造淡長遠凶多吉少 - 神仙丁</title></header><body><h1>會師中環：造淡長遠凶多吉少 - 神仙丁</h1><p>事隔大半年，恒生指數重上三萬點，之前的利淡因素就似消失得無影無蹤，之前大叫「恒指跌到四位數」、「Cash is King」的末日專家一同失蹤。<br><br>我不是在馬後砲，我早在上年11月1日寫了《末日主義得啖笑》，當時恒指仍在25000點附近。作出這個結論並不是因為甚麼獨特分析，我只不過係相信市場力量、人類會向前進步，要我押注的話，我一定賭市場長遠向上升。很多人不明白睇淡指數其實是在賭社會退步、通縮，長遠而言機會極細（但個股係可以長線睇淡，因為總有公司破產），否則人類一早絕種。所以造淡這種策略長線贏面並不高，尤其是造淡很多時都是靠衍生工具，結果就更易輸甩褲。<br><br>不過買熊、沽恒指這些高風險動作不是人人受落，結果坊間出現變種沽空策略「Cash is King」，受不少人愛戴。其實，揸現金都是賭市場向下，期望現金購買力提升。揸現金看似冇風險，但唯一贏的機會就只有通縮，除咗沙士個幾年，大家見香港有邊一年係通縮？再者，全球印銀紙、溫和通漲亦係政策目標，令揸現金贏的機會更低。我不是叫大家全倉股票，保留部份現金捕捉市場機會係必須，不過如果全部揸現金的話，就一定係最無風險的輸錢方法。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>