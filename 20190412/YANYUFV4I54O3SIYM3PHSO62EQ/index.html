<html><header><meta charset="utf-8"><title>阿Sa未跟張繼聰夾頒獎稿擔心鍾楚紅同花溝通種得靚</title></header><body><h1>阿Sa未跟張繼聰夾頒獎稿擔心<br>鍾楚紅同花溝通種得靚</h1><p>鍾楚紅、蔡卓妍（阿Sa）和陳凱琳昨晚到柴灣出席汽車活動，阿Sa今年憑電影《非分熟女》提名金像獎最佳女主角，頒獎禮於後日舉行，被問到信心如何？阿Sa說：「唔關信心問題，我一直都只抱平常心，反而嗰晚我要做頒獎嘉賓，會同張繼聰一齊頒女配角獎項，但係稿都未搞掂，因為今次唔係照讀就OK，大家都未出嚟夾份稿，我有少少緊張。」</p><p>即興到外地賞花</p><p>近年生活養尊處優的紅姑，早前與友人赴日本旅行賞櫻花，她笑說：「𠵱家好好生活中，3月去咗東京、京都賞櫻花，我哋都好即興，知道邊個地方有櫻花就即刻去。」事實上紅姑向來都是愛花之人，經常在香港被捕獲出入花店，她說：「去到唔同國家都會搵公園睇花，接觸大自然同大花園好開心，最想去嘅地方係偏遠啲嘅南美洲，因為未去過，我覺得當地植物特別靚，地理環境唔同，好鍾意種花同啲花溝通，我明白了解佢哋嘅需要，所以每次種出嚟都好成功，我覺得我鍾意同動植物溝通，好有耐性。」笑稱追求者可以以鮮花攻勢奪芳心，紅姑笑說：「你唔見我成日收好多花咩？」</p><p>陳凱琳計劃換車</p><p>產後復出的陳凱琳表示由二人世界變成三人家庭，與老公鄭嘉穎商量過後，有意換七人車，她說：「𠵱家老公架跑車係兩座位，有時都幾尷尬，同屋企人食完飯送唔到佢哋返屋企，我會同奶奶講，不如一齊搭的士，不過𠵱家BB仍然好細，唔多出街，仲有時間考慮。」她笑稱自己在香港已多年沒有駕駛，一直做乘客。<br>採訪：卓寶花<br>攝影：陳慧安</p></body></html>