<html><header><meta charset="utf-8"><title>袁富華爭男配：不記果只記恩</title></header><body><h1>袁富華爭男配：不記果只記恩</h1><p>金像獎入圍男配，繼有《翠絲》的袁富華、《逆流大叔》的潘燦良及黃德斌、《淪落人》的李璨琛和《無雙》的廖啟智。大熱的袁富華之前已揚威金馬奪男配，隨時梅開二度。袁富華指以前恨攞獎，現在卻平常心：「覺得好夢幻，18年做到Darling哥呢個角色，能夠入圍係對角色演繹嘅肯定，不記果只記恩，莫忘初心。」</p><p>與袁富華叮噹馬頭的潘燦良都是舞台劇演員出身，對於爭男配，他表示︰「大家係多年朋友，邊個攞都戥對方開心﹐加上二十年前有過失落獎項經驗，當時年少氣盛想攞獎，但失落令我回歸現實，更清晰自己鍾意做戲。」而齊齊入圍的拍檔黃德斌，首獲提名亦百感交集︰「好意外，有提名就當攞咗。」至於李璨琛亦說：「入圍好開心，好榮幸成為《淪落人》一分子，多謝大家支持。」<br>採訪：羅婉玲、曹家誠<br>攝影：沈健程、仇志德</p></body></html>