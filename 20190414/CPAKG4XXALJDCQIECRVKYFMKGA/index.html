<html><header><meta charset="utf-8"><title>視后胡定欣興奮逐新演員</title></header><body><h1>視后胡定欣興奮逐新演員</h1><p>視后胡定欣憑《逆流大叔》入圍金像獎最佳新演員，與《G殺》的林善、《L風暴》的栢天男、《三夫》的陳湛文及《淪落人》的姬素．孔尚治（Crisel Consunji）爭獎。入行16年的胡定欣，首次拍電影就獲提名感興奮：「冇諗過第一次拍電影就可以提名金像獎，有份參與已經好開心。更希望《逆流大叔》可以滿載而歸。」</p><p>陳湛文因拍《三夫》出位，他坦言首次演床戲很緊張︰「拍第一場戲我好驚，好彩對手曾美慧孜帶住我，畀我安心同佢親密接觸，最難忘係喺中環密斗車拍嗰場。最多謝陳果揀我！」在《G殺》演毒L的林善表示攞獎信心不大︰「始終我經驗最淺，另外四位提名都有演出經驗。」另栢天男對提名亦感意外︰「對我好大鼓勵，我會揀定靚衫去感受頒獎禮氣氛。」<br>採訪：羅婉玲、張俊銘<br>攝影：陳俊強、葉君海</p></body></html>