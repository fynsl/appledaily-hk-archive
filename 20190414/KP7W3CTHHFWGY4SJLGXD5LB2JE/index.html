<html><header><meta charset="utf-8"><title>Aka拒做Jessica姊妹</title></header><body><h1>Aka拒做Jessica姊妹</h1><p>趙慧珊（Aka）昨日在旺角宣傳新歌，好姊妹蔡明思（Jessica）日前宣佈結婚，問到Aka會否為她寫結婚歌？她笑謂：「佢唔使我送歌畀佢啦，不過我真係好戥佢開心。本身都估係Jessica或者Cherrona（吳嘉熙）會嫁先，知道Jessica話結婚，初初以為佢講笑，知道係真，真係眼濕濕。」她透露Jessica事前已向Super Girls成員宣佈喜訊：「不過我哋有個協議，就係大家都唔會邀請對方做姊妹，因為做姊妹好忙。」<br><br>Aka會到台灣出席Jessica婚禮：「我自己就唔急，有啲唔想㖭，因為結婚好多嘢搞，而且我又係隊長，我要睇住佢哋嫁晒先。」<br>採訪：盧妹<br>攝影：林賓尼</p></body></html>