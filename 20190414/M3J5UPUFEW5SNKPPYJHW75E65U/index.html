<html><header><meta charset="utf-8"><title>英超攻略：強勢出擊　撐利記拆車 - 飛鴻</title></header><body><h1>英超攻略：強勢出擊　撐利記拆車 - 飛鴻</h1><p>英超周日重頭戲，利物浦主場惡鬥車路士，正處爭標重要關頭的紅軍乘六連勝強勢出擊，預計會大打前場逼搶，有力於早段撕破經常遲入局的車仔，紅軍讓半/一捧上盤。（球賽編號：星期日50；now621台今日11:30pm直播） </p><p>紅軍目前多打1場以2分領先曼城，餘下五場目標當然是全勝。觀乎餘下賽事，牌面上最難打就是今仗鬥車仔，而且球隊主場鬥車成績平平。不過，如今紅軍的狀態及士氣處高𥧌之餘，實力亦凌駕車仔，防線亦比以往任何時候都穩健得多。紅軍近六場全勝，每場至少入兩球，上輪作客3:1反勝修咸頓相當精采，上周中歐聯鬥波圖，在半場領先兩球下已提早收油，顯然將重心置於今仗。<br><br>預計紅軍以韋拿杜姆、佐敦軒達臣及法賓奴泰華利斯組成中場，以獅子撲兔式的前場逼搶，務求盡早建立領先優勢，尤其車仔今季入局相當緩慢，近8輪有5仗上半場無入球，局面上亦空有控球而少攻勢。另外，車仔今季英超客場面對Big 6的曼城、阿仙奴及熱刺全敗，共失11球之多，加上球隊上周四才戰罷歐霸盃，休息比利物浦少兩日，今仗難阻紅軍。（此場設「球員──特別項目」及「首名入球」投注）<br>文：飛鴻</p></body></html>