<html><header><meta charset="utf-8"><title>【識飲惜食】「與世隔絕」煮飯難　乾鮑花膠靚湯滋潤街坊</title></header><body><h1>【識飲惜食】「與世隔絕」煮飯難　乾鮑花膠靚湯滋潤街坊</h1><p>店門外，傳出湯水香味。蒸氣從三個大湯煲冒出，年輕店主柯莉若（Oreo）在旁包餃子，「本來我們只賣湯水，後來人客說想要多些飽肚感，所以開始做燒賣、包餃子。」</p><p>在馬鞍山長大的她，一直深受「與世隔絕」之苦，「馬鞍山算係比較偏，唔係唔方便，而係去邊都要一個鐘以上。」作為上班族，放工還得買餸煮飯，有點mission impossible。就算準時收工，街市只剩下一堆「賣剩蔗」，收工煲老火湯更是天方夜譚。眼見區內人甚少湯水滋潤，成就今天這間湯水店。</p><p>幫人慳時間　失親子時間</p><p>小店每日提供兩至三款湯，因時制宜。這陣子乍暖還寒，易病難眠，Oreo於是煲了羊肚菌姬松茸花膠湯，既可養顏，又可強身。花膠用上30頭鱸魚膠，質地較滑，膠質較重，「先用部份花膠熬湯底，再留一部份放在湯內，每碗都會跟一塊花膠。」另外又有鮑魚猴頭菇粟米瘦肉湯，以乾鮑熬湯，滋陰味鮮。<br><br>剛當上新手媽媽的Oreo表示，最近多客人喉嚨不適，訪問當日特地煲了老黃瓜扁豆赤小豆，「濕氣重容易致病，要不斷祛濕，湯就可以幫到你。我有時都同客人講，如果你想飲乜嘢湯，可以直接話我知。」<br><br>自小「飲湯多過飲水」的她，家中一星期總有五日是有湯飲，即使只得兩人吃飯，也要滾個紫菜湯才安心。「有湯水的人，血氣、皮膚會較好，冇咁易病。由細到大，我大病的次數真係五隻手指數得晒。」<br><br>開湯水舖原意是希望為主婦節省煲老火湯的時間，用在親子上，自己卻反而失去陪伴女兒的光陰，「連佢學行路的過程都錯過咗。我有日同阿媽講：『佢行兩步喇。』點知我阿媽係同我講：『你而家先知？』當下好似中箭咁。」初為人母，當然不願錯過孩子任何一個成長片段，回想這位新手媽媽當初辭職開店，也是想多點時間陪伴孩子成長，誰知事與願違。<br><br>最令她心痛的是，每次有人問女兒「媽媽呢？」女兒總會舉起雙手，聳聳肩，如像可愛的emoji，媽媽看在眼內卻帶點內疚。「朝早開舖，佢會起身望望你，同你say goodbye。夜晚返到屋企，佢就要準備瞓，一日陪佢都唔知有冇兩個鐘。」<br><br>婆婆每日都會帶孫女大長征，好讓她們多見幾面。囡囡活潑如彈珠，一來店內，就到處彈來彈去冇時停。囡囡待在店裏，媽媽分心是必然，但既然是兩母女難得的相處時間，就偶爾放慢手腳，餃子包慢點，多看她兩眼。</p><p>（b）All Day<br>馬鞍山鞍源街11號福安花園商場地下50號舖<br><br>採訪﹕梁苡珊<br>攝影﹕倫星揚、廖璟熹</p></body></html>