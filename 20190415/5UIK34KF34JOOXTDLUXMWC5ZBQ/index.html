<html><header><meta charset="utf-8"><title>西環集中營：修例倘通過　港商怕屈錢 - 季陶</title></header><body><h1>西環集中營：修例倘通過　港商怕屈錢 - 季陶</h1><p>《逃犯條例》修訂今星期三將會提交立法會法案委員會審議，立法會如此迅速行事，難免令人覺得是配合特首林鄭月娥說要在7月休會前通過的「死線」，不過這不代表有關修例已經釋除外界疑慮，反而政府越心急通過，外間越多討論各種疑慮，就越令市民擔心。<br><br></p><p>易墮行賄漏稅圈套
</p><p>有民主派人士近日對季陶說，有中小企老闆表示十分憂慮，擔心《逃犯條例》修訂會成為內地不法分子設局「屈錢」的手段。<br><br>該中小企老闆對這名民主派人士表示，他們一向會將內地生意交由內地管理層、會計打理，由於內地法例、稅項複雜，很多時他們也是內地管理層作決定，「總之開到工，冇政府上門查，究竟報咗乜、冇報乜，有冇使錢畀啲官打關係，其實真係唔清楚」。<br><br>若《逃犯條例》修訂通過，中小企老闆除了擔心日後被追究行賄罪名，遭內地引渡外，更擔心萬一有內地員工立壞心腸，明知香港老闆不清楚內地法規，設局讓港商背上行賄漏稅罪名，「到時佢同你講，一係畀錢佢擺平，一係佢走去告發你，等大陸引渡你返去受審坐監，就算走佬返香港，以後唔返大陸都死啦」。<br><br>除了中小企老闆擔心，該民主派人士指出，一般小市民其實也有可能中招，「咁多香港人返大陸玩，隨時俾人設局屈你傷人甚至非禮強姦，要你畀錢擺平，即使佢放你返香港籌錢都唔怕，你唔畀錢佢就報公安，到時引渡你返大陸就慘」。<br><br>季陶<br>周一、三、五刊出</p></body></html>