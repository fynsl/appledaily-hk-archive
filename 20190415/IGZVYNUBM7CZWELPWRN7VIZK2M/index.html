<html><header><meta charset="utf-8"><title>龍貫天BBC訪問講特朗普</title></header><body><h1>龍貫天BBC訪問講特朗普</h1><p>李居明創作的新派粵劇《粵劇特朗普》，今日最後一日在新光戲院公演，之前有CNN等外媒採訪，昨日BBC就以此劇為題材作報道，找來一人演出毛澤東、特朗普（Donald Trump）及其孿生兄弟川普之角的龍貫天訪問。<br><br>龍貫天在訪問中形容特朗普動作誇張，其手勢有時與粵劇演出動作相似：「佢好另類，每樣都幾吸引我，幾鍾意睇佢演講。加上佢都幾敢作敢為，所以佢每日都係新聞人物。」李居明就指：「其實佢做咗總統之後，日日都有留意佢啲新聞。」李居明又對此劇充滿寄望：「近十年大家覺得粵劇已經過時，今次《粵劇特朗普》多咗好多年輕人買飛，重新掀起大家對粵劇嘅注意。」<br>撰文：李森</p></body></html>