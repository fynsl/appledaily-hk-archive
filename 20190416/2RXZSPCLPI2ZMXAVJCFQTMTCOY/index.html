<html><header><meta charset="utf-8"><title>Can Bank：有代價才懂得收斂 - 散子</title></header><body><h1>Can Bank：有代價才懂得收斂 - 散子</h1><p>阿里巴巴創辦人馬雲對「996」扔出「007」，引起不少爭論。先談「996」，呢個新「冧巴」係大陸用嚟形容返工時間，朝九晚九、一個星期6日嘅新名詞；至於「007」則係馬雲形容自己一個星期做足七日。<br><br>香港已經有唔少公司提出希望員工可以Work Life Balance，主動增加員工年假，視為員工福利嘅其中一項。唔想被公司綁住一世而決定做freelance嘅趨勢，逐步由年輕一輩擴展至已經在職場打滾十幾廿年的中年人士。<br><br>作為一個企業家，做到「007」相信唔單止馬雲一位，而用企業家嘅身份去評論打工仔嘅境況，根本就係「覺得付錢就可以讓員工996」。筆者又真係唔明馬雲仲可以補到咩鑊。<br><br>員工工作時數一早已經成為上市公司在ESG Report中評核的一環，ESG係歐美投資界用來評估公司是否值得投資的其中一個重要元素，馬雲竟然對此毫無警覺性。<br><br>馬雲驚人而離地嘅言論，早已經唔係咩新聞，只係未曾需要付出代價，但未並唔代表無。事實上，美國TESLA創辦人馬斯克亦曾需要為佢個人言論而付出代價，希望馬雲唔好到要付出代價才懂得收斂。<br><br>散子<br> http://fb.com/散子-257101397966975 </p></body></html>