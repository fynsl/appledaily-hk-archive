<html><header><meta charset="utf-8"><title>中環在線：《蘋果》金融科技動畫奪獎 - 李華華</title></header><body><h1>中環在線：《蘋果》金融科技動畫奪獎 - 李華華</h1><p>已經嚟到第三屆嘅恒大商業新聞獎，《蘋果》財經版記者陳家恩（Teresa）及周家誠（Gary）以「Fintech Jargon系列」動畫影片，奪得今年「最佳商業新聞視線設計獎（動態）」，得獎作品係以輕鬆嘅手法，用動畫解構複雜嘅金融科技術語。</p><p>用淺白易明比喻引起興趣</p><p>評審之一嘅九巴企業策劃及業務發展總經理蘇偉基話，報道「利用圖像和貼地的對白清楚說明基本概念，值得一讚」。<br><br>Teresa致謝辭提到金融科技其實無想像中咁深奧，大家日常生活都好易接觸到，用淺白易明嘅比喻，係希望令讀者明白引起興趣之後了解更多。<br><br>頒獎典禮另一個亮點係恒生大學今年請咗財爺陳茂波做主禮嘉賓，佢話自己係財經新聞粉絲，會save低有參考價值嘅文章，又話好嘅新聞建基於資訊自由，華華希望政府唔好得個講字。<br>李華華<br>mailto:LiWaWa@AppleDaily.com</p></body></html>