<html><header><meta charset="utf-8"><title>66歲生日群星拱照志偉開P要求着底衫褲</title></header><body><h1>66歲生日群星拱照<br>志偉開P要求着底衫褲</h1><p>曾志偉前日66歲牛一，他相約同月生日的37歲衛詩（Jill）和樂隊KillerSoap的陳樂基（Rocky）一同在銅鑼灣慶祝生日，圈中好友譚詠麟（阿倫）、鍾鎮濤（阿B）夫婦、佘詩曼、鄭伊健、陳小春、周家蔚、鍾麗淇、梁靖琪、布志綸、湯盈盈、阮兆祥、蘇永康、羅鈞滿、何超儀及老公陳子聰、文頌嫻、王梓軒、方力申、梁競徽及樂易玲等到賀。</p><p>和服現身</p><p>壽星公志偉前晚穿上黑色和服現身，他笑言dress code是一定要着底衫褲。前晚11時許，三位壽星齊齊切蛋糕吹蠟燭，志偉上前跟剛到達的樂易玲擁抱打招呼。問到這是今年第幾個生日派對？志偉未有透露，只笑言：「今晚第一個。」他又強調不會太早醉倒：「今晚聽歌為主，以前同阿倫、阿B成日唱畀人聽，今晚想舒服啲，聽歌為主，想玩耐啲，聽多啲。」</p><p>玩到月中</p><p>志偉續說：「今晚唔會咁早醉，唔會飲咁急，唔係點玩到3點。」<br><br>本月是志偉的生日月，慶祝飯局肯定停不下來，志偉想了想說：「玩到邊日冇定呀，起碼玩到17、18號，有啲人講起食飯咪食飯，我聽日開始唔喺香港，去中山、北京、台灣同日本，去啲餐廳食吓飯，順便又搞吓後期工作同開會，乜都有啲。」Jill則指前晚是她第二個生日Party。<br>採訪、攝影：陳辰、徐錦池、畢紹基</p></body></html>