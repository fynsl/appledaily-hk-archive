<html><header><meta charset="utf-8"><title>利字當頭：代理如何看入標買樓 - 利世民</title></header><body><h1>利字當頭：代理如何看入標買樓 - 利世民</h1><p>之前也有講過，香港地做發展商，動輒得咎。無論賣得多還是賣得少，賣得快抑或賣得慢，要為發展商安個罪名，十五分鐘之內便找得到。<br><br>招標賣樓，過程不會像公開銷售般急進，難道這也有錯？發展商銷樓廳公開銷售，萬人空巷，又被人說是製造「恐慌性買入」的氣氛。其實，招標賣樓有一定的好處，公開銷售也不是甚麼十惡不赦；香港樓市的根本問題是供不應求，而不是銷售手法。<br><br>我也有請教過做物業代理的朋友，他說公開銷售時代理就像打一場混戰，有時客戶有錢也未必買到心儀的單位，改了招標，反而更加公平，過程也省卻了不必要的矛盾和衝突。<br><br>「最開心係，大家唔駛浪費時間做佈景板；可以用錢解決嘅問題，最好唔好浪費時間。」我這位代理朋友，見證過高山深谷，也算是資深。「你問我招標賣樓公平唔公平，我就會話你知，其實一、二手樓市場都一樣，無話邊個應該要先開價；係賣家市場，咪買家開價囉！有乜問題呢？」<br><br>「招標，唔怕買貴貨嗎？」「要買貴買錯，公開銷售一樣都人中伏，尤其是當個場口氣氛影響決定。入標買樓，反而可以靜靜地計數，揀啱心儀單位先出手。其實入標買樓對我哋代理都係一份尊重，至少我哋可以用專業意見幫吓個客。我唔知政府點解咁反對呢種賣樓方法？經驗話畀我知，入標買樓嘅客通常更加冷靜，咁都唔鍾意我真係唔知點做先至係正確。」<br><br>利世民<br> http://fb.com/leesimon.hk <br>本欄逢周二、四刊出</p></body></html>