<html><header><meta charset="utf-8"><title>鐘聲伴讀劉霞詩 - 陳也</title></header><body><h1>鐘聲伴讀劉霞詩 - 陳也</h1><p>聖公會那位管錢管買賣豪宅協力推高樓價至全球第一那位人士（稱為仁兄都寫唔落手，觀其行，知其人，何德何仁！）為朱牧求情，請法官勿判監，但那種口吻，口不對心，師奶都聽得出，誠意有限公司！<br><br>唔該佢慳啲，繼續掃半山豪宅，或者眾籌登蘋果全版廣告，捱義氣扮係689的「朋友」！如果唔妥689，可以行埋西環，交換一下掃貨慳稅懶人包，又或者幫777的明日大嶼籌備全港祈福大會，包起紅館，由茂叔派飛，招呼信徒坐握手位……<br><br>朱牧的鐘，敲唔醒的那些自以為搭通天堂線有特權優先被感召的權貴，會誦讀劉霞詩句嗎？「不要掩藏死亡／不要人造的天堂/偽天使們熱烈的目光／不如一根枯黃的稻草／一支香菸燃盡的輝煌」。雖然西九開出的高鐵不是劉霞筆下「駛向集中營那列火車」，逃犯條例通過卻必然打開關禁劉曉波那座黑洞的大門。到時「所有的路都一模一樣／風從不為人颳起」，香港人「就是給我地球上所有的海水／我也拒絕漂浮」的集體沉淪。</p></body></html>