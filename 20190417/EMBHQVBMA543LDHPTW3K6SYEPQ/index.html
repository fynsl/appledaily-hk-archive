<html><header><meta charset="utf-8"><title>中環在線：任志剛出席論壇後玩快閃 - 李華華</title></header><body><h1>中環在線：任志剛出席論壇後玩快閃 - 李華華</h1><p>團結香港基金噚日舉行論壇，主要講者係華潤集團董事長傅育寧，例牌探討國企、民企、港企在大灣區嘅機遇及挑戰，一言以蔽之：悶！不過成個論壇嘅嘉賓都唔少嘢，例如金管局前總裁任志剛、貿發局主席羅康瑞等。<br><br>查實近排社會咁多熱門議題，例如《逃犯條例》修訂，又有九子佔中判決，對香港的營商環境構成威脅；另外，金管局下任總裁會係邊個呢？大家都想問下行會成員兼下任金管局總裁遴選小組成員任志剛。<br><br>不過，由於佢只係座談環節嘅主持人之一，無機會講吓佢對時下議題嘅精闢見解。論壇完結後，大批記者喺咪兜位等任志剛，有人問金管局總裁接任人選遴選工作嘅進展，亦有人問《逃犯條例》修訂對香港嘅影響。可能任志剛趕時間，報以招牌微笑就閃人，冇答記者問題，應該唔會係趕住撳入《蘋果動新聞》跟進「安心偷食」事件呱？<br><br>李華華<br>mailto:LiWaWa@AppleDaily.com</p></body></html>