<html><header><meta charset="utf-8"><title>Everyman的煽惑 - 陳也</title></header><body><h1>Everyman的煽惑 - 陳也</h1><p>尋煩局長：「我有冇煽惑被煽惑？我睇報紙先知喎。我唔係an everyman，有少少跣唔出奇，大家行近沙中綫小心啲囉。」<br><br>馬屎坑：「無論剪短幾多條筋，個個月台總會有少少跣嘅，總之林鄭來到，唔會跣到佢攤攤腰，OK？」<br><br>太監超：「我真係好心急，急到標汗，就算猛咁扇，都係標，好快標埋尿，跟住標屎，一地都係。大家都唔想係咪？所以呢，逃犯條例冇線劃，一經修訂，會追溯到N年前，香港開埠當時，大清律例之下…咦，老細，你新界大把地，使乜面青呢，連你都急埋一份嗎？」<br><br>張公公：「老細嫌我老，要踢我出局，放晒聲氣會換馬，劃線？我面前肯定係一條紅線，迫我上吊，有咁易？黐L線！等住睇我做復仇者大結局啦。」<br><br>大話驊：「煽惑？我好忙，忙到僭而不惑。不惑，即係睇唔到。不過呢，一件臭魚三文治真係好狡猾，我會有權用盡，放長條線，挖呢條臭魚。」<br><br>公廁清潔工：「再擲柒億咪一樣咁跣滑。叫政府D7高層食屎啦，咪阻住我開飯！」</p></body></html>