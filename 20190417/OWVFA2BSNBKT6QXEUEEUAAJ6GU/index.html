<html><header><meta charset="utf-8"><title>家姐心美驚訝：許志安？</title></header><body><h1>家姐心美驚訝：許志安？</h1><p>《蘋果》獨家踢爆黃心穎跟已婚的許志安車廂又攬又啜，黃心穎胞姊黃心美昨日被問到「安心偷食」，她顯得相當驚訝，反問記者：「乜話？許志安？喺邊度出咗？」記者指《蘋果》即時新聞獨家報道，心美說：「你等我了解咗先啦。」問她是否知道心穎跟安仔來往？她無奈說：「我真係唔知！等我睇咗條片先。」<br><br>昨午1時許，心美撐雨傘步行返回鯉魚門住所，記者上前訪問，心美即以雨傘擋着半個身子，問她可有睇到心穎與安仔的片段，她即急步行：「睇乜片啫，我喺街點睇片啫。」至於安仔跟心穎是甚麼關係？她邊跑邊支吾以對，再問到心穎與馬國明現在是甚麼關係，她未有回應便匆匆返回寓所。<br>採訪、攝影：娛樂組記者</p></body></html>