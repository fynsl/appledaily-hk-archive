<html><header><meta charset="utf-8"><title>智取大市：龍尾股出沒忌高追 - 晉佳</title></header><body><h1>智取大市：龍尾股出沒忌高追 - 晉佳</h1><p>港股一連5日市寬一般，昨日單日升319點，升股都只係略多於跌股。資金轉捧落後股，炒到教育股，連龍尾內銀股同國壽（2628）都轉強，見到當然抹把汗，希望後市整固暫時以上落市進行。<br><br>今年首季鈷價再跌，洛鉬（3993）業績會較難睇。LME鈷庫存3月達到高峯，4月初有下跌迹象，係行業見到轉機？<br><br>電動車補貼政策使命接近完結，反而車企甚至恒大（3333）呢類企業加入戰團。華為同東風合作開發5G自動駕駛汽車亮相於車展，整個浪潮喺中國發展係咪快過預期？雖說自動駕駛有排未投入市面，但預早發展出成熟電動車技術點都係必經階段。同一時間，隨住經濟回穩，手機設備需求亦會上升。鈷庫存開始跌，或許係一個開始。<br><br>洛鉬舊年多賺70%至46億人仔，經營現金流高達94億人仔，可見鈷價上升蜜月期，洛鉬可以非常好景。鈷未來將佔洛鉬收入一大半，鈷價大跌後，估計今年首季價格較舊年全年低大約四成，盈利勢大跌。單炒經濟回穩再加鈷需求憧憬，洛鉬都會有想像空間，至少比銅鋁鋼股更有希望。周期股等撈貨不用急，近期股價調整，見回穩迹象再考慮。<br><br><br>晉佳<br> http://fb.com/advanceguy1 <br>本欄逢周一、三、五刊出<br></p></body></html>