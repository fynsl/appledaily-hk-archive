<html><header><meta charset="utf-8"><title>與黃心穎車廂偷情許志安灑淚認錯：我起咗色心</title></header><body><h1>與黃心穎車廂偷情<br>許志安灑淚認錯：我起咗色心</h1><p>【本報訊】51歲許志安和46歲鄭秀文（Sammi）今年結婚五周年，二人的愛情故事曾被黃子華形容為「香港最後一個童話」，但這「童話」昨卻幻滅。《蘋果》日前得到一條安仔與黃心穎車廂偷情短片，整條短片長約16分鐘，片中戴了黑色口罩的黃心穎主動擒啜安仔，相當肉緊。安仔晚上於銅鑼灣舉行記招宣佈停工反思，聲淚俱下向太太鄭秀文道歉，指自己當晚飲了很多酒，起了色心。<br>記者：娛樂組</p><p>許志安昨晚7時假銅鑼灣一間酒店舉行記者會，交代與黃心穎偷食事件。約下午5時44分，現場已有過百傳媒排隊等入場，許志安6時50分抵達酒店時頭耷耷顯得十分憔悴，之後急步走入酒店。許出場時，先向在場傳媒90度鞠躬，他說：「今日衷心同大家講對唔住，同Sammi家人、自己家人，因為我做咗一件不可彌補嘅事。」</p><p>暫停所有工作</p><p>許哭着說當天喝了很多酒，自己很後悔，看了報道覺得自己很錯、很丟臉、很陌生，「覺得點解唔可以控制自己去犯呢個錯誤，起咗呢個色心」，目前會暫停所有工作，他覺得自己不知所謂，因為犯錯，令身邊人承受壓力和痛苦，「呢個報道令我反思，我迷失咗我自己，我對唔住Sammi，我唔知點去走我以後嘅路，呢一刻我係冇咗靈魂，我係一個壞咗嘅人，希望大家可以畀時間我搵返我自己，我要同所有朋友講對唔住」。<br><br>許宣讀聲明期間不時哽咽，後來越講越激動，一度要用紙巾拭淚，甚至痛哭流涕。整場記者會長約七分鐘，許宣讀完聲明後便轉身離開，並再次在傳媒面前作90度鞠躬達五秒，沒有回答記者提問。</p><p>至於許志安與黃心穎車廂的偷情短片，片長約16分鐘，片段開首見許志安、黃心穎和男友人坐在車廂後座，男友人堅持先送黃心穎返家，戴了黑色口罩的黃竟爆粗反對，許亦撐黃先送男友人返屋企，冧爆的黃搣了許耳朵一下，再向男友人爆粗：「你住邊呀？ⅹ你！」許志安即叫司機開車往大坑，黃心穎得戚地跟男友人說：「佢（許志安）送我返去呀。」跟住蹺實許志安左臂，整個人挨在他身上撒嬌，兩人更各用袋遮掩，悄悄地玩十指緊扣。<br><br>約三分鐘後，男友人抵家預備落車，許志安說：「𠵱家你走先，跟住我返我屋企，佢（黃心穎）返佢屋企。」男友人：「你講堅？」許志安：「係，堅。」惟當男友人落車後，許跟黃異口同聲跟司機說：「鯉魚門（黃心穎香閨）！」<br><br>在後座跟許獨處的黃心穎，這時隔着口罩咀了許一啖，之後索性除口罩埋身攬許及啜嘴。咀完後，兩人繼續十指緊扣，之後隱約聽到黃說：「So sad……我好悶……教徒」，然後拉開許的手不再緊拖，許惟有順勢將手貼在黃心穎大腿上，三秒後忍唔住又撩心穎十指緊扣。</p><p>到香閨齊落車</p><p>由大坑到鯉魚門短短10多分鐘車程，許和黃連環激咀逾20次，全程由黃採取主動，其中一次錫了近一分鐘，黃邊咀更邊將手放在許志安腿部附近游走，而「休戰」空檔，黃心穎也上身胸壓安仔，捉男方的手又捽又玩手指，雖然九成時間都是黃心穎「主攻」，但許志安也表現受落，還主動錫了黃心穎面珠一啖，更越坐越低，似乎擔心被隔鄰車輛發現，兩人到黃心穎香閨後齊齊落車。<br><br>「安心偷食」極可能本月3日發生，事關當日黃心穎曾在IG上載跟安仔、方力申、劉浩龍、梁漢文、丁子高等出席男友人生日飯局的照片，當晚二人的打扮，跟在車廂的衣服一模一樣。</p></body></html>