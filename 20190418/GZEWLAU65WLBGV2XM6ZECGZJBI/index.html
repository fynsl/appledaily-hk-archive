<html><header><meta charset="utf-8"><title>Sammi黑色fb專頁「回應」安仔偷食馬國明開工稱冇嬲　黃心穎：無法面對自己</title></header><body><h1>Sammi黑色fb專頁「回應」安仔偷食<br>馬國明開工稱冇嬲　黃心穎：無法面對自己</h1><p>「安心偷食」前日爆出後，許志安即晚開記者會爆喊向鄭秀文（Sammi）認錯，不過記者會後Sammi卻將fb專頁的封面改為黑色，更有傳她已搬離兩人愛巢。另一受害人馬國明昨日現身拍劇，他稱沒有嬲黃心穎，更為這位出軌女友講好說話：「佢仲好年輕，未來仲有好多路要行，我希望大家畀個空間佢。」而心穎則在Ig發聲明，自言犯下大錯， 覺得無法面對自己。</p><p>黃心穎與許志安前日被《蘋果》獨家踢爆偷食，事件震驚全城。許志安前晚已召開記者會鞠躬道歉，爆喊向太太鄭秀文認錯，承認自己起色心。Sammi前晚在安仔記者會後，卻隨即將fb專頁封面改為黑色，甚有「哀莫大於心死」的意味。<br><br>有傳Sammi已搬離寓所，不想與安仔共處，雖然物業是Sammi持有，不過她也選擇離開傷心地，有指她的情緒陷入崩潰，寢食難安。據知Sammi目前不想見其他人，也拒聽電話，為怕Sammi抑鬱症復發，公司安排她暫停工作，讓她可以有私人空間、好好休息。</p><p>165字聲明</p><p>黃心穎昨日在Ig發表165字的聲明：「對不起，我做錯了。是我做了非常錯誤、難以令人原諒的事，感到十分羞愧、歉疚。我在此向所有受事件影響及受到傷害的人誠心由衷道歉。犯下如此嚴重的過錯，我無法面對自己，也不知道怎樣去面對家人、馬國明、朋友、公司、同事…… 」她表示自己會承擔後果：「不敢奢求大家的原諒，只懇求大家能給予所有受牽連的人一點空間。我認真反省自己的過失，接受懲罰承擔後果。」她最後在聲明再多說一次：「對不起大家。」<br><br>無綫助理總經理（藝員管理及發展）樂易玲前日曾跟心穎聯絡，她回覆傳媒時說：「佢嘅情緒仍然未平復，公司覺得佢需要休息一段時間。」據了解黃心穎新劇《堅離地愛堅離地》，本來定於下月13日播出，但現在客戶不肯落廣告贊助，無綫決定抽起，改為播出楊明、高海寧主演的《婚姻合伙人》。另外，黃心美被發現在事發後，竟一度不再follow妹妹心穎的Ig，但她回應：「可能㩒錯掣。」</p><p>平靜但擔心</p><p>另一受害人馬國明，昨日下午4時許首度現身，駕車由太古城住所返回將軍澳，準備為新劇拍攝外景。下午5時許，馬國明化妝後，首次面對傳媒回應心穎偷食：「我好快已經冇咗嬲呢個感覺，我係好平靜，我係好快變成擔心，我好擔心牽涉到呢件事嘅所有人，任何一個受到傷害我都係唔希望。」被網友戲稱為「綠帽俠」的馬國明，更為心穎講好說話：「其實我知佢（心穎）都知自己做錯，我都知佢好想出嚟同大家講，但公司驚佢情緒唔穩定，會講錯嘢，所以就冇安排佢出嚟同大家講，我知道佢啱啱出咗Ig，佢要講都講咗，佢仲好年輕，未來仲有好多路要行，我希望大家畀個空間佢。」馬國明又叫大家不用擔心他。<br><br>問到許志安時，馬國明說：「其實安仔自己都講咗嘢，咁安仔講咗我就唔會發表任何意見，因為我覺得呢個世界除咗安仔太太之外，其實大家都冇資格可以發言，所以我盡快平息咗佢，就算喇。」前日傳媒訪問了馬國明母親，馬國明表示希望記者對他的家人「高抬貴手」：「佢可能會講錯咗嘢，我希望唔好將我媽咪講嘅說話放大，我亦都唔會就佢講嘅任何一句說話回應。」最後他重申希望事件盡快平息，然後就返回化妝間。<br>採訪：娛樂組記者</p></body></html>