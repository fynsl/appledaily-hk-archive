<html><header><meta charset="utf-8"><title>拋開陰影　感受關錦鵬功力</title></header><body><h1>拋開陰影　感受關錦鵬功力</h1><p>自《長恨歌》後，《八個女人一台戲》是鄭秀文在十四年後再次與導演關錦鵬合作。回想2005年拍《長恨歌》時一波多折，但Sammi笑言現已完全拋開當年陰影：「好從容，對處理角色上信心都幾大，完全好似一種好有信心掌握之中去做。對上一次《長恨歌》自己都唔係一個最好狀態，無論身體同心靈上都係病緊，所以回想嗰次合作，自己真係唔能夠完全享受同阿關嘅合作關係，咁純粹嚟自自己問題，今次整個人狀態，或者身心靈好番晒時候，無論相處同合作上，都覺得係好新體會，更加感受阿關作為導演駕馭現場能力。」<br><br>今次Sammi及梁詠琪同是飾演舞台劇演員，兩人都需要飾演「戲中戲」，Sammi很喜歡戲中幾場兩人演出舞台劇的對手戲：「其實我哋嘅恩怨，對彼此憎惡，嗰種不滿，就係大家藉着喺台上對戲時暗暗地射箭，寫得維妙維肖，既係演戲中人物，又好似做台上一台戲，係一種雙重意義，係好有趣。」<br>採訪：馬建華</p></body></html>