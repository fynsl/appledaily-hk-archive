<html><header><meta charset="utf-8"><title>森美播「安歌」捱轟</title></header><body><h1>森美播「安歌」捱轟</h1><p>「安心偷食」餘波未了，森美和小儀昨日主持商台節目《早霸王》時，播出許志安2014年的歌曲《你的男人》，立即被網民於節目官方fb留言質問︰「仲播佢隻歌？佢仲有資格唱？」森美和小儀立即要澄清，指歌曲是節錄自上星期五的節目，當時是由聽眾點播，明顯擔心聽眾會誤會。</p><p>森美昨日接受《蘋果》訪問，提到商台是否下令禁播安仔的歌？森美說：「我哋播歌一向冇限制，適合就播，或者歌手派歌就會播。」至於播完「安歌」後刻意澄清，他坦言：「因為時間上仲好敏感，唔想被誤會，都會小心處理，始終會觸及唔同聽眾、朋友嘅傷痛，但首歌係節錄上星期嘅節目，唔會特登抽起。」至於網民質疑他在心穎的道歉文按like，森美表示：「覺得佢做錯事應該要道歉，就係咁簡單。」<br>採訪︰李察</p></body></html>