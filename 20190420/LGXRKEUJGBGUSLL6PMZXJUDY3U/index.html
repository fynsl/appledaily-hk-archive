<html><header><meta charset="utf-8"><title>心穎3個家姐受累</title></header><body><h1>心穎3個家姐受累</h1><p>黃心穎身為孻女盡得三個姐姐愛錫，可是「安心偷食」事件曝光後，除了心穎全面工作被叫停外，更連累三個姐姐。前日大家姐黃心美在活動上的宣傳短片臨時被抽起，二家姐心妙Ig更被瘋狂洗版，叫她教好妹妹。<br><br>日前《蘋果》收到讀者陳小姐（化名）爆料，指心穎做空姐的三家姐心慧在聊天群組中被熱烈討論，讀者陳小姐表示有人留言︰「我覺得crew又唔會真係hard time佢嘅，不過佢返工會淆底箒……除非佢阿姐咁啱係mi或馬明die hard fans。」陳小姐又指群組內有逾百人，不過，心慧隨即就以英文回覆群組：「我喺度！我唔會收埋自己，就算你哋講我，我亦冇嬲或者感到唔開心，大家可以繼續討論呢個話題。我好好，歡迎大家同我打招呼，我唔會覺得尷尬。」<br>採訪︰嵐山</p></body></html>