<html><header><meta charset="utf-8"><title>蘇永康為Sammi開火</title></header><body><h1>蘇永康為Sammi開火</h1><p>「安心偷食」事件震驚全城，鄭秀文前日在社交網發言原諒安仔，身為好友的蘇永康，當日就在Ig留言支持，豈料他竟被網民留言圍攻，康仔嬲爆向網民筆戰足足兩個多小時，他留言：「咁食花生因住鯁親呀……」隨後康仔又叫網民收聲。<br><br>昨日康仔在銅鑼灣舉行見面會，他似乎未受罵戰影響，跟現場fans玩遊戲及自拍。對於跟網民罵戰，康仔輕鬆地說：「今日係復活節開始，最開心係我覺得雨過天晴，學馬國明咁講，最有權去講嘅人都講咗，我哋呢啲塘邊鶴寫吓emoji就夠。」他續說：「今朝一早起身就見到一大堆短訊，好多係非常支持嘅朋友，支持嘅要感謝，另外有啲朋友都有發表言論權利，嚟到今日復活節，就應該抹咗去重新開始。」至於有否聯絡許志安？康仔說：「佢需要時間靜吓，我每日都有聯絡佢助手，Sammi有覆咗我，大家可以放心，佢OK嘅。」<br>採訪：馬建華<br>攝影：仇志德</p></body></html>