<html><header><meta charset="utf-8"><title>美職聯攻略：革命搶分必劏牛 - 飛鴻</title></header><body><h1>美職聯攻略：革命搶分必劏牛 - 飛鴻</h1><p>美職聯周六賽事，新英倫革命雖然近績欠佳，不過上仗鬥阿特蘭大聯表現其實不差，只是未能攻破前美國國門巴特古辛的十指關而已，今仗續於主場鬥有進攻主力艾真度甘馬拉停賽的紐約紅牛，有望重開勝門，少讓平/半上盤博得過。（球賽編號：星期六83；now638、有線654及無綫myTV Super301台明日7:30am直播）<br><br>由前熱刺、布力般流浪門將費度任教練的革命，今季美職7戰只得1勝1和5負，就連主場出擊亦只得1勝3負，戰績實在難算理想，幸好今季由拉科魯尼亞加盟的西班牙中場卡利斯基爾，已經適應美職，實力亦超班，今季7場聯賽已入3球，而且他與前鋒隊友基斯頓賓利拿、祖安卡些度亦越見默契，上仗鬥阿特蘭大聯創造不少攻勢。</p><p>而紅牛的戰績同樣不理想，6場聯賽只得1勝2和3負，上仗眼見勝利在望在際，卻在88分鐘被肯薩斯體育會追平，而且中場主力艾真度甘馬拉更領紅被逐，今仗要停賽，對士氣、實力都有打擊，而且對上五季紅牛的入球泉源巴利胡禮菲臘斯，今季年屆34歲腳風欠順，上陣5場聯賽只入1球，不復上季36戰入20球之勇，今仗紅牛難敵革命。<br>文：飛鴻</p></body></html>