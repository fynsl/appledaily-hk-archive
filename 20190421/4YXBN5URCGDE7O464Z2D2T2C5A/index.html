<html><header><meta charset="utf-8"><title>坤哥紅館騷晒肌　JW猴擒抽水</title></header><body><h1>坤哥紅館騷晒肌　JW猴擒抽水</h1><p>吳業坤前晚在紅館舉行一場三面台的「小句號演唱會」，獲蕭正楠、歐陽震華及樂易玲等捧場。穿上鮮紅色衫的坤哥，吊在半空舞台獻唱，他表示演唱會以小句號為主題，並非代表今後要退出，而是宣告人生的舊章節畫上句號，將展開新一頁。</p><p>感謝側田</p><p>首位表演嘉賓側田，獲坤哥感謝每次開騷都給予幫忙，側田說：「我一定要幫有實力嘅人，但你瘦咗咁多嘅？變咗偶像派。」坤哥笑稱自己一直是偶像派。跳舞環節由MIRROR負責，與坤哥狂歌熱舞演出《今期流行》，然後再讓MIRROR逐一向觀眾打招呼，送走眾人後，坤哥笑說：「佢哋走咗，可以望番我，原來樂小姐都喺度，我仲叫咗ViuTV嘅人嚟，你唔介意？死啦！佢好似好鍾意。」<br><br>之後坤哥表演苦練多時的舞步，跟幾位dancers在台上鬥舞，跳到喘氣的他，拉起衫角大叫：「好熱，有冇人幫我吹吓風扇，真係好熱。」然後拉起背心露出腹肌。最後一位嘉賓是王灝兒（JW），兩人拖手合唱後，JW笑對坤哥說：「大家睇佢肌肉，但我未摸到，可唔可以除一除畀我睇吓。」隨即出手解開坤哥衫鈕，摸他的腹肌。完場前，剛踏入29歲的坤哥要求觀眾唱生日歌。</p><p>影雄風相</p><p>坤哥之後受訪，坦言事前擔心票房：「怕冇人買飛，但出場見到咁多燈牌就好安心，如釋重負。」問到有否邀請所有女朋友到場？他笑稱全部都有請，坐得在台下的都是最愛，至於緋聞女友趙慧珊（Aka），他表示對方因工作缺席。提到JW當眾除他衫摸腹肌，坤哥笑言：「估唔到佢咁猴擒。」之後又自爆：「噚晚綵排時影咗一輯唔着衫嘅雄風相，之後會逐張畀大家睇，我會繼續保持𠵱家嘅弗爆身形。」<br>採訪：曹家誠<br>攝影：陳俊強</p></body></html>