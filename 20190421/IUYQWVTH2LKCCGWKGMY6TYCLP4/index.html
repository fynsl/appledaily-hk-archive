<html><header><meta charset="utf-8"><title>英超攻略：利記殺盡弱隊勢碌卡 - 飛鴻</title></header><body><h1>英超攻略：利記殺盡弱隊勢碌卡 - 飛鴻</h1><p>利物浦上周中兵不血刃躋身歐聯四強，周日回到英超作客尾三的護級分子卡迪夫城，以紅軍各賽事8連勝共入22球的強勢，作客威爾斯一樣有力大捷，讓球半/兩球照捧上盤。（球賽編號：星期日28；now621台今日11:00pm直播）</p><p>利物浦今季一直維持爭霸本色，而且體能狀態分配得宜，上周三歐聯稍作輪換下，仍能作客4:1輕取波圖，合計贏6:1晉級4強鬥巴塞隆拿，最重要是紅軍踢來游刃有餘，已放下二月低潮期的焦慮，不再因害怕失球而綁手綁腳，而且射手穆罕默德沙拿回復勇態，近4場入3球，包括上輪對車路士離門30碼轟入世界波，以及鬥波圖單刀冷靜建功，這位埃及巨星腳風回順，對紅軍雙線爭標非常有利。<br><br>而且，紅軍今季擺脫「劫富濟貧」本色，聯賽34輪過後，仍未嘗失分予11位或以下的球隊，近期重拾佳境後，近8戰全勝共入22球，近4場亦至少贏2球，最重要是悉數贏盤，除了踢得相當有霸氣，亦幫助捧場客有斬穫，值得繼續信賴！<br><br>至於卡迪夫城雖然在上周二的英超護級「六分波」，作客擊敗白禮頓保住一線生機，但據統計仍高達83%機會降班。該隊近況差，近8場聯賽只得2勝6負，所勝對手白禮頓及韋斯咸皆處低潮，加上兩大主力班巴及卡林柏達臣續養傷，而且今季10場面對Big 6球隊全敗共失31球，表現奇差，領隊禾諾克亦坦言，今仗只希望球隊踢得體面，全場能夠保持集中力。不過卡城面對勢如破竹的紅軍，雖佔地利亦無着數，就算受讓球半/兩球亦不值博，捧上盤。<br>文：飛鴻</p></body></html>