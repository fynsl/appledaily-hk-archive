<html><header><meta charset="utf-8"><title>義工：煽惑根源係梁振英、人大、催淚彈</title></header><body><h1>義工：煽惑根源係梁振英、人大、催淚彈</h1><p>佔中九子罪成後，43歲的曾醒祥頓時淚如泉湧，痛心九子要為曾經參與傘運的港人承擔「罪責」，更不忿法官指港人參與傘運是受九子所煽惑 ：「如果真係有煽惑，煽惑我嘅一定係梁振英、（人大）8.31決定同（警方）催淚彈，點會講到完全因為佢哋（九子）先走出嚟？所以呢個係好委屈」。雖然暫時未見民主普選前路，但他冀望曾經參與傘運追求理想的人別失望：「雖然我哋暫時睇唔到出路，但至少自己唔好投降，仲未輸得晒、仲有希望，要做得幾多得幾多。」</p><p>「（佔中運動）似乎完全撼動唔到（政府），呢個係最失望嘅地方。」</p><p>為實踐推動社會改革的社工使命，曾醒祥於2014年辭任任職九年的社工職位，撇除了社福機構規條所限，以自由身投身傘運成為義工，一直留守直至遭警方拘捕帶走，曾醒祥其後擔任九子之一的社福界議員邵家臻的助理。佔中案聆訊其間一直有到庭旁聽，他坦言雖然已有心理準備九子被定罪，「但真係聽到（裁決）時，係好激動，真係有眼淚流出嚟」，「有成幾十萬人參與佔領運動，點解係呢九個人幫我哋孭晒全部罪名？」曾醒祥強調每個參與傘運的人都有獨立意志，全屬個人選擇，形容時任特首梁振英、人大8.31決定及87枚催淚彈，才是「煽惑」的根源。<br><br>毋忘初衷，曾醒祥在金鐘添馬公園接受《蘋果》訪問時，以五年前的「傘運人」裝束現身：銅製的黃絲帶吊嘴頸鏈、記錄警方曾向港人發射87枚催淚彈的T恤，以及傘運時曾被警方盾牌弄至腳部流血而購買的鋼頭鞋，反映他對傘運依然念念不忘，他坦言當年從來沒有想過特區政府會越變越差，對港人真普選的訴求無動於衷，「似乎完全撼動唔到（政府），呢個係最失望嘅地方」。<br><br>曾醒祥直言對傘運後不少港人因此而灰心失望，自此不再參與爭取普選，甚至嘲笑奚落感到痛心，但強調就算香港普選與個人工作前景未明，自己從來未後悔投身傘運；即使邵家臻最終要入獄並有被DQ風險，他已決定在邵喪失議席前不考慮尋找新工作，「因為我係好想同邵家臻一齊行呢條路行到最尾」，並透露會繼續協助邵家臻在立法會提出書面質詢，並統籌邵獄中所需的物資和探監安排，形容與邵由傘運、參選到當選後一直合作無間，「係真真實實嘅戰友」。<br>■記者林俊謙</p></body></html>