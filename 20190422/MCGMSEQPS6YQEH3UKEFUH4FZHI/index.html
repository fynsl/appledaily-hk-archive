<html><header><meta charset="utf-8"><title>心穎被傳帶男伴返家森美：冇私下見面　MJ：唔知佢住邊</title></header><body><h1>心穎被傳帶男伴返家<br>森美：冇私下見面　MJ：唔知佢住邊</h1><p>【安心偷食】許志安與黃心穎的「安心偷食」事件哄動全城，二人先後道歉，而鄭秀文（Sammi）選擇原諒，馬國明就護花。昨日又有新傳聞，指心穎借馬國明做煙幕，其實背後伴侶輪流換畫。有鄰居透露，分別見過她與一位經常畫眼線的某組合男結他手，以及商台DJ手拖手，態度親暱。報道指該組合即將開演唱會，而Mr.下月就在紅館開騷，成員譚傑明（MJ）成嫌疑對象。</p><p>陳自瑤反思暗寸</p><p>MJ對被指是嫌疑人之一，他昨回應：「報道出咗，收到好多朋友嘅關心，真係一笑置之，雖然好多年前已經識佢，但係我從來冇同佢單獨見過面，亦唔知佢住邊。」問他如何認識心穎？他說：「朋友啲朋友。」而森美因曾與心穎在節目中合作，加上之前「Like」心穎的道歉文，被網民質疑牽涉其中。森美昨日回應《蘋果》時澄清：「我冇私底下、工作以外，冇同心穎見過面，所以嫌疑人應該唔係我，唔該晒！」<br><br>至於心穎曾跟王浩信拍《東坡家事》時傳曖昧，昨日王浩信老婆陳自瑤（YoYo）在社交網寫道：「人應該是向前走，但『萬事回頭看』也是一種智慧。很多的時候，人生需要經常反思自己的過去。檢點自己的為人處世，把自己走過的路看得更清、更全、更遠！」YoYo的「自我反思」引發網民無限聯想，有網民留言：「我點解覺得好似喺度講緊安心事件嘅？」唐詩詠在Ig若有所指「要學懂沉默寡言」，昨日她返將軍澳電視城開工時，表示已在WhatsApp群組向馬國明表達關心：「只係講咗一句說話『我哋在心中』，佢知道嘅。」</p><p>安仔郵輪騷叮走</p><p>落選港男梁裕恆（Flow）日前貼文指黃心穎曾向他訴苦「愛上已婚的天后老公」，揚言憑良心講說話，引來網民指抽水，無綫高層樂易玲接受傳媒訪問時反指他「發神經」。另外，安仔在記者會鞠躬道歉宣佈停工，9月演唱會取消外，原定下月孖好友張衞健舉行兩場郵輪騷亦已被除名，由健仔獨自演出，而郵輪官網的宣傳海報，安仔相片已被下架，現只得健仔單人相。<br>採訪：皓騫</p></body></html>