<html><header><meta charset="utf-8"><title>市建局25萬美化中環半世紀排檔</title></header><body><h1>市建局25萬美化中環半世紀排檔</h1><p>【本報訊】摩天高樓中環中心腳下，不遠處有一排綠色鐵皮排檔，形成極大反差。其中在同文街屹立逾半世紀的「冠芳」，早於50年前已賣雀鳥、鳥籠等，全盛時期冠芳雀籠更衝出香港，「啲雀籠手工做，做完寄去外國賣」。但時代變遷，香港養雀文化日漸式微，近年排檔已轉為售賣與雀鳥相關的工藝品，最近更換上新衣，迎接新世代。<br><br>王俊禧是冠芳的第二代負責人，「個檔之前係岳父岳母做開，（佢哋）做咗超過50年以上，以前除咗賣雀仔、雀籠之外、仲有蜢、麥皮蟲、雀粟等」。王指：「做到啲貨交畀兵頭花園……我都幫手攞過幾次貨去兵頭花園，岳父又有手工牌，啲雀籠做完寄去外國賣。」不過，排檔已轉為售賣雀鳥相關工藝品，「禽流感後就冇再賣雀仔，主力售賣麥皮蟲、雀粟等飼料，𠵱家都會賣啲同雀仔相關嘅手作品」。<br><br></p><p>邀本地藝術家繪畫
</p><p>為配合街道美化，讓公眾認識中上環街道演變，市建局斥資約25萬元，為同文街及機利文街五個小販免費更換排檔，並邀本地藝術家為排檔繪畫。冠芳由藝術家凌楚筠操刀，「雀仔對佢哋嚟講，係佢哋回憶、陪伴佢哋一家成長」。畫作以雀鳥為題，再加入香港獨有的元素，「以前啲人好鍾意帶埋雀仔去茶樓，所以我都畫咗茶杯、茶壺，希望講返呢嗰歷史」。<br><br>「袁記時果」一樣在同文街經營逾半世紀，袁先生從小已在檔口幫手，30多年前開始接手，「以前附近係唐樓、有住宅、仲有好多熟客，有啲仲係半山落嚟幫襯」。如今生意大不如前，「我睇住中環中心起，𠵱家轉變都好大，多咗超市，就少咗人幫襯」。藝術家黃志豪就負責為生果檔美化，「將檔主三隻狗仔成為插畫一部份，由於呢度係中環唔少人返工，所以我畫啲狗仔打呔，代表中環嘅上班一族」。<br><br>■記者譚靜雯</p></body></html>