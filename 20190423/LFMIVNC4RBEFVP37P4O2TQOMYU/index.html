<html><header><meta charset="utf-8"><title>曾譴責屠城　 「台灣女孩」變臉媚共</title></header><body><h1>曾譴責屠城　<br> 「台灣女孩」變臉媚共</h1><p>近年最受關注的六四「變色龍」，非前特首梁振英莫屬，但今年登上北京兩會大舞台、57歲自稱「台灣女孩」的政協委員凌友詩，變臉程度亦可匹敵。1989年與凌同樣在理工學院任教的吳月寧憶述，當年凌友詩積極參與校內聲援北京學運的活動，六四屠城後由教職員協會舉辦的追悼會，主席所致的悼詞出自凌的手筆；由譴責到唱好中共，吳月寧坦言對凌的立場詫異亦失望，「好唔理解，點解佢會變成咁？」</p><p>前同事：詫異兼失望</p><p>1989年5月北京學運如火如荼之際，當時於理工學院任教經濟科的吳月寧在校內貼大字報聲援，他聯絡教職員協會研究如何支援，協會其後組成「關注中國小組」，七、八個成員中包括當時任教中文的凌友詩。已移民英國的吳月寧接受《蘋果》長途電話訪問時說：「當時校內有唔少集會，佢有上台發言，我都有，大家立場一樣支持北京學生，所以就由唔識到咗認識。」<br><br>六四屠城後，協會於校內舉行追悼會，吳月寧記得：「我同佢（凌友詩）講，（悼詞）要寫得好好哋，唔瞓都要寫出嚟。」凌極速交出悼詞，「內容大致係批評中共屠城」；吳同年7月離任理工，由於與凌住得近，最初偶爾碰面聊天，及後罕有見面。直至2009年6月4日，「關注中國小組」成員相約飯敍後到維園參加六四20周年燭光集會，吳引述赴會的凌稱加入了中央政策組，不便參加政治集會，飯敍後便離開；一別十年，今年再見她已是登上北京大舞台的中共紅人。<br><br>「其實我有少少詫異，當然都有失望！」吳月寧稱據知凌友詩家境不俗，她也有穩定職業，「絕對唔係冇錢」，「到底係咪求啲乜嘢（而靠攏中共）？係咪有其他利益？我都好想知」。對吳月寧而言，六四雖已事過30年，憤慨較當年減少，「但我認為中共喺呢件事上唔啱，至今冇改變呢個睇法」。直言對共產黨「憎到入骨」的他離開教育界後曾任職傳媒，其後跳入銀行界，繼而轉型做生意人，他稱對大陸感失望，「大家睇習近平，獨裁過江澤民」；李波事件後他更決心離港，「睇到香港係俾佢哋（中共）一隻腳踩咗入嚟，只會衰落去」，兩年前終舉家移民英國。<br>■記者許偉賢</p></body></html>