<html><header><meta charset="utf-8"><title>Can Bank：股市的粉絲經濟 - 散子</title></header><body><h1>Can Bank：股市的粉絲經濟 - 散子</h1><p>復活節假期，難得休戰幾日，自然會同朋友、家人聚吓，散子身邊非工作上嘅朋友，大部份都唔係來自財經界，幾日假期係筆者同真正老散交流嘅時機。港股經過第一季之後，升吓升吓又返去三萬點，唔少人又心郁郁，甚至係心動不如行動，衝返入股市搵食。<br><br>大家交流吓心得筆者一向歡迎，但最怕有缺乏市場經驗嘅退休人士講「𠵱家靠炒細股價搵食」，聽到呢句有嬲嘅感覺，但好快轉為擔心，因為粉絲經濟不單在娛樂事業出現，股市更加係常見。注意力是一種有限資源，而且每個人都是有限的，所以市場上就出現咗一啲「搭棚」，娛樂版嘅所謂「職業Fans」，造就股價高、口碑低嘅股份，亦有唔少人睇住呢批股博一鋪，呢堆股份不時在十大升幅或跌幅榜出現。<br><br>呢啲虛無飄渺嘅泡沫一旦爆破，好難搵到一個好投資者，同市場講隻殼好年輕，仲有好長嘅路要行，隻殼都唔會出嚟開記者會話自己迷失咗，要停工搵返一個最真實嘅殼。何況經修訂後嘅上市條例規定停牌18個月嘅公司會面臨除牌。<br><br>散子<br> http://fb.com/散子-257101397966975 </p></body></html>