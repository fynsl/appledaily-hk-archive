<html><header><meta charset="utf-8"><title>陪高潮女生日唱K有下文趙世曾翻兜Seasun　應承送杭州樓</title></header><body><h1>陪高潮女生日唱K有下文<br>趙世曾翻兜Seasun　應承送杭州樓</h1><p>港人置業難，曾在節目中爆金句「有樓有高潮」的「高潮女」鄧湤鉮（Seasun）一直以買下何文田豪宅做目標，努力向上爬。Seasun日前慶祝25歲生日，現年82歲的「舊老闆」趙世曾竟翻兜陪女方食飯、唱K，Seasun更風騷爆料，指趙世曾答應送她杭州樓做生日禮物，下月將前往揀樓。</p><p>現年25歲的「高潮女」鄧湤鉮於前年拍無綫節目《有樓萬事足》時，爆出一句「有樓有高潮」成為全城金句，Seasun事後被起底曾獲82歲的富豪趙世曾安排入住過「趙苑」，有指趙世曾當日眼見Seasun無家可歸予照顧和收留，Seasun當時向記者解釋，自己曾為對方做接待嘉賓的工作，才會入住趙苑。不過，之後卻爆出Seasun被發現帶男人返趙苑而被趙世曾趕走，兩人關係一度緊張，也未見再有聯絡。</p><p>胸前放壽包</p><p>Seasun日前過生日，竟獲趙世曾陪慶生，原來兩人已破冰，並低調翻撻，雖然兩人年齡相差57年，卻沒有代溝。Seasun日前接受《蘋果》電話訪問說：「趙生有嚟，我哋食完飯去半山唱K。」相片中看到壽星女Seasun，原本一身斯文look進餐，還捧着一束鮮花拍照切蛋糕，她有跟趙世曾在車廂合照，相中的趙世曾卻別轉臉未有望鏡頭。場景一轉，發現Seasun換上低胸紅裙，還在胸前放了兩個壽包，手持一支蠟燭準備許願。到底Seasun為何突然轉look，她解釋：「係呀，半山唱K要dress up吓，去吓新場。」</p><p>問到為何趙世曾會陪伴慶生？Seasun表示兩人近日有生意往來：「我同佢開會，有個外國公司客，想租佢長洲別墅做員工宿舍，只租不賣，長短可傾，正常嚟講租兩年。」Seasun指趙世曾陪過生日，人到禮未到：「趙生會送禮物嘅，佢叫我去杭州自己睇樓，揀吓，我下個月去揀。」Seasun如獲趙世曾兌現生日送樓做禮物，以她的金句「有樓有高潮」計，她豈非生日已得到高潮？</p><p>紋眉唔滿意</p><p>Seasun提供的多張慶生相中，獨照多過合照，為何趙世曾未有跟壽星女一同望鏡頭，她爆料：「趙生啱啱紋咗眉，佢話唔多滿意，唔想影相。」想不到82歲的趙世曾原來非常貪靚。相片中，還有Seasun拿着鮮花去拜神，她說：「因為生日喺吳啟明餐廳食飯，佢隻貓咁啱之前過咗身，而我咁啱手上有束花，咪去拜後面土地公公，念經超渡隻貓，加上我本身都唔係好鍾意收花。」至於生日願望，Seasun坦言想搞生意：「我想開私人訂製服務公司，接受一般支付方式，引入最新電子貨幣交易AF coin，會提供專業意見同貼身嘅度身訂做，為客人做出獨一無二嘅禮物。」<br>採訪：劉敏</p></body></html>