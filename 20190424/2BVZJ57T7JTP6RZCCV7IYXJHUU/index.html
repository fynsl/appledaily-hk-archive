<html><header><meta charset="utf-8"><title>財經專訪：「舖王」兒子鄧耀昇搭建創投平台</title></header><body><h1>財經專訪：「舖王」兒子鄧耀昇<br>搭建創投平台</h1><p>「舖王」鄧成波兒子、陞域集團主席鄧耀昇旗下業務包括地產、酒店、餐飲、通訊及金融服務，近年開拓創投業務，現已投資不超過10間初創公司，投資額約兩億元，未來五年將再投資至少7,000萬元，給一些能與集團產生協同效益的初創公司，若成果顯著，不排除入股至少8%。<br><br>集團過去已創立了The Wave共享工作間兼交流平台，幫助本港初創企業，但鄧耀昇認為不夠。他希望將對象擴展至亞太區，未來五年投放至少約7,000萬元支持初創公司。過去一年從11個國家收集約500份初創計劃，當中大部份在當地已開始營運兼有收入，目前已考慮投資當中5間初創公司。他稱，挑選的標準是與集團旗下業務產生協同效益的項目，會向對方提供資金來港住宿、工作環境、商業平台等等，試行四個月後，若果達標，將會傾合作細節。</p><p>與初創合作　至少入股8%</p><p>鄧耀昇稱：「如果idea好，又可以同我哋合作，至少入股8%。唔希望做大股東，控制股權佔三成以內，容許佢哋日後集資。我哋只係作為一個早期細股東去支持佢哋，我絕對希望我哋股份被攤薄，越攤薄代表間公司越成功。」<br><br>鄧耀昇表示，集團創投業務方面，早前已投資不超過10間公司，投資額約2億元，均是與集團有協同效應的公司。<br><br>他舉例，現已與一間媒體科技合作，將於今年底在旗下酒店平台推出市場，「概念大致係酒店顧客喺酒店使約3,000蚊，但喺本港其他市場，例如買錶、化妝品、電器就花費十萬蚊，而媒體平台係咪可以將酒店客人消費留喺我哋嘅平台上面消費呢。」<br><br>他續稱：「你可以話我哋係天使基金，但我哋投嘅唔單只資金，而是平台，平台先係強項，我哋畀到第一張定單佢，幫佢sell畀其他投資者。研發過程可以慳唔少成本，我哋酒店有三、四千個客，已了解某種客戶需求。」<br>記者：陳家雄</p></body></html>