<html><header><meta charset="utf-8"><title>MyGut者言：誰值得你安心訂享 - 徐家健</title></header><body><h1>MyGut者言：誰值得你安心訂享 - 徐家健</h1><p>安心事件，有說《蘋果》或成最大贏家。獨家報道出街後，《蘋果》動新聞累積登記會員數目衝破200萬，壹傳媒（282）股價更一度上升超過兩成。然而，同日Netflix宣佈他們的訂戶數目逼近1.5億後，股價卻不升反跌。為甚麼？<br><br>想訂戶安心訂享，訂閱服務公司Zuora提醒企業要注意9大要點：價格安排要與時並進、訂戶登記要方便快捷、繳費系統要清楚準確、收錢系統要快捷容易、訂戶關係要細心培養、會計系統要訂戶為本、監察數據要即時更新、保留訂戶要緊貼市場、訂享模式要可規模化。貴為全球訂戶人數最多的企業，這9大要點當然難不到Netflix。股價不升反跌，是市場開始擔心蘋果及迪士尼年底推出串流服務後，債台高築的Netflix訂戶流失率（churn rate）會因此上升。<br><br>我問女友Babe喜歡《唯獨你是不可取替》還是《衝動點唱》？不受命令的她斬釘截鐵：「我鍾意《野孩子》。」我轉個問法：「你估啲新訂戶，係覺得《蘋果》嘅八卦新聞不可取替，定係登記只為衝動點擊？」她認真解釋：「咁要睇收費後嘅churn rate先知。外國收費媒體嘅churn rate平均超過三成，由免費轉收費流失率會更高。但你都識話睇過《蘋果》嘅讀者留言，就知佢哋唔同紐約人咁品，所以好難直接同《紐時》比較。」<br><br>我無賴，再問她許太跟丁太又怎樣比，她說寧享一世安心亦莫貪一時虛榮：「明知愛這種男孩子，也許只能如此，但我會成為你最牽掛的一個女子。」要流失便早讓他流失，原來丁太才是最大贏家。<br><br><br>徐家健<br>美國克林信大學經濟系副教授<br> http://fb.com/economics3.0/ <br>本欄逢周三刊出</p></body></html>