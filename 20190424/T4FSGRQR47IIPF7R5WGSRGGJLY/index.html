<html><header><meta charset="utf-8"><title>六四30年：平反路遙不氣餒李柱銘：中國點可以冇民主</title></header><body><h1>六四30年：平反路遙不氣餒<br>李柱銘：中國點可以冇民主</h1><p>1989年，當年仍是北京眼中治港精英的李柱銘不惜與中共決裂，帶領逾百萬港人聲討中共屠城，堅信民主必定會戰勝歸來。隨着六四事件10周年、20周年過去，六四事件即將來到30周年，中國民主不但未見曙光，習帝登基更來個民主大倒退，今天已是80歲的李柱銘，不諱言有生之年未必看到民主來到中國，但不能因此「唔搏命做落去」，「我睇唔到唔緊要，個仔睇到，個仔睇唔到，就個孫睇到」，他堅信中國走向民主一定會發生，「呢個係（世界）潮流嚟，（中國）點可以冇民主？」<br>記者：林俊謙　莫劍弦<br><br>作為支聯會創會副主席，李柱銘接受有關六四事件訪問，沒有一千也有八百，但在每個訪問中，李柱銘仍然對中國、香港民主的追求存在信心，即使今天中國已大國崛起，習近平只談其強國夢而禁講民主夢，李柱銘平反六四信念，經過近30年的落空，仍沒有絲毫動搖。李柱銘在其大律師事務所接受《蘋果》專訪，房中擺着一幅由《壹週刊》所攝、寫着「毋忘六四 九零維園燭光集會」的發黃舊照片，那是香港首次舉行維園燭光集會，那年他以支聯會副主席身份上台發言，這幅相由1990年開始放在他的辦公室，一放就是29個年頭，而這幅相也令他覺得最能代表港人對平反六四的堅持：「北京大屠殺天安門嗰度，最震撼係一個中國人企喺坦克車面前；喺香港嚟講，我認為呢幅就最有代表性」。</p><p>有人話六四係包袱，係邊個嘅包袱啊？係佢哋（中共）嘅包袱，唔係我哋嘅包袱，佢哋要放低呢個包袱，咪平反六四囉！</p><p>李柱銘由1990年開始，見證每年以萬計市民自發到維園點起燭光，悼念六四死難者，也看着六四燭光集會如何走過香港回歸、如何經歷運動高潮與低谷，但每年維園的六四燭光，總能令他對香港人支持平反六四有信心，「乜係啱、乜係錯，香港人睇得好清楚，歷史係唔可以塗改的，因為已經喺巿民個心裏面」，所以六四事件雖然至今未平反，但李柱銘仍堅信，只要港人堅持下去，香港和中國終會有民主的一天，六四最終亦會平反，「我哋冇理由唔撐落去，香港係全世界紀念六四最勁嘅地方，毫無疑問，如果我哋都唔搞，邊個搞？同埋點解要放棄？有人話六四係包袱，係邊個嘅包袱啊？係佢哋（中共）嘅包袱，唔係我哋嘅包袱，佢哋要放低呢個包袱，咪平反六四囉！」<br>李柱銘在華叔因病離世時說過，對華叔未能看到中國平反六四感到可惜，今天他亦覺得平反六四、建設民主中國「我自己都未必睇到」，不過李柱銘卻從未因自己未必能見證中國民主而氣餒，因為中國、香港有民主，並不是為了他自己個人榮辱，而是為了下一代，「民主我分分鐘都睇唔到，但唔緊要，我哋睇唔睇到，唔係我哋決定，死咗咪睇唔到囉，但唔能夠因為咁，就唔搏命做落去，我睇唔到唔緊要，個仔睇到，個仔睇唔到，就個孫睇到，我哋都要爭取」。</p><p>呢啲嘢（平反六四）係唔輸得嘅，平反六四一定會發生，中國行民主路亦唔能夠唔發生。</p><p>所以，即使六四踏入30年，民主路、平反路未見終點，已80歲的李柱銘，會繼續做一名民主老兵，有生之年為平反六四、爭取民主走上前線，絕不言棄，因為他相信，即使是歷史上最獨裁的政權，也不能阻擋民主潮流前進，「呢啲嘢（平反六四）係唔輸得嘅，平反六四一定會發生，中國行民主路亦唔能夠唔發生，就算全世界咁多個國家中，（中國）第尾先有民主，中國都會有民主，呢個係（世界）潮流嚟，點可以冇民主？」<br><br>對於今年六四事件30周年燭光集會，李柱銘不擔心參加人數，因為他相信香港人，每逢港人真心認為重要事件要表態，面對大是大非放在眼前，即使沒有民主派動員，巿民亦會自發走上街頭，故深信今年六四30周年悼念，很多港人都會與他一樣，再次在6月4日當晚走到維園足球場，各自舉起六四燭光悼念英靈，為平反六四、爭取民主盡一自己之力。</p></body></html>