<html><header><meta charset="utf-8"><title>隔牆有耳：賀一誠獲批辭人大選特首 - 李八方</title></header><body><h1>隔牆有耳：賀一誠獲批辭人大選特首 - 李八方</h1><p>澳門第五屆特首選舉會喺今年8月舉行，早前宣佈有意參選嘅澳門立法會主席賀一誠（圖），向全國人大常委會提出辭去全國人大一職，以符合參選資格，人大噚日下午召開全體會議，正式接納賀一誠嘅辭職請求。由於澳門全國人大代表係特首選委會嘅當然委員，根據選舉法例，選委唔可以參與特首選舉，所以賀一誠要辭任咗人大職務先能參選。<br><br>而現年61歲嘅賀一誠係澳門新一屆特首選舉中，唯一表態有意參選嘅人，佢宣佈參選後會優先解決澳門民生同推動經濟適度多元化發展，並會積極協助澳門融入粵港澳大灣區發展。賀一誠父親賀田係愛國商人、被譽為「澳門工業第一人」，而佢喺92年於浙江大學深造時，出任過多屆浙江省政協委員，而國家主席習近平時任浙江省委書記，有傳二人早有交集，跑出機會相當大。</p></body></html>