<html><header><meta charset="utf-8"><title>Hea富生活：珠海難買　中山難賣 - 郭釗</title></header><body><h1>Hea富生活：珠海難買　中山難賣 - 郭釗</h1><p>早前有位將近退休的嬸嬸，透過家母問筆者有關大灣區置業的看法，她想在珠海和中山之間買一個物業作投資之用，如硬要二選一，我不假思索就答珠海。原因是自2014年底落實興建深中通道的消息一出，即將十幾年落後於大灣區的中山抽升3倍。新盤賣近2萬人仔一平方，實在是非理性。<br><br>中山市政府為交條靚數給中央，新樓限價1萬左右，高於此價簽約者，全不能網簽，拿不到房產證。基本上中山新盤全面死寂，代理為求生存，轉售公寓盤。因為公寓是商業用途，沒限價限購，只是供應量極大。<br><br>反觀珠海，受惠港珠澳大橋開通又近澳門，各省市早鳥都到當地投資。近日聽聞珠海斗門已取消限購，交投暢旺。而橫琴特區最新消息，當地住宅攞到產權證後，要八年才可轉售，如果港人在現時政策下購買，要有5年社保才可得到產權證。頭尾最快13年才可轉手，加上基本不接受港人在當地銀行做按揭，就算勉強做到5成，利率都超5厘，肯定租不抵供款。而且出租率不高，又真係幾令投資者卻步。<br><br>最終，那位嬸嬸雀躍地聯同一班香港大媽，回中山一人掃一間。百幾萬成交價買一層送一層，理由係佢成世人未住過複式，百幾萬放銀行又無息，香港一個厠所都買唔到等等。以上優點當然是銷售所講的鬼話，唔問都知其特徵一定是公寓，出賣出租都有難度，而且買商業樓來退休都幾特別。怪不得咁多免費大陸睇樓團，香港有百零萬的師奶何奇多。再講多次，香港樓貴不是買外地樓的原因。<br><br>郭釗<br> http://fb.com/heaology.edu <br>本欄逢周四刊出</p></body></html>