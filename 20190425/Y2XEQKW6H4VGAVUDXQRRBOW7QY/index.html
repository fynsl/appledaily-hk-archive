<html><header><meta charset="utf-8"><title>Bossini第三代搞商場撐年輕人創業</title></header><body><h1>Bossini第三代搞商場撐年輕人創業</h1><p>【財經專訪】香港天價租金，扼殺不少商戶的生存空間。家族經營Bossini（592）的羅氏國際行政總裁羅正杰（Bosco），本身是大業主，亦曾遭遇逼遷：「我哋自己品牌（服裝）都試過喺商場攞唔到位，畀晒啲國際牌子，點解香港人唔欣賞香港品牌？」<br>記者：陳新政</p><p>本土品牌，尤其是服裝店正面對一場「求生戰」，Bosco擔任先鋒，將集團旗下荔枝角的工廈活化成商場D2 Place，以較平市價租予本土品牌，再配合打機「升呢」方式助小商戶創業，他坦言：「Day one屋企人已反對。」<br><br>惟業界正值存亡之秋，Bosco率先透過工廈活化，改建成D2 Place，意指為Designer Dream，不過這個計劃推行時並不順利：「首先係改裝難度，要設計成retail，efficiency會低咗，又要整電梯同公共空間，其實睇返，最簡單一定係做office。」他不違言，當初公司及家族亦有反對改建商場，因為改建office的利潤空間較高，單計管理成本已較低，但經過六年洗禮，現時作為商場的收入已較office更高。</p><p>由weekend market逐級「升呢」</p><p>回想商場開業初期，旺丁不旺財：「一開始唔成功，只係聚咗好多同行業嘅人，佢哋嚟睇覺得有趣，但就做唔到生意。」他嘗試以打機方式，幫助設計師及年輕人創業。打機創業分六個「關卡」，首先讓年輕人於weekend market開店，一星期兩次，累積經驗，升級後第二關是pop up store，每次開店兩個月，「儲好customer base之後先再投資，因為之前兩步嘅資金好少，第三步就係開kiosk，要做裝修，買多啲貨品，通常就簽約一年或兩年，第四步便是開正式商場舖。」<br><br>目前D2 Place經營模式，除了有租金優惠，較其他大型商場便宜兩至五成不等，亦會有設計及銷售團隊幫助商戶推廣，目前商場有八成為香港品牌，當中手作商品及初創佔比約40%。當一個品牌能成功通過四關，便會迎戰最後兩個「大佬」，第五步是走出荔枝角，在全港其他商場開分店：「我哋咁多年，都有5間舖可以衝出去。」第六步自然是衝出香港。不過他平租的做法，在賺錢至上的香港，未必每個業主都會效法：「香港嘅創意同服裝品係一路向下，式微緊嘅，所以我要出嚟行吓，嘗試吓。」</p></body></html>