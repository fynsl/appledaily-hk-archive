<html><header><meta charset="utf-8"><title>安心後遺做藝人有壓力周柏豪：唔可以信口開河</title></header><body><h1>安心後遺做藝人有壓力<br>周柏豪：唔可以信口開河</h1><p>台灣男歌手周興哲昨日與周柏豪、馬志威、黃偉文及馬詩慧和女兒王麗嘉等，在中環出席時裝品牌活動，身為許志安與鄭秀文好友的黃偉文拒絕受訪，明顯是為「安心偷食」事件封嘴。與安仔同屬太陽娛樂的馬志威當晚有份出席「安心飯局」，事件後他有短訊慰問兩位當事人，但未獲回覆，他表示因與黃心穎同一個健身室而認識，但與安仔更熟落：「因為我哋係同一個教練，所以熟啲，都有text過安仔，不過佢冇覆我。」問到會否擔心他們的情緒，他表示只希望事件盡快平息，又指最近大家未有再聚會。</p><p>局外人應少說話</p><p>周柏豪平日活躍社交平台，問到「安心偷食」事件後，不停被人「抽水」，他說：「局外人應該少說話，就算覺得自己係局內人，都唔好講咁多嘢，保持安靜係最好嘅辦法。由得時間過去，希望大家唔好再爆啲特別嘢，令大家再傷心。」提到會否認為藝人怎樣說都會被網民抨擊，他坦承有壓力：「好多嘢都要諗過，好似𠵱家做訪問，都要諗清楚先講。做人唔可以信口開河，如果對當事人冇正面影響，畀我就寧願唔好講。」</p><p>周興哲驚遇地震</p><p>由台灣專程來港的周興哲透露忙於準備下月的台北小巨蛋演唱會，每日健身操肌，他表示：「不會全脫，但肯定會見到肌肉。」早前台灣地震，他曾拍片講述當時情況：「我在電梯裏面，很恐怖的體驗，平日我不會蹲下來，我蹲下來代表我很害怕。有一秒斷電，電梯從八樓掉到四樓，我的手都在抖。」<br>採訪：盧妹<br>攝影：林賓尼</p></body></html>