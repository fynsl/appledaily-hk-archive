<html><header><meta charset="utf-8"><title>【會師中環】投資最忌太自信 - 神仙丁</title></header><body><h1>【會師中環】投資最忌太自信 - 神仙丁</h1><p>近日在討論區看到一個帖子，內容講述主人翁於2017年的大牛市之中，炒正股由數十萬炒至二百萬，賺咁多當然自信滿滿，之後便開始心雄，想以衍生工具博更高回報，而他於2018年亦賭中市場下行，賺得更多。結果他的信心和注碼都越來越大，誰知一到2019年，熊市突然消失無蹤，他所購買的沽空期權輸爆廠，所有利潤輸光打回原形。<br><br>這個故事不是說造淡會輸錢，因為同一行為模式，即使是買正股都可以輸清光。我想講嘅係「自大」係所有投資人嘅死敵：自大會導致注碼失控、拒絕認錯止蝕、無視環境改變、堅持錯誤策略，基本上自大會全面催毀一個投資者，所以我們要成為投資市場的贏家，一定要保持一個謙卑、敬畏市場的心。<br><br>要謙卑地賺錢，就必須了解每次成功的交易，運氣都幫了我們一把，不是全靠投資技巧。我不是說投資技巧冇用，而是再高超的投資者都不能百發百中，就代表有些成功因素是不受我們控制。當我們了解這一點，就會明白每次買賣都有機會蝕錢、不是必賺，然後了解自身極限，學懂控制注碼、檢視自己。如果你真係要堅持己見，每次都自信心爆棚博到盡，就算俾你贏足九十九次又點話，我肯定只要一次失誤就足以令你永不翻身。<br><br>神仙丁<br>《審計搵丁》負責人<br> http://facebook.com/AuditSlave/ <br>本欄逢周五刊出</p></body></html>