<html><header><meta charset="utf-8"><title>展鵬自稱熟練湊BB</title></header><body><h1>展鵬自稱熟練湊BB</h1><p>陳展鵬昨日在將軍澳拍攝劇集《唐人街》，剛剛榮升做爸爸的他，被問到湊女心情？展鵬笑說：「我同太太𠵱家好熟練，不過我反而擔心太太嘅身體狀況，佢啱啱生完BB，身體都會有啲變化。」<br><br>上星期是太太單文柔的生日，展鵬坦言本來打算送手袋，但對方竟然拒絕：「佢話𠵱家做咗媽咪，亦都冇咁快可以出門打扮，所以都係留番啲錢，等BB將來用。」</p></body></html>