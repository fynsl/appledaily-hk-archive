<html><header><meta charset="utf-8"><title>湯文亮轉軚唱好「樓價今年升10%」</title></header><body><h1>湯文亮轉軚唱好<br>「樓價今年升10%」</h1><p>【金融中心】樓市復蘇，多間投資銀行都發表報告看好；滙豐環球研究上周更指香港樓市已是「雨後陽光」，估計今年樓價會有約一成升幅。一向唱淡樓市的著名投資者、紀惠集團副主席兼行政總裁湯文亮，接受訪問時亦承認自己「轉軚」，認為樓市今年會平穩發展。他預計樓市發展有兩大可能：若果樓價在未來兩個月有少許調整，例如跌2%至3%，後市將可持續上升，「今年底比年初高10%唔出奇」，升勢甚至可延續到明年初農曆新年。<br><br>湯文亮提出另一可能性，如果5、6月樓價不跌反升，升勢會難以持續，最遲9月樓價也會回落，今年底樓價可能比今年初還要低。</p><p>湯文亮說，預測樓市好容易，「每一年樓市都係咁，先升後跌。」他解釋，通常樓市會在前一年年尾開始升，到農曆年時就會有小陽春 ，然後到復活節就會完結，「咁五六月呢？你都聽過好多說法講『五窮六絕』，通常啲人購買力都會弱咗，因為過咗春節嘛」。<br><br>對樓市熱衷的朋友，一定不會對湯文亮當年「細價樓爆煲」的分析陌生，他多次警告樓市風險，去年11月在論壇上指樓市，未來兩年或跌兩成半至三成，但結果去年下半年的調整來得急、也走得快。</p><p>若5月不調整  只是虛火</p><p>踏入2019年，樓價指數已穩步上揚，上周五中原城市領先指數只是與去年歷史高位相差2.9%。<br><br>湯文亮上周五接受訪問，估計後市發展有兩個可能。第一個可能性，正常樓市在未來兩個月會回落，「（5月、6月）跌返3%、2% ，對於樓市穩定性或者後市更家好㖭。」輕微回吐之後，後來可能持續回升，升勢甚至可以延續到明年初農曆新年後，「今年底比年初高10%唔出奇」。<br><br>另一可能性，是在「五窮六絕」的日子，樓市會繼續升，升幅可能達5%至10%，不過如果出現5、6月升勢持續，樓市到最早7月、最遲9月也會有調整，在這情況下，年底樓價可能比今年初還要低。他解釋，雖然樓價近期回升，但近期成交量偏低，「啱啱復活節新樓賣咗過200個（單位）、十大屋苑賣得18個，你再升，成交量咪更加低。」湯文亮以去年樓價走勢為例，指樓價一直升，升到8月時成交量甚低，「因為你升得高到無人買，成交量一跌呢，佢（樓價）就塌返落嚟。」<br><br>湯文亮如此總結，「如果（5、6月）跌，係正常，對樓市好；如果唔跌呢，虛火來的，或者係夾硬谷住佢唔跌，咁反而第日佢仲跌得多。」</p><p>料納米樓被淘汰  勿沾手</p><p>雖然看後市平穩發展，但湯文亮亦表明不要為上車而上車，納米樓不應沾手。他指現時地產商也不傾向興建納米樓，而且這類物業轉手難，其實本身不太受歡迎，「買納米樓同買劏舖嘅人，你不用勸佢，因為買過第一個之後，我未見過人買第二個。」湯文亮建議上車買家，最起碼都要買「細價樓」，如能力不足不如再等，「細價樓意思即係都有400、500呎，400、500呎都有個房，咁起碼你住得6至 10年，然後你再有機會上去兩房、三房。」他預言納米樓會被淘汰，而細價樓樓價，跌幅不會大。<br><br>湯文亮又奉勸上車客要量力而為，即使是細價樓，亦要問自己供樓能力，「買大單位，不會係打份工去養間屋，通常有其他資產或其他生意，或者有花紅分諸如此類；但如果你買細價樓，通常係靠份工，可能係3、5、7萬（收入），如果你（份工）有問題時，你就供唔掂，咁你就要小心呢樣。」<br><br>他又奉勸上車者，切勿高估自己的供樓能力，「有啲人買樓時計得好盡，（話）飲少餐茶、去少啲旅行，但到時做唔做到又另一回事。」<br><br>湯文亮最近出版一本新書《庶民經濟學－買樓者言》，書中提出一個有趣理論「耀母揚威」。皆因近年不少父母為子女出首期，協助上車置業，湯文亮笑言，媽媽出錢比爸爸好，「阿媽（出資）多數係私己錢、打斧頭而嚟，阿爸嘅通常加按物業所得。」<br><br>2015年湯文亮女兒購入四個紅山半島單位，這位慈父資助了4,300萬元首期的一半。身為父親的他為何資助女兒買樓？湯文亮笑而不語，阿爸通常加按物業慣例，顯然不適用於他身上。</p><p>慈父須要求子女計好數</p><p>他告誡父母不要輕信子女一句「得啦我搞得掂」，應明確要求子女計算清楚供樓能力，「供唔起始終有日會變銀主盤，好危險。」<br><br>湯文亮過去多次強調置業要揀地點，他目前看好啟德一帶，因為重建區新舊夾雜，具有潛力，「去年（觀塘新盤）凱匯（推出），我也叫人買凱匯，你要申請買。因為百年難得一見。」在湯文亮眼中，凱匯同樣在新舊夾雜重建區，是「老區的中心點」，潛力優厚。</p></body></html>