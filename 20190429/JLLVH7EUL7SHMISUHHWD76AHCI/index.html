<html><header><meta charset="utf-8"><title>購中環中心「睇淡即係準備買」</title></header><body><h1>購中環中心「睇淡即係準備買」</h1><p>雖然早前唱淡樓市，但湯文亮主理的紀惠集團卻頻頻出手。近期最矚目莫如以低價購入中環中心19樓及28樓全層。<br><br>湯文亮解釋，自己常常「睇淡」樓市，其實是準備入市，「睇淡係做緊一個準備，睇淡嘅意思係話樓價太貴……我話貴係我準備買，我話貴係市價貴之嘛！我買個價貴唔貴？」而兩次買中環中心樓層，就是這理論的代表作，「如果我買中環中心4萬蚊一呎，咁你可以話我講一套做一套，現在平喎！」</p><p>呎價低於3萬執平貨</p><p>紀惠集團在去年底購入中環中心19樓全層，面積約2.45萬方呎，斥資7.62億元，呎價約3.1萬元；到今年1月，集團以低價7.37億元承接28樓全層，建築面積2.50萬方呎，呎價跌穿3萬元，僅2.95萬元，是長實（1113）拆售中環中心以來最低成交呎價。<br><br>原本由資深投資者蔡志忠持有的22樓全層，近期分拆為個別單位出售，合共以約11億元出售全層所有單位。<br><br>「蔡志忠現在賣咗10億出來，我哋7億幾買咗（一層）。」他估計這些資深投資者為靈活調配資金，需要放售手中物業。</p><p>入貨因擔心牙醫被逼遷</p><p>人家恭喜他第二次入貨更平，湯文亮自嘲：「我話我現在揼心，第二層高層啲、靚又靚啲，即係我第一層蝕啦！」他透露，購入中環中心19樓全層，全因為該層的私人牙醫中心，「個牙醫牙痛咁聲就話要搬，因為新炒家買咗一定會要佢走，會大幅加租，咁我睇租金都合理，都 （每呎）70 幾蚊，我話唔緊要啦我買咗佢。」牙醫吐苦水的對象不是別人，正是湯文亮的姐姐、紀惠集團主席廖湯慧靄。<br><br>湯文亮又指，甲級寫字樓的租客其實不喜歡租炒家物業，擔心會被逼走，「好似牙醫嘅例子。我哋用嚟收租，（租戶）就唔驚，佢仲自己加少少租㖭，租務生意你都要有track record。」</p></body></html>