<html><header><meta charset="utf-8"><title>李柱銘：只有民意可拉倒惡法</title></header><body><h1>李柱銘：只有民意可拉倒惡法</h1><p>【本報訊】民主黨創黨主席李柱銘和壹傳媒創辦人黎智英繼上月底反送中遊行上街後，昨再走上街頭。李柱銘很開心見到很多市民上街，認為能拉倒惡法和促使特首林鄭月娥下台的只餘民意壓力，「香港最重要係靠香港人守住」。黎智英指惡法將香港一國兩制、司法制度完全毀滅，認為要有更多港人站出來反惡法，「人多勢眾，我哋就會有力量，我哋就會擋到呢個惡法，我哋先至保護到香港」。<br><br>民陣昨發起反送中惡法遊行，香港天主教正義和平委員會在遊行前舉行祈禱會，逾70人出席，包括天主教香港教區榮休主教陳日君樞機。陳表示出席遊行其中一個原因是「三子叫我哋代佢哋行」，遊行人數非常多令他很感動，相信身在獄中的戴耀廷、陳健民也會很開心，又認為修例影響力將較23條更甚。</p><p>黎智英轟修例摧毀法制</p><p>李柱銘接受《蘋果》訪問時指遊行人數超出預期，指出修例一旦通過，共產黨日後想在香港捉任何一個人，都可以將該人引渡至內地，「求其話你販毒或者強姦咁就得，只要一個證人嘅口供紙喺內地，交嚟香港法庭，咁法官唔可能唔遣返嘅，因為（符合）表面證據，係好容易嘅啫」。<br><br>對於林鄭拒撤回修例，李認為「呢個就要香港人企出嚟，畀啲人數佢睇」，指多個國家關注修例，擔心公民來港隨時被檢控和引渡，「我哋一定要顯示香港巿民對條例嘅反對程度，等國際社會睇到」，又形容遊行人數未足以令林鄭下台，希望未來更多港人上街反惡法，「當好多人行出嚟，林鄭都會腳痛」。<br><br>黎智英受訪時也認為要有更多人上街反惡法，「我覺得我哋要更多人出嚟，多到真真正正佢要撤回為止，呢個係冇辦法，係我哋最後嘅防線」，他指港人越來越醒覺特區政府「越來越惡毒、越來越唔講理」，若港人不團結一致站出來，「香港就好快玩完，會變成大陸」。他又批評惡法將香港一國兩制、司法制度毀滅，「如果我哋仲唔醒覺，到時就太遲」，認為不論是藍絲、黃絲也要為下一代站出來，「人多勢眾，我哋就會有力量，我哋就會擋到呢個惡法，我哋先至保護到香港」。<br>■記者林俊謙</p></body></html>