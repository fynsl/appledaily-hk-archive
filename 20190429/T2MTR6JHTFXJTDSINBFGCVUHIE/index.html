<html><header><meta charset="utf-8"><title>隔牆有耳：副局拍片解畫　網民斥「你呃人！」 - 李八方</title></header><body><h1>隔牆有耳：<br>副局拍片解畫　網民斥「你呃人！」 - 李八方</h1><p>民陣發起的反送中條例大遊行昨日舉行，而保安局喺遊行前夕喺政府新聞網facebook上載短片解說《逃犯條例》修訂內容。</p><p>網民洗版挑機</p><p>不過話對修訂「好心急」嘅保安局局長李家超未有親自上陣，改由冇乜人識嘅副局長區志光粉墨登場，不過佢講來講去又係乜嘢條文註明政治罪行不移交、移交要符合「雙重犯罪」原則以及港人的新聞及言論自由受《基本法》保障等，結果引來網民洗版反駁。<br><br>好似有網民留言向區志光挑機：「第一，如果有一位異見人士被完全不同的罪名，例如十年前開車撞死人，去申請引渡。這不移交政治犯的所謂保障豈不名存實亡？第二，香港政府如何保障被引渡人士在引渡後能享有公平審訊？能請律師代表？第三，香港政府如何保障被引渡人士的家人能享有合法的探視權利，旁聽審訊權利？要知道鄰近地區被關押人士往往形同人間蒸發一樣，消失得無影無蹤。」其他網民紛紛以「人哋咪用其他罪名砌」等問區志光，當然梗係冇回應，難怪有網民用一句「你呃人！」回敬區嘅解釋。</p></body></html>