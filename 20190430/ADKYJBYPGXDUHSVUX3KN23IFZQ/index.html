<html><header><meta charset="utf-8"><title>特首怕讓步影響京信任</title></header><body><h1>特首怕讓步影響京信任</h1><p>【拆局】<br>面對13萬人上街反對《逃犯條例》修訂，特首林鄭月娥昨日仍堅持修例要如期7月前在立會通過，堅決不肯讓步。有熟悉林鄭政界中人指，林鄭面對13萬人上街，仍力撐送中條例，已等同將自己政治前途全押上去，「佢今次係賭一鋪，唔會再有50萬人上街、國際社會唔會有行動，因為佢知道一讓步，佢會被北京扣好多分，有冇得連任都成問題」。</p><p>倘通過遇反彈追究立會</p><p>該政界中人稱，林鄭上任至今，在一地兩檢、DQ參選人等有爭議事件中，「佢㩒住民主派打，做完之後民意亦冇反彈，令北京對佢加分之餘，亦令佢心雄，覺得今次《逃犯條例》修訂同之前一地兩檢一樣，即使硬闖都唔怕」。不過林鄭今次想再借《逃犯條例》修訂博取北京再加分，卻錯估形勢，13萬人上街反對已如敲警鐘，「但林鄭冇得退，一退等同認輸、就會俾中央扣分，亦唔再係習主席口中事不避難，一個連考第二都會喊、由大學到做AO都唔肯認輸嘅人，點會屈服於民意？」<br><br>他認為林鄭會將自己全押在今次修例，「只要夾硬過咗，冇更多人上街、國際社會冇行動，佢就當贏咗，反正通過嘅係立法會建制派，即使有乜民意反彈，佢只會話係立會投票通過，有乜就追究立法會」。<br>■記者莫劍弦</p></body></html>