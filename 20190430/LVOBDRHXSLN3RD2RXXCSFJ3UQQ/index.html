<html><header><meta charset="utf-8"><title>【財經專訪】最強分析師：融創或成絕對龍頭</title></header><body><h1>【財經專訪】<br>最強分析師：融創或成絕對龍頭</h1><p>中共中央政治局一句「房住不炒」，惹來市場對內房的憂慮。不過，「最強地產分析師」之稱的奧陸資本總裁兼投資總監蔡金強接受本報專訪時，坦言內房表現屢見驚喜，「呢幾年係大家比較厭惡嘅情況下，佢係頻頻re-rating（獲估值上調）」，故對板塊走勢感到樂觀。</p><p>指恒大碧桂園已熄火</p><p>他指內房梯隊已經出現更替，曾經看好的三大「顛覆者」﹕恒大（3333）、碧桂園（2007）及融創（1918），前兩隻「已經熄咗火」，反而融創「保持適當嘅野性，又係民企，仲有夢想、不停奔跑」，即使今年以來已升近六成，仍會繼續強勢，有潛質成為「絕對龍頭」。<br><br>蔡金強曾連續九年獲選《機構投資者》亞洲最佳地產分析師，對內房股亦一直情有獨鍾。對於恒大及碧桂園如今「熄咗火」，他稱原因是這兩大龍頭已偏離地產本業，「好似恒大業績會有一半篇幅講緊『買、買、買』，買不同新能源汽車」，碧桂園就去做機械人及農業，兩者其實都是「燒錢」，「你啲錢唔係種白菜咁種出嚟，係賣樓賣返嚟，點都會影響利潤。」<br><br>他表示，內房梯隊已有新格局，融創、新城（1030）及龍湖（960）成為十大內房受矚目的主角。<br><br>對於今年表現搶眼的融創，他認為該股有機會成為「絕對龍頭」，除了企業保持銷售勢頭、併購風險下跌，還在「攞地」有「板斧」。在依靠合併收購下，「可以破解到地產商最大嘅痛苦，就係攞地好貴，同埋攞唔到地」，因為有地先有樓賣，業務先有增長。而新城及金茂（817）同樣在「攞地」方面有絕招，故他同樣看好。<br><br>至於本港地產股後市，他認為第二季會較沉悶，因為已經領先大市上升，但資金在大市調整之際，都有機會泊入這類波動不大的「沉悶股」。他愛好新地（016）及恒地（012），皆因前者是香港最多土地儲備的發展商，總量多達二千幾萬呎；後者則有「四叔」李兆基公開承諾派息政策不變，力挺每年總回報有15厘以上。他指，短炒這類股賺錢是「雞肋」，但長揸就不錯。</p></body></html>