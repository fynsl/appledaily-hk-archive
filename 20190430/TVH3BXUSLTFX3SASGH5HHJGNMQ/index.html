<html><header><meta charset="utf-8"><title>【中環在線】煙草商賣保險　轉食電子煙有折 - 李華華</title></header><body><h1>【中環在線】煙草商賣保險　轉食電子煙有折 - 李華華</h1><p>萬寶路製造商、全球最大煙草生產商Philip Morris近排諗到一個絕頂嘅生意計劃：一邊賣煙，另一邊開保險公司。簡單而言，食煙嘅繼續幫襯，戒煙嘅就可以買佢哋嘅保險，因為有保費折扣，簡直係食盡兩家茶禮。<br><br>Philip Morris旗下Reviti推壽險產品，保費每月5英磅（折合約50港元），只要煙民戒煙或轉食致癌物質較低嘅替代物，就可以有2.5%保費折扣。如果轉食Philip Morris旗下電子煙3個月，折扣更加擴至25%；一年內完全停止吸煙，折扣再擴至50%。<br><br>Philip Morris話希望有朝一日，公司可以完全停售香煙，對於煙民、公共健康同股東都係好事。又讚壽險產品稅率低、利潤更高，簡直係win-win。Reviti打算喺英國推出，日期未定。如果呢間煙草商變成保險公司，減低人類健康風險，都可以話係奇蹟。<br><br>李華華<br>mailto:LiWaWa@AppleDaily.com</p></body></html>