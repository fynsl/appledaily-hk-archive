<html><header><meta charset="utf-8"><title>林鄭市長玩晒 - 陳也</title></header><body><h1>林鄭市長玩晒 - 陳也</h1><p>內地女影迷九成做媒，睇《復仇者聯盟》聲稱因為劇情傷感，慟哭不止，呼吸困難，被急送醫院，證實換氣過度，吸氧後無事。復仇變缺氧，登上新聞，另類宣傳，催熱票房。漫威英雄，上集的死剩種，這次盡地一煲，壯烈犧牲，是無須劇透的必然。女觀眾還會天真相信英雄長做長有？係咪腦壞咗，如果係，150個移居香港名額實預佢，愛國多過愛港的新香港人，迫爆住滿明日大嶼，本土香港人死剩一半？有幾傷感先，大把內地配額速遞補充，美國隊長鷹眼蜘蛛俠，淘寶大量供貨，版權？無差啦，習帝川爺，早就枱底做好交易。所以呢，我選舉主任上身，唔信納叻過舟舟的內地女人會為漫威英雄哭昏。香港就唔同，林鄭市長可能很快就會出淚功，哭訴遭泛民欺凌，反住好姐妹大話驊那雙白眼含淚控訴「佢地一心想迫我辭職」。好打得變好喊得博到的同情應該與淹到上佢鼻哥的嬲嬲一樣。戲迷估吓林鄭市長會為哪位復仇英雄落淚？黑寡婦顧全大局，跳崖而不是跳船，喊得過吧。作為市長，最投入的一幕，是雷神大斧一揮斬甩魁隆個頭。她給那個頭扣上港獨帽子，拎住個頭上京邀功，習帝一定畀讚，還給個親哩。林鄭市長你玩晒啦！</p></body></html>