<html><header><meta charset="utf-8"><title>陳潔儀遷就蘇永康轉Key</title></header><body><h1>陳潔儀遷就蘇永康轉Key</h1><p>陳潔儀（Kit）、李幸倪（Gin Lee）和江海迦（AGA）昨日在九龍灣為7月舉行的音樂會出席記招，Kit表示相對男歌手，自己更期待跟女歌手合作，因為男女key不同，要互相遷就，她更舉例曾試過跟蘇永康合唱：「結果要我就佢個key，因為佢就我唱得好難聽。」反而跟女生合唱沒有此問題。</p><p>Gin Lee和AGA表示相當崇拜Kit，Gin Lee笑言：「的確細細個係一路聽住Kit嘅歌。」AGA就稱知道今次合作後相當緊張，而Kit就向她們表示：「細細個聽我唱歌冇所謂，我明白嗰種感受，正如啱啱喺音樂劇度同松哥（劉松仁）合作感受都一樣，因為我真係細細個睇佢做戲。」對於導演松哥表示劇目有機會添食，Kit表示支持及期待。<br>採訪、攝影：曹家誠</p></body></html>