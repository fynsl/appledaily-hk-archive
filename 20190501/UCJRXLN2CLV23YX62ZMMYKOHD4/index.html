<html><header><meta charset="utf-8"><title>鍾嘉欣客串司儀香港親近星爵基斯柏特興奮《復仇者4》迴響大</title></header><body><h1>鍾嘉欣客串司儀香港親近星爵<br>基斯柏特興奮《復仇者4》迴響大</h1><p>荷李活男星基斯柏特（Chris Pratt）參演的《復仇者聯盟4：終局之戰》（Avengers：Endgame），截至前日在港累積票房高達1.06億元，昨日他在港於金鐘出席活動，同場的鍾嘉欣、琦琦、陳嘉容等爭相集郵，加上吸引了逾200名fans帶着公仔、海報等捧場，可見基斯的「星爵」魅力非凡。</p><p>大讚香港好靚</p><p>鍾嘉欣客串做活動司儀，與基斯傾談近況，她先代表大家歡迎基斯來港，基斯以英文說：「今次是我第一次來港，這個地方好靚，大家好友善，我愛香港。」接着鍾嘉欣表示自己有一個要求，問可否拍一張合照，基斯一口答應，其間更不時向fans揮手，全程表現親民。他又多謝大家對《復仇者4》的支持：「這套戲成功，我都好興奮，亦都好感恩，之前都沒想過會有如此大的迴響。」<br><br>鍾嘉欣大讚基斯：「我有睇過《復仇者》系列，但係冇睇晒全部作品，不過佢真人同戲都好似，好鍾意笑、好踏實，係好男人。」她指今次是產後在港逗留最長時間的一次，差不多有一個月，一半是工作，另一半是陪老公和仔女、探朋友和拍MV。問到囡囡是否喜歡香港？她說：「個女話I love Hong Kong。」</p><p>嘉欣女學中文</p><p>當被問到會否定居香港？鍾嘉欣說：「其實都有提過，但應該唔會喇，老公嘅工作喺溫哥華，加上佢又唔識中文，不過仔女都適應到，頭三個星期天氣都幾涼。」她續說：「喺香港最好係阿女可以學到中文，有九成時間都講中文，但喺溫哥華就十成時間都講英文。雖然我日日都有同佢練習，但唔易，因為得我講，今次嚟到好多叔叔嬸嬸都會同佢講中文，阿女仲雙語，中英夾雜。」她又指囡囡的鬼馬表情跟她在《搜神傳》的演出一樣。<br><br>同場的內地男星茅子俊對於同鄉竇驍和何超蓮拍拖，他表示沒有跟竇驍合作過，但知道消息後也很開心。他又指自己也想拍拖，覺得香港女仔不錯，有主見和易相處。<br>採訪：羅慧敏<br>攝影：陳俊強</p></body></html>