<html><header><meta charset="utf-8"><title>網台跪低向程美段道歉杜汶澤盲撐兄弟　拖糧唔認衰</title></header><body><h1>網台跪低向程美段道歉<br>杜汶澤盲撐兄弟　拖糧唔認衰</h1><p>杜汶澤的網台「喱騷」與程美段的「拖糧」勞資糾紛，擾攘了幾日再有新進展。前日，程美段將網台員工承諾一周後付薪的錄音公開後，阿澤的網台昨日終於「跪低」，在社交網發聲明向程美段道歉。不過，阿澤就始終不肯認衰，在自己的fb盲撐在網台工作的兄弟，指「有福同享有難同當。」</p><p>現年21歲的程美段，今年1月為杜汶澤網台的烹飪節目《為何深夜總是餓》做主持，兩人本來合作愉快，程美段更於錄影節目後在社交網上載合照，指自己「摸過他後都不想洗手了。」而阿澤更有意簽她為旗下藝人。<br><br>想不到，上月27日程美段向記者訴苦，指阿澤公司拖糧3個月，阿澤隨即在社交網發炮，又指要同行「用呢個人記得小心啲」，暗指對方「博見報」之餘，又表示當時沒有講明會於何時出糧，在圈中3個月才出糧已經不算遲。</p><p>公開錄音還公道</p><p>連日來阿澤與程美段二人在社交網「開拖」，到前晚，程美段再在fb發文狙擊，她說：「就今日杜汶澤先生再發文一事，當中有提到『從來沒有承諾出糧時間』一句，直接關係到我。」程美段歸納出一個觀點：「最後推論都係返到去我博見報，所以雖然一直有錄音做證，但都唔想事件再發酵而拎出嚟，但𠵱家杜先生一口咬定『從來沒有承諾』，我選擇公開錄音，至少還自己一個公道。」<br><br>程美段並且在留言中，公開一段與阿澤網台的要員豪仔的錄音，該段WhatsApp錄音對話顯示日期為1月20日，程美段問到阿澤網台員工豪仔：「想問番，之前Anthoy同你傾，我唔知佢同你傾個payment係點，即係傾咗幾多，同埋點樣樣出？」豪仔答：「最初時傾當1,500元一組，當然可能係underate咗，但大家都想合作，所以6組就9,000元，應該拍完之後，我諗一個禮拜就可以出糧，咁樣有冇問題？」程美段再以文字覆述出糧細節，亦獲對方答：「Yes」。程美段又解釋為何不直接打電話向杜汶澤追數，她表示︰「二號人物都忙碌到對我十日內只得一個訊息回覆，一間公司到底邊個簽名同幾時出票，最後決定嘅人會係邊個？基於呢幾個疑問，我選擇唔直接搵杜生。」</p><p>「唔一定鑊鑊打贏」</p><p>阿澤的網台昨日於社交網出道歉聲明，承認公司行政失當，正式向程美段道歉：「就於本公司總經理黎先生向程美段小姐曾作出之口頭承諾，聲稱演出後一個星期支付演出費，結果在三個月後才付款，此乃行政失當，本公司深表歉意，並會作出檢討，確保日後與藝人合作時，有更妥善的安排。」<br><br>阿澤網台發聲明「跪低」認錯，但阿澤卻在自己的fb發文撐兄弟，安慰事件中的豪仔，阿澤留言︰「冇錯，雖然呢鑊嘢俾你跣x咗，但係做兄弟嘅嘢，唔通你做錯一樣我就怪你？冇可能！以後繼續畀心機，做好啲啲嘢，出嚟行同人嘈唔一定鑊鑊打贏嘅，捱一、兩刀，唔死得人嘅……有福同享有難同當，總之大家心x照。」而好友「生煎包王子」蕭潤邦亦留言撐阿澤：「今日我與你又試肩並肩 當年情再度獻上粒x」。<br>撰文︰祖李</p></body></html>