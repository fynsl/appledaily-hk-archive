<html><header><meta charset="utf-8"><title>被問引渡法　陳啟宗：唔方便答</title></header><body><h1>被問引渡法　陳啟宗：唔方便答</h1><p>【本報訊】華人置業前主席劉鑾雄因修訂《逃犯條例》而入稟高院申請司法覆核，並且宣稱要流亡海外，其弟弟、利福主席劉鑾鴻（細劉）昨日出席股東會時回應事件，不過其態度與大劉有所不同，更稱對香港前景充滿信心。恒隆地產及恒隆集團昨日亦舉行股東會，主席陳啟宗被小股東追問對修訂《逃犯條例》的看法，對其他問題都侃侃而談的陳啟宗，卻僅稱：「同公司業務無關，唔方便答」，未有正面回應。會後陳啟宗亦未有如往年接受傳媒訪問，未知是否怕再被追問《逃犯條例》事宜。</p><p>細劉回應：對港一直有信心</p><p>劉鑾鴻則在股東會指，修訂《逃犯條例》牽涉多方面的範疇，外界有聲音指影響商界信心，但利福整個集團對香港前景一直很有信心，「你見我哋揼咁多錢喺啟德項目，係一個好長線嘅投資，係反映我哋對香港長遠同埋短線嘅投資充滿信心。」劉鑾鴻續指出，除了啟德項目，日後如有合適地皮仍會繼續投資，「我哋係睇長遠嘅發展，唔係睇短期嘅嘢就影響我哋信心」。不過，劉鑾鴻亦補充，營商環境好壞與否受到很多因素影響，修訂《逃犯條例》是其中一個因素，社會爭議太多自然影響營商環境，爭議越少越好。</p></body></html>