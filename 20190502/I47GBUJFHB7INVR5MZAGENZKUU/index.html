<html><header><meta charset="utf-8"><title>為中小企把脈　改善人治風氣 </title></header><body><h1>為中小企把脈　改善人治風氣 </h1><p>失明前，鄭柏禮2002年任職稻香（573）副行政總裁、2006年轉任翠華（1314）行政總裁。他寓工作於娛樂，2015年更成立了企業管理顧問公司「企理」，樂於協助中小企擴大甚至上市，並以專業角度剖析並結集成書。「呢個係我嘅使命，我發現香港好多白手興家嘅企業故事都可取，但冇人知，冇人做等我做！」從前慣於獨立工作，採訪、編寫、排版一腳踢，但現在就要與拍檔緊密合作。「拍檔打完，讀畀我聽，再逐句執。大家有傾有講，先發現原來寫作都可以唔孤獨」。</p><p>協助稻香上市</p><p>寫書雖難，但鄭柏禮沒有怨言，「盲對我成長好大刺激，人生軌迹、思考方式、生活模式都改變」。無論是顧問工作、舉辦工作坊還是寫作，「合作」都成為他生活的必需品，「唔合作乜都做唔好，我都會主動去問人」。失明令他勇於嘗試，發掘人的更多可能，「我被過去經歷及教育框住，未做之前已經覺得自己做唔到」。<br><br>鄭柏禮已撰寫超過10本企業故事，他認為中小企通病皆為人治色彩濃烈，因此容易在組織架構、權責、團隊管理方面遇到瓶頸。以稻香為例，他主要針對集團的管理系統提出改革，例如推出「十項全能考核方案」，為各分店評核表現；又改善班前會（briefing）及設獎金制度、旁聽會議制度，着重團隊精神及內部溝通。鄭柏禮離職翌年，稻香在港交所主板掛牌。「我嘅任務完成咗，所以就走。協助佢哋發大好有挑戰性，係一件賞心樂事」。</p></body></html>