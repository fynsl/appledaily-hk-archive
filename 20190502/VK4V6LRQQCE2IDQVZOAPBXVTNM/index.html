<html><header><meta charset="utf-8"><title>阮兆輝父子撐尹飛燕騷</title></header><body><h1>阮兆輝父子撐尹飛燕騷</h1><p>尹飛燕昨日和阮德鏘、阮兆輝（輝哥）及歐錦棠在佐敦宣傳下月舉行的「尹飛燕．吾舌唱吾心」粵曲演唱會，阮德鏘笑言和爸爸阮兆輝每次見面就像是交換情報，相約家庭聚會需要夾日子。<br><br>輝哥抱怨說：「其實就住喺隔籬座，但成日都見唔到面，大家都好忙。」尹飛燕就替兩父子找下台階，她說：「佢哋隔籬座好遠，輝哥又當紅，由早做到晚，我搵佢都搵唔到，要透過阿仔去搵。」</p></body></html>