<html><header><meta charset="utf-8"><title>陳敏之熱褲湊仔</title></header><body><h1>陳敏之熱褲湊仔</h1><p>陳敏之育有兩歲多囝囝雷子樂，即使工作多忙敏之都會抽時間陪伴「前世小情人」。她日前就跟外傭姐姐一齊帶子樂到銅鑼灣一間時裝店內拍攝親子裝硬照。<br><br>當日4時許，敏之跟囝囝在店中換上多套親子裝，外傭姐姐替他們拍照留念。</p><p>拍攝完畢，敏之即換上黃色短褲，大騷42吋長腿，她帶着囝囝到商場的走廊玩，子樂如「甩繩馬騮」跑來跑去。他們其後又到了一間玩具店，可能子樂的「電力」消耗得差不多，他忽然扭計，敏之屈膝跪地上𠱁囝囝，不過子樂卻哭了起來，敏之抱起他安撫，三招𠱁掂囝囝收聲。敏之日前回覆傳媒說：「小朋友少少都會扭吓，嗰日我帶佢出去同我影親子裝，換咗好多次衫，扭計好正常，嗰日係親子日，囝囝好快又冇嘢，仲同我奔跑喎。」<br>採訪：劉敏<br>攝影：羅德光</p></body></html>