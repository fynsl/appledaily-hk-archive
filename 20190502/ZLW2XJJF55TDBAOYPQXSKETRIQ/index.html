<html><header><meta charset="utf-8"><title>《造星2》百萬獎金或取消MIRROR做評判揀師弟</title></header><body><h1>《造星2》百萬獎金或取消<br>MIRROR做評判揀師弟</h1><p>由ViuTV舉辦的選秀節目《全民造星》去年捧紅姜濤後，今年再次打造《全民造星II》，昨日MIRROR、劉美君和郭偉亮等在九龍灣出席公開招募及面試活動，大會更安排逾30位參加者進行面試。</p><p>導師嘲參賽者</p><p>《造星》監製黃慧君（花姐）透露下月開始比賽、節目於9月播放，12月舉行決賽。至於去年現金獎100萬元，花姐有所保留：「同上年唔同，總之冠軍會有獎勵，模式唔同咗。」第一季導師劉美君、郭偉亮及火火宣佈繼續留任導師。劉美君預告：「今年會忍住唔喊，冇面部表情，今年主動問我嘅就會幫，自己唔使咁勞心。」而MIRROR亦升呢做面試評判，隊長Lokman即場給參賽者貼士，他說：「信心好重要，做好準備工夫，無論表演同說話，表演自信越大，評判對你印像越深。」<br><br>昨日大部份參賽者以歌舞上陣，率先接受面試的吳啟洋表演跳電子舞及清唱，但跳舞後氣喘不已，遭火火譏諷：「你走音，不過你有胸肌，希望你可以補救。」另一參賽者張子衡清唱幾句後，被火火狠批木無表情。劉美君也批評：「唱歌時頸以上完全唔郁，又成日轉key，我唔知你有音樂係咪會跟到，但勸你避免唱歌。」<br><br>參賽者中還有曲赤、影壇新人劉頌鵬及王祖藍表弟李俊華（孖八），劉頌鵬上台後因站不定而被花姐嚴斥，花姐問他是否受女性歡迎，他說：「男仔會多啲。」劉頌鵬在跳舞環節使出健康舞舞姿，蝦碌搞笑。</p><p>睇中祖藍表弟</p><p>孖八自稱是街舞者，表演自彈自唱時被批造作，再清唱祖藍的《跌落凡間的天使》時，花姐指容忍有限度。孖八稱曾參加過亞視星光大道及參演電影《狂舞派》，去年因被邀到內地參與節目《熱血街舞團》而錯失參加《造星》機會。之後孖八表演跳舞，花姐說：「我真心鍾意佢呀！」此外，即場招募反應熱烈，但質素參差，有凸腩大叔、頭髮凌亂金毛男、矮小哨牙男都來參加，令場面似足諧星選角。<br><br>採訪：卓寶花<br>攝影：林賓尼</p></body></html>