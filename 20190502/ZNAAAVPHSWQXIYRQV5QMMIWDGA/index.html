<html><header><meta charset="utf-8"><title>許廷鏗證胡鴻鈞有工開</title></header><body><h1>許廷鏗證胡鴻鈞有工開</h1><p>許廷鏗於今個月29日31歲生日，昨日與鄭融到油塘出席活動時，他表示早前已經與好友鄭欣宜、林欣彤和胡鴻鈞等慶祝，生日願望是保持之前演唱會操練到的弗爆身形，他說：「希望唔好肥番，但又唔想似吳業坤咁瘦。」<br><br>有傳胡鴻鈞自誇勁過林峯，因而被公司雪藏，許廷鏗力撐老友說：「佢唔會講呢啲說話，我生日佢趕過嚟玩一陣仲返去拍劇，雪藏仲點會拍嘢。」</p></body></html>