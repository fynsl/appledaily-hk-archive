<html><header><meta charset="utf-8"><title>【隔空公審】最初道歉不認數</title></header><body><h1>【隔空公審】最初道歉不認數</h1><p>杜汶澤與程美段的拖糧糾紛，隔空「開拖」多日，就算阿澤的網台道歉，網民都斥阿澤不當，前晚阿澤終需親身道歉，坊間對於阿澤「錯而能改」表歡迎。</p><p>【正】認錯勇氣確抵讚</p><p>Pockey Wong：<br>咁先係男人，錯要認，人人都會錯，但唔係人人都會認錯講sorry。<br><br>Judy Chan：<br>除咗中國共產黨因為呢句，我覺得佢係少數有腰骨嘅人，我buy!<br><br>Queennie Chow Kamkam：<br>好多人就算錯咗，都會繼續錯落去，或者當冇咗件事。但佢杜生最後了解成件事之後，肯出來道歉真係唔係一般人可以做到，佢事實真係有錯，但係佢肯承認錯誤呢種勇氣確係抵讚。<br><br>Benny Leong：<br>錯而能改，知道自己錯在邊度，杜生都係一件好事，支持你。</p><p>【反】多粗口不知所謂</p><p>Wong Penny：<br>不知所謂，冇厘誠意道歉都咁多粗口！<br><br>Lion Wu：<br>由始至終係一場戲嚟咋，你唔係睇唔出吓嘩？<br><br>Jaycee Lim：<br>你估呢個姓杜嘅真係真心想道歉，佢都係驚全世界封殺佢㗎嘛！<br><br>Leo Lai：<br>佢係老細，喺回應前都應該向啲左右手了解係出咗糧定未出，佢都未清楚就三番四次話人博出位，仲一直死口唔應。直至人哋拎錄音出嚟先道歉，成件事根本有心拖人。</p></body></html>