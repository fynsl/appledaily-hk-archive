<html><header><meta charset="utf-8"><title>德甲攻略：萊比錫上力冇「緬」畀 - 亨少</title></header><body><h1>德甲攻略：萊比錫上力冇「緬」畀 - 亨少</h1><p>周五德甲獨腳戲，近態勇銳的RB萊比錫（圖）會作客鬥緬恩斯。現時穩守第三的萊比錫下半季表現出色，自1月中不敵多蒙特後近13場德甲不敗，而且球隊近七輪場作客比賽全勝，今仗可望保持勇態再取三分，讓半/一照撐上盤。（球賽編號：星期五 25；now670及有線651台明日2:30am直播）</p><p>RB萊比錫上輪靠迪姆華拿及科斯貝治各建一功，以2:1力克弗賴堡，各項賽事已連贏五場。球隊現時以10分拋離第四的法蘭克福，歐聯席位極為穩陣，德國盃亦打入決賽，有望捧盃而回。萊比錫未添新傷兵，可以繼續排出3-5-2陣式，前線兩位箭頭迪姆華拿及尤素夫保臣今季在德甲同樣攻入15球，其中迪姆華拿近6戰攻入4球，今仗勢成對手後防大患。<br><br>至於主場的緬恩斯現時穩守中游位置，現時可大踢「風流波」。球隊近期表現反覆，但主場作賽兩連勝，不過對手只是無欲無求的弗賴堡及杜塞爾多夫，未能盡信。球隊過去對前列球隊例牌腳軟，今仗鬥大勇的萊比錫，料難保連勝紀錄。<br>文：亨少</p></body></html>