<html><header><meta charset="utf-8"><title>女同事讚好人：獨處一室佢面紅</title></header><body><h1>女同事讚好人：獨處一室佢面紅</h1><p>非禮罪成的袁銘權，只有小六教育程度，自言以往一直任職保安工作，直至2014年，突然有感母親有病將離他而去，遂辭掉工作，在家照顧母親，陪伴她至病逝；其後就找到水務署食水售賣站的外判工作，返工朝八晚五，月入僅八、九千元。<br><br></p><p>打開門工作 「我都驚㗎嘛」</p><p>記者所見，食水站一般只有他一人工作，主要負責開水喉，為船隻供應淡水，或為到來買水的客人提供食水，然後收費和填寫賬簿，每日有八至十艘船駛來入水，工作量不多。袁銘權坦言未有考慮過辭職，但因他涉及案件後不時要上庭，其上司今年初請來一名女工頂替他，記者早前就發現他在站內仔細教導女替工如何入水、記賬等。<br><br>替工萍姐形容袁銘權為人不錯，亦好肯幫人，但並未聽他提及作法或宗教事宜，但跟她相處時，袁顯得很害羞，「之前我有啲數寫錯咗，佢教我，我哋喺辦公室內，佢塊面紅卜卜，我諗因為孤男寡女同處一室，所以佢咁啦！」<br><br>雖然萍姐不知道他涉及非禮案，但為免招誤會，二人在辦公室工作時會打開門，「費事啦，男女共處一室，我都驚㗎嘛！」<br>■記者郭美華</p></body></html>