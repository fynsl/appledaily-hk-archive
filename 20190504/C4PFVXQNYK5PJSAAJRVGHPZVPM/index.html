<html><header><meta charset="utf-8"><title>蘇施黃生蛇要金燕玲照顧</title></header><body><h1>蘇施黃生蛇要金燕玲照顧</h1><p>蘇施黃昨日在社交平台自爆頭部「生蛇」，不過她如常返商台開咪，開咪前接受訪問，她再三強調：「唔關金小姐（金燕玲）嘅事，佢照顧我多過我照顧佢。」她表示今次已經是第三次生蛇，第一次是數年前，但近幾個月就反覆生兩次，每次都在頭的右邊：「睇醫生只係撳住，唔可以殺到條蛇，今次我用頻率治療，希望幫到手。」</p><p>阿蘇還說：「我同金小姐唔使照顧對方，佢捱過咗四次化療，第五次化療我陪唔到佢，希望佢堅強，佢骨痛嘅時間長咗，就算痛都冇投訴，態度好好。有時佢情況好啲時，就問我想食啲乜就整畀我。」金燕玲在節目中表示每次化療也很痛，但仍然堅持：「同自己講呢啲痛楚唔會永久，會過去嘅，唔經唔覺已經可以倒數得番最後兩次。」<br>採訪：王連連<br>攝影：陳慧安</p></body></html>