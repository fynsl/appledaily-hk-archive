<html><header><meta charset="utf-8"><title>求驗客手記：卡拉斯高冇正選踢寸到爆</title></header><body><h1>求驗客手記：卡拉斯高冇正選踢寸到爆</h1><p>目前效力中超大連一方嘅前馬德里體育會球星恩歷克卡拉斯高，連續兩場聯賽冇上陣。內地傳媒爆料指，卡拉斯高喺上周日作客北京國安賽前，曾頂撞教練崔康熙，揚言就算出半力，都比球隊內所有中國球員強，如果做後備佢就唔上陣，最後嗰場波卡拉斯高坐足90分鐘冷板，大連一方亦以1:4大輸畀北京國安。周三嘅中國足協盃更冇喺大軍名單。未知卡拉斯高會唔會離開中超？</p></body></html>