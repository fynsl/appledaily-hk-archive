<html><header><meta charset="utf-8"><title>港大先導計劃半癱「包山王」成首批受訓者</title></header><body><h1>港大先導計劃<br>半癱「包山王」成首批受訓者</h1><p>「每個病人都好觸動我，有啲原本傷勢好差，最終可以再行；有病人要坐輪椅，但帶住傷勢回家，可以返工養到家，每個病人都有自己故事。」脊癱病人有「孤兒病人」之稱，病情嚴重但因人數少、復健困難，在10個杯8個蓋的香港公共醫療體制下，難免受忽略；可幸仍有一班有心人，願為這班病榻上無助的病人，努力爭取資源打開缺口。港大矯型及創修外科學系獲慈善捐款購入機械腳，推出為期一年半先導計劃，助脊癱病人復健，該系臨床助理教授高日藍期望，落實研究項目讓更多病人受惠。<br><br>走進高日藍位於瑪麗醫院的辦公室，最矚目是桌上兩塊白板，除貼滿七彩童畫，最多是病人送的感謝卡，「由送嚟急症室到接受手術，以至復康出院，唔單止病人，佢哋嘅家人亦識咗好耐。」脊髓受傷，影響的不單是一個人的人生，還牽動整個家庭；月前在美國受傷的29歲香港體操運動員邱沚峰，以至因為要求安樂死而引起廣泛關注的「斌仔」鄧紹斌，都是脊癱病人。港大最新研究指出，香港每年約200宗創傷性脊髓損傷新增個案，數字尚未包括脊髓腫瘤及感染等非創傷性個案，他們都是在復康長路上的「孤兒病人」。</p><p>訓練缺損肌肉及神經線</p><p>「由健全嘅人突然變成完全唔郁得嘅病人，無論生理定心理，都需要好長時間康復。」港大新近引進機械腳先導計劃，除按摩致癱的朱政有，以及踢波撞傷頸椎致全身癱瘓的姚雲龍，年前交通意外致半癱的「包山王」黎志偉，也是首批接受訓練病人。高日藍指相對傳統復康治療，機械腳可加強訓練病人缺損的肌肉及神經線，有助復健及紓緩併發症，包括減輕神經線疼痛及有助腸道蠕動排便；但他承認並非每個病人都可因此完全康復，會因應病情而有所限制。<br><br>俗稱機械腳的輔助器重20公斤，以前多作軍事用途，近年才用在醫療上，穿在病人腳部至腰間，配合電腦程式協助脊癱病人站立和步行。高指引入先導計劃就如病人行出第一步，同樣不容易，「機械腳在港並無代理商，也冇醫生用過呢啲科技去幫病人，所以要到外國取經。」由構思籌款，到落實首個病人參與歷時長達三年，高醫生指香港在這方面的發展較西方緩慢，認為脊癱病人傷勢嚴重，極需支援，可惜乏外界關注，「除非係與他們共事的醫生或治療師，否則外界好少機會接觸同聽到佢哋嘅聲音。就如斌仔（因要求安樂死引起廣泛關注），在瑪麗住了19年，最後都是因脊癱併發症去世」。<br><br>創傷性脊癱病人主要分兩大類，一遇嚴重意外，二多屬先天退化年老病人，同樣復康期漫長，「如只負責做手術，唔會有咁深刻體會，但只要你去復康醫院，睇到病人嘅需要，感受會好深。」高指脊癱病人復康路漫漫，由受傷被送院、接受手術以至術後深切治療和復康，往往以月甚至年計，「想要好快有結果，就好容易失望。作為醫生有責任講到合理期望畀病人聽，但先決條件係你要與病人建立關係，佢對你有信心自然更有動力。」病人要調節期望但保持鬥志，醫生一樣要。<br><br>「人體就係咁奧妙，可自我修復但也有限度，外界介入無論手術定藥物，其實都有限度。」由考獲骨科專科資格到專注脊癱臨床研究，高日藍直言病人一直是他最好的老師，「學到好多，你以為佢唔得，佢又做到畀你睇」。本身也是運動健將的他，直言做骨科醫生是自小志願，「划艇、水球同游水，只要水入面嘅運動，我就好鍾意」。中學讀男拔，預科畢業後即到美國升學，父親是芬蘭人的高日藍，一直是天之驕子；但剛跟隨學系到柬埔寨義診的他，卻說回流香港在公立醫院行醫，順理成章。</p><p>「我同家人都熱愛香港」</p><p>「我同屋企人都熱愛香港，喺外國升學，但冇想過喺外國生活，好多人話公立醫院似戰場，但當年返香港唔係困難決定。」人生無常，尤其治療脊癱病人，高日藍謂對人生觀也有深遠影響，「人體好化學，你諗唔到咁輕微嘅傷，竟然有咁重大影響；人體亦好奧秘，咁大損傷，原來又可以康復到。」走在前線進行各類臨床研究，看到奇蹟也看到限制，讓他學會謙卑。<br><br>「神經線受損程度、由受傷到接受手術相隔幾耐，都會影響康復。就算手術做得快，復康都要快，唔好俾肌肉萎縮，所以連貫性治療好緊要。就算急症室幾忙都好，醫院早設計流程，急症室醫生一知係脊髓損傷，就要立即啟動，幾耐要照到X光同磁力共振，幾時要去手術室，都有指引。」這些年遇過玩欖球被撞斷頸椎，最後奇蹟康復的大學生；也遇過泰國滑水斷腰骨，在當地做手術後送回港的女病人。與時間競賽，救回神經線，讓半毫米、一毫米的神經線活過來，可能足以救回一個人的人生，甚至是一個家庭。孤兒病人不孤單，高日藍和他團隊的工作，殊不簡單。</p></body></html>