<html><header><meta charset="utf-8"><title>【娛樂人物】不甘捱窮　孤身北上拍劇險聾康華　樓奴之苦</title></header><body><h1>【娛樂人物】<br>不甘捱窮　孤身北上拍劇險聾<br>康華　樓奴之苦</h1><p>香港人為「上車」心甘情願「乜都肯制」，想不到，選美出身的康華，為擁有安樂窩也博到盡。自言自幼家貧的康華，當年孤身返內地拍劇掘金，試過在零下40度拍槍戰戲，耳膜險被轟聾。不過，辛苦得來也算值得，現年47歲的康華自言已賺到「半桶金」，手執三層豪宅的她，一切都是為了讓父母住得舒適。<br><br>撰文、攝影︰祖李</p><p>香港人話題總是離不開一個「樓」字，就連康華也不例外，不過相比大部份香港人，現年47歲的康華已成功上車做業主，不單在荃灣朗逸𥧌擁有市值2,000多萬元的相連單位，近年更在將軍澳天晉買了一個逾千萬元的單位與家人同住。<br><br>提起自己的豪宅，康華淊淊不絕，直言荃灣單位很闊落，搬到將軍澳後單位細了一截，但因為方便工作又近醫院，照顧父母較方便，她說︰「搬將軍澳可以成日陪爸爸覆診，將軍澳個單位係細好多，但最緊要一家人一齊，等我打拼多幾年，賺多啲，再搵過個單位大家舒服啲。」康華自爆幼時家貧，現在擁有的一切，出發點無非都是為改善居住環境，而父母就是她搵錢的動力。</p><p>捱冷拍劇凍到喊</p><p>一切聽來圓滿美好，不過，實情是有苦自己知。07年康華毅然離開服務13年的無綫，膽粗粗孤身返內地拍劇，在沒有人脈下，嘗盡百般艱辛。康華最難忘是11年到哈爾濱拍劇集《戰火中的青春之血染的風采》，全部內地班底，每天於零下40度寒冬拍外景，而休息的軍營宿舍，環境十分惡劣，床鋪又濕又骯髒，用水是黃泥色的，她卻咬緊牙關拍到煞科，但夜闌人靜亦忍不住感懷落淚。對於這段經歷刻骨難忘，康華說︰「喺內地我一個女仔冇人冇物、乜都唔識，初時都好擔心，覺得自己好淒涼，孤伶伶忍唔住喊出嚟，劇組好多人都睇死我捱唔到一個禮拜，但最終我捱到最後，反而有啲內地演員頂唔順中途而廢。」</p><p>由細到大靠自己</p><p>不過最要命是拍一場槍戰戲，武指在她耳邊開槍，令康華雙耳痛足幾日，連續兩星期剩餘微弱聽力，她差點以為自己耳膜穿了，其他演員都奇怪問她︰「你真係好似鐵人！咁博值得咩？」康華的信念就是人生要堅持才會成功。她說幸運之神從未降臨她身上︰「由細到大我知道只能靠自己，我要做足120分，才可以得到應有回報。」<br><br>康華自懂事以來不貪玩，也不愛扮靚，鑽石、手袋、化妝品統統與她無緣，甚至覺得浪費，早前簽約環星唱片公司，唱rap歌拍MV，衣服也是向好友佘詩曼借來的。康華自嘲實際，她說︰「我一早就知玩係唔會為人生帶嚟任何價值，對我嚟講，家人比任何嘢都重要，爸爸身體唔好，試過喺屋企暈倒，我怕兩老出事後悔莫及，所以儲夠錢買樓，就留港工作。」她指自己之前在內地演出酬勞高，現在已賺到「半桶金」，可以留在香港照顧雙親，甚至為醫治患心臟病的父母，不惜花掉百萬元醫藥費。</p><p>其實，一直都樂天知命的康華，在無綫捱了多年都是做二、三線角色，但她反而開心有作品獲觀眾認同，難忘的角色除了《刀下留人》的萬貴妃，還有《陀槍師姐II》大家姐角色，她說︰「《陀槍》個角色同我性格反差大，後來令我成為御用黑社會大家姐，我好似發掘到自己另一面。」財來自有方的康華，除了拍劇，近日更部署出碟、開演唱會及登台，期望再殺出一條財路。 <br>鳴謝︰環星娛樂</p></body></html>