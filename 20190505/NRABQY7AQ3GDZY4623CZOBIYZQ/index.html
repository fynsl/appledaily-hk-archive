<html><header><meta charset="utf-8"><title>父子檔開騷葉蒨文齋睇林子祥淚浸紅館</title></header><body><h1>父子檔開騷葉蒨文齋睇<br>林子祥淚浸紅館</h1><p>林子祥（Lam）相隔3年再踏紅館舞台，一連5場的演唱會前晚開騷，今次演唱會以舞台劇形式，找來兒子林德信、好友鄭丹瑞（阿旦）、小肥及胡琳演出，而阿Lam則負責用歌曲貫穿整個故事。</p><p>郭晶晶弗爆捧場</p><p>捧場圈中藝人有陳慧嫻、李克勤和太太盧淑儀、而阿Lam太太葉蒨文早已表明不會做嘉賓，她留在控制台看得投入，而她的閨密朱玲玲的兩個兒子霍啟剛及啟山前來撐場，啟剛的太太郭晶晶亦有前來，三度榮升媽媽的她身形弗爆。<br><br>阿Lam在台上表示以歌曲貫穿故事，喜歡簡單直接，為觀眾帶來愛的回憶，他更提到好開心早前與弟弟相隔52年，返英國母校拍攝短片。在音樂劇中，林德信與胡琳扮演異地戀人，最後胡琳選擇與小肥結婚，飾演神父的阿旦叫阿Lam分享婚姻有趣故事，阿Lam表示：「婚姻點先叫長？好難嘅，不過我英國嘅老師話畀我知，結咗婚50幾年，真係好嘢，點可以去到咁長？我老師話：『咁多年嚟，我講英文，佢講日文，淨係用手語得㗎啦。』」<br><br>完場時，眾演員逐一謝幕，阿Lam更感動到轉身背住觀眾抹眼淚：「佢哋好勁呀，係咪呀？我哋成晚講愛愛愛，我係old school嘅，你哋睇我用嘅電話就知，不過old school係正㗎，係經典呀，我就畀大家睇吓，我細個睇嗰啲愛係乜啦。」接着，他獻唱經典英文情歌《As Time Goes By》、《抱緊眼前人》及《憑著愛》等。<br>採訪：盧妹<br>攝影：林賓利</p></body></html>