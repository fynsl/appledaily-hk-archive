<html><header><meta charset="utf-8"><title>鄭中基小方捉精靈學溝通</title></header><body><h1>鄭中基小方捉精靈學溝通</h1><p>鄭中基和方力申一同為電影《POKÉMON 神探 Pikachu》廣東話版配音，日前二人在九龍灣接受《蘋果》訪問，談起今次為電影粵語配音的點滴和趣事，電影內Pikachu一角由鄭中基聲演，而小方就聲演其拍檔Tim。<br><br>電影原版找來「死侍」賴恩雷諾士替Pikachu配音，鄭中基指事前做了不少準備功夫：他說：「睇咗好多佢嘅戲，要了解佢講嘢嘅聲調同語氣，今次套電影係大人細路都啱睇，唔似《死侍》咁多粗口，今次係冇嘅。」雖然，POKÉMON並非二人的兒時卡通人物，但絕對不陌生，尤其身為人父的鄭中基：「有個POKÉMON手提電話遊戲，我啲小朋友鍾意玩，但你知個遊戲玩法要不斷周圍行，佢哋隻腳短行兩步就嗌攰，於是我就揸車車住佢哋周圍捉精靈。」至於方力申沒有玩過手提電話遊戲，他說：「不過我有陪好多朋友周圍捉過。」<br>採訪：曹家誠<br>攝影：沈健程<br>場地提供：The Metroplex</p></body></html>