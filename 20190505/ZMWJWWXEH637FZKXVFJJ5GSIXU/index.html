<html><header><meta charset="utf-8"><title>【財經訪問】e-Banner攻大眾市場「在夕陽中做落去」</title></header><body><h1>【財經訪問】e-Banner攻大眾市場<br>「在夕陽中做落去」</h1><p>千禧年代前，是印刷業最風光的時代，當年擁有一部印刷機，幾乎等於持有一部印鈔機，但經過二十多年洗禮，行業由生金蛋變成流血戰。e-Banner創辦人陳剛雄（Chris）於戰役生存下來，感受深刻，他笑指：「呢一行係好微利，係得印聖經嘅同行發咗達，我都係盡量喺夕陽中做落去。」<br><br>Chris從事印刷業20多年，曾跟另一公司合併壯大舊公司，後來被前拍檔辭退，隨後東山再起，成立目前的e-Banner，再次在行業企穩陣腳。記者在觀塘工業中心這條街上走不到5分鐘，已看到有5個同行競爭，貨品大同小異，包括曾經熱賣的「易拉架」。</p><p>2,000元易拉架減到50元</p><p>易拉架有幾暴利？他笑言：「2002年嗰時，做一個易拉架要兩千元，我接咗張單去做，喺大陸採購，經朋友介紹只係需要幾百元！我一做就做幾百個，利潤好高！」不過很快便有其他競爭者加入，行業進入劈價戰，易拉架由2,000元減到最低50元一個，即是賣一個蝕一個，這場仗維持了三年才結束。<br><br>公司要生存，由企業市場轉戰大眾市場，並想出快餐店形式，提供ABC餐，節省人力成本，「以前印刷要求很高，顏色接近要完美，但現時一個師奶用『小畫家』畫完都可以去印。要將個自助平台做到好簡單，不要讓客人覺得猶豫及複雜。」用自助形式除了吸納用家，更可節省銷售團隊人手及杜絕講價：「例如婚宴，預咗8,000元，去到我哋網發現5,000元，即刻deal啦！但如果用sales同你傾，話4,800元嘅，都會講價！」<br><br>Chris認為大眾市場好處是較有增長前景及加價空間：「商業客幾個都夠養公司，但好大風險，冇咗兩個客就冇咗一半收入，現在我有廿幾萬個客，每個月嚟幫襯一次已經夠。」公司去年營業額近1億元，但利潤只得270萬元，純利率不足3%，但他慶幸目前仍有能力在行業生存：「現在計，我生意、分店都好過舊舖。呢一行由開始做到今日都係夕陽，但起碼養到成班夥計同自己，我會盡量在夕陽中做落去。」<br>記者：陳新政</p></body></html>