<html><header><meta charset="utf-8"><title>【add名人時尚】蔡曉慧栽培未來飛魚</title></header><body><h1>【add名人時尚】<br>蔡曉慧栽培未來飛魚</h1><p>退役十年的上一代「飛魚」蔡曉慧，昨日在薄扶林為兒童水運會擔任頒獎嘉賓。她直言對兒童的成績大開眼界：「估唔到𠵱家幼稚園啲水平咁高，我當年十歲先學游水，真係好遲，佢哋𠵱家真係贏在起跑線。」<br><br>曾教小朋友游水，蔡曉慧也有不少心得，她說：「其實同小朋友溝通最緊要，佢哋初初學水會驚，我會同佢哋玩吓遊戲、建立關係先。」她透露現時專注教泳隊，栽培未來飛魚，她說：「自己加入咗個泳會做總教練，3月第一次有學生破到男子200米短池背泳紀錄，係個16歲嘅男仔，我好開心，因為呢個係我嘅目標之一，希望嚟緊有更多學生可以破我紀錄。」<br>採訪、攝影：盧妹</p><p>更多精采時尚內容，盡在 http://add.appledaily.com。 </p></body></html>