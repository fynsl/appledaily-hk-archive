<html><header><meta charset="utf-8"><title>做好世間法更完美張敏返港　復出改口風</title></header><body><h1>做好世間法更完美<br>張敏返港　復出改口風</h1><p>【銅鑼灣】電影《賭聖》中演「綺夢」的張敏，早年息影並已移居北京生活，51歲的她自有新戀情後，經常跟同是信奉藏傳佛教的師兄男友、比她年輕十載的「嫩版子華」于鎮寰一起結伴到各地的佛寺聽經，她日前趁五一長假期返港探親。</p><p>行眼鏡店</p><p>日前下午4時許，張敏與一位女性朋友現身銅鑼灣一間餐廳嘆下午茶，她雖已年過半百，但仍保養得宜，當日全身黑色打扮，並戴了畫家帽及黑超，配上淡妝，也算是圈中的「美魔女」，當時她手上佩戴一串佛珠，散發靈氣。張敏與友人其後走入一間眼鏡店揀眼鏡，在店內逗留約半小時，試了幾副眼鏡後，就買了一副眼鏡與友人離開。</p><p>記者日前致電張敏問近況，她說：「幾好呀！最近放長假，咪返嚟香港探吓媽咪，因為我𠵱家成日四處去聽經，唔係成日返香港見屋企人，今日下晝咪約咗啲好朋友敍吓舊，我𠵱家都係喺內地遊歷各大寺院聽佛經，你都知道我信咗藏傳佛教好多年。」問到可有戲癮想復出拍戲？張敏說：「都要做嘢嘅，學佛需要好多時間，但師兄都話可以一齊做嘢，因為世間法，即係話各樣事業都可以做得好好，咁先可以完美，所以都可以做嘢嘅。」<br></p><p>星爺御用</p><p>活躍於90年代電影圈的張敏，當年是周星馳電影御用女主角、先後拍過經典電影有《鹿鼎記》、《逃學威龍》、《漫畫威龍》及《武狀元蘇乞兒》等，而其演出《賭聖》中「綺夢」一角，更成為不少男士心目中的夢中情人，相信張敏肯復出，影迷仍然會期待。<br>採訪、攝影：孔志豪、吳耀輝、鍾國仁</p></body></html>