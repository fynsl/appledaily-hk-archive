<html><header><meta charset="utf-8"><title>【智取大市】靠股神思維抗貿戰 - 晉佳</title></header><body><h1>【智取大市】靠股神思維抗貿戰 - 晉佳</h1><p>中美糾紛，談判可能一直唔會有最終協議，話有，你都咪信。<br><br>最近有消息話習近平不滿劉鶴傾返嚟嘅條款，於是要求推倒之前傾嘅內容。單消息睇完得啖笑，由幾時開始習近平層次嘅國家機密可以流到畀傳媒知？更重要係，𠵱家股市升咗咁多，雙方都有本錢爭拗吓。特朗普發功後，A股跌得急過美股咁多，理論上中國係急啲求和嘅一方，最不利係美股竟然唔跌，特朗普仲要有向聯儲局施壓減息嘅王牌等住出，嚟緊有大把籌碼向中國施壓，A股以至中資受累貿戰股應該仲要捱落去，避吓冇壞。<br><br>前幾日股神畢菲特喺巴郡股東會場外回應記者提問，講到如果要乘搭737 MAX飛機，佢連一秒鐘都不會猶豫。股神背後理念好簡單，正正因為波音衰咗喺737 MAX呢單嘢後，一定竭盡全力令到失事飛機型號接近完美地安全，先至再推出市場，否則公司等同自殺。喺貿戰裏面乜時候安全？就係喺市場信心脆弱嘅時候，就係就嚟曙光初現之時，之前12月畀咗個政策底大家睇，似乎美股大跌，中線先係雙方停火之契機。當貿戰啱啱又發酵之際，較少受貿易戰因素影響嘅優質板塊，例如生科股、品牌升級內需消費股，相信係較穩陣選擇。<br><br>晉佳<br> http://fb.com/advanceguy1 <br>本欄逢周一、三、五刊出<br></p></body></html>