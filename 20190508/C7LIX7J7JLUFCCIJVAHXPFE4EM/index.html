<html><header><meta charset="utf-8"><title>【娛樂人物】被拖糧事件一夜爆紅程美段挾E Cup胸拍戲</title></header><body><h1>【娛樂人物】被拖糧事件一夜爆紅<br>程美段挾E Cup胸拍戲</h1><p>23歲的程美段，17年用藝名徐藝媛參選「環亞美神」選舉，摘下「甜心美神」獎，其堅挺的32E奶極度吸睛，成為新晉「宅男女神」。之前她爆出被杜汶澤「拖糧」，因為有理據，網友群起力撐，阿澤最終向她跪低公開道歉，贏了「吉士」及人氣。波大有腦的她，聲言不介意全裸賣E奶，拍三級片又不計較片酬，一副戰鬥格蓄勢待發。<br>撰文：楊定<br>攝影：陳慧安</p><p>程美段昨日穿上貼身小背心，倒瀉E奶打桌球，於銅鑼灣接受《蘋果》專訪，她坦言拖糧事件後因禍得福，多了傳媒訪問及工作。有指她在fb的抗辯是請槍，她辯稱：「全部係我寫㗎，得到好多好評係意料之外，我純粹係辯白並非駁火。初中時我已經鍾意寫blog，同學都話我寫嘢『老餅』。」今回網上駁火雖然賺了知名度，但她指經一事長一智：「我呢啲新人，要時間經歷先成長，我諗自己仲有好多改善同進步空間。」</p><p>全裸不露三點</p><p>入行前做過兼職model，也做過promoter，程美段跳入公仔箱只是踏腳石，終極目標是想進軍大銀幕︰「我係想朝住演員方向進發，主要想演戲。」青春和身材都是程美段的最大本錢，所以她絕對不介意行性感，即使拍三級片，被標籤為三級女星都不介意。她說：「大家一早已將我放咗喺呢個路線，好多人係留意咗我身材先，其實女仔有sex appeal，係一樣讚美，我一啲都唔抗拒。好多港產片粗口多，題材敏感都標為三級片，只要遇上啱嘅角色同劇本，有得發揮，我係唔介意性感，角色可以同真我性格唔似，咁先可以挑戰到。」<br><br>談到性感底線，程美段希望保留三點不露：「之前有啲電影試鏡，導演都問過我尺度去到邊，三點不露吧，但可以全祼，因為好多時拍呢類鏡頭都係就角度、就鏡頭。」可會因應祼露而加片酬？程美段說：「對我嚟講價錢唔係咁重要，新人想要機會多啲，想有得發揮，我唔會所有嘢都講錢。」</p><p>自豪眼睛明亮</p><p>現在單身的程美段，拍性感戲也少了包袱。回想初出道時曾被「搵笨」，她說：「啲人同我講拍嘢，講到係大製作，但要我自備衣服，咁我自己帶衫，出嚟效果梗係冇咁好。」收入不穩定的她，為了慳錢會上淘寶買衫。她表示也遇過有人企圖想安排「不道德的交易」，她會小心處理：「呢類message通常好隱晦，佢哋第一個message出到payment好高，我都不時見到有啲數字。」問到出價多少？她說：「咁我冇再刻意撳去睇回應，佢哋鍾意跟住打嚟電話交代，因為怕被cap圖，我唔會回覆，好多時我一睇工作性質同內容，就知佢哋係咩料。我好小心提防，自我保護意識好高。」<br><br>雖然擁有32E吸睛巨咪，不過程美段最滿意是一雙明亮的眼睛：「我從小到大最自豪有一對大眼同長長嘅眼睫毛。我冇因為一副好身材驕傲，我最想臉、手臂同個肚瘦啲，因為我好為食。」<br>場地提供：The Stadium Bar &amp; Restaurant（銅鑼灣）</p></body></html>