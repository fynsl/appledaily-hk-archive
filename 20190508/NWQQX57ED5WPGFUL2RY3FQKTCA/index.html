<html><header><meta charset="utf-8"><title>【中環在線】李小加叫男士「偶爾做個紳士」 - 李華華</title></header><body><h1>【中環在線】李小加叫男士「偶爾做個紳士」 - 李華華</h1><p>LME年會去到第七屆，噚晚連開150幾台，雲集1,900人，晚會特色係要求大家着得靚靚，主人家港交所（388）行政總裁李小加上台時候話，見到各位同事都打扮得靚靚出席，特別係女同事都盛裝，不過呢，佢就觀察到男士們有少少hea，部份人着普通西裝當係dress code嘅燕尾服，佢鼓勵大家，金屬期貨行業每年有兩次年會，應該趁機「偶爾做個紳士」，講笑咁話自己套衫都係一年着兩次昨。今年秉承過往傳統，送上袖口鈕兩粒。<br><br>由朝早嘅論壇踩到夜晚嘅晚會，小加噚日都有少少疲態，不過佢之前透露，一年只係會喺暑假時放一至兩個禮拜假，講笑話都仲要做「柴可夫」車屋企人去旅行，似乎真係全年無休。<br><br>舊年新任主席查史美倫（查太）喺LME年會着咗件靚靚花旗袍，噚晚就變低調黑色中袖喇。今次晚會主題係火車，似乎係要快速到達咁解，好符合港交所近年推嘅Connect政策。<br><br>李華華<br>mailto:LiWaWa@AppleDaily.com</p></body></html>