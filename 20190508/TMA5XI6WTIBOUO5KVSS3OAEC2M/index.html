<html><header><meta charset="utf-8"><title>西環集中營：無視陳弘毅建議　特首自製敵人 - 季陶</title></header><body><h1>西環集中營：無視陳弘毅建議　特首自製敵人 - 季陶</h1><p>特首林鄭月娥安排律政司司長鄭若驊及保安局局長李家超見記者，就《逃犯條例》修訂見記者，正當不少人相信「多多少少有啲讓步」，怎知兩人將所有修改方案也丟落垃圾桶。有政界中人指，早前《基本法》委員會成員陳弘毅提出修改建議，對特區政府「殺傷力」遠高於民主派，不少保守專業甚至商界人士也認同陳觀點，「林鄭連陳弘毅建議都丟落垃圾桶，令更多原本唔公開反送中例嘅人，下次會上街反對」。<br><br>該政界人士指，陳弘毅不同於民主派，不少較保守專業及法律界中人也認同陳觀點，「陳弘毅以前喺政改等問題提出嘅意見傾向支持政府，唔少保守嘅人會比較接受佢嘅法律觀點」，現在連陳弘毅也認為《逃犯條例》修訂有可修改之處，但林鄭卻完全不理會，「令好多原本未必信泛民、大律師公會嘅人都覺得，連陳弘毅提出建議都丟落垃圾桶，仲點信你政府」。</p><p>逼更多人反送中例</p><p>他預計林鄭如此態度，只會迫使更多人加入反送中修例行列，「有啲比較保守嘅專業界人士，最近都加入埋一啲業界嘅反送中聯署，亦有人組織緊下次反送中遊行出嚟行，大家覺得出嚟行未必有用，但咁都唔出嚟就一定冇用」。<br><br>季陶<br>周一、三、五刊出</p></body></html>