<html><header><meta charset="utf-8"><title>郭政鴻九龍城家庭樂</title></header><body><h1>郭政鴻九龍城家庭樂</h1><p>郭政鴻曾說過離開效力30年的無綫，因為想要留多點時間照顧家庭，希望陪伴現年10歲大女郭倩欣（Kaley）及7歲幼女郭詠之（Ashley）長大。日前郭政鴻一家四口享受家庭樂，於九龍城一間茶餐廳吃午餐，郭太和兩個女先坐下，郭政鴻就駕車在附近尋找泊車位，不過當時乃繁忙時間，沒找到咪錶位，最後他將私家車泊在離茶餐廳兩條街外的路邊，再步行會合家人。</p><p>到達茶餐廳時，囡囡已經食飽，郭政鴻點了一碗粉麵，其間細女行出食肆門口望街，夫婦二人邊食邊聊天，由於店內食客太多，郭政鴻匆匆醫飽肚就埋單，然後他拖住細女，太太和大女跟在後，一家人行去攞車離開九龍城。<br>採訪、攝影：朱志聰、陳辰</p></body></html>