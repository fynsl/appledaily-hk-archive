<html><header><meta charset="utf-8"><title>導演開機即嚟真華仔青雲被吊　嚇餐死</title></header><body><h1>導演開機即嚟真<br>華仔青雲被吊　嚇餐死</h1><p>劉德華、劉青雲、吳卓羲、黃德斌及凌文龍等主演、邱禮濤執導的電影《拆彈專家2》前晚在尖沙嘴舉行煞科宴。</p><p>傷後要就住拍</p><p>華仔和青雲今次相隔17年後再度合作，兩人受訪時大讚電影拍攝進度非常暢順，雖然動作場面連場，但青雲說：「一啲都唔辛苦，劇組同導演喺過程排得好好，拍得好順。」不過，劉德華笑言較第一集辛苦：「可能之前拍第一集時未受傷，今次有啲位自己要就住就住，亦都證明青雲體力好過我。」兩人又笑言拍得暢順原因，可能跟導演的表達能力有關，青雲說：「導演試嘅時候，明明係咁意吊高少少，到正式拍一下子吊到七樓咁高，等你哋未開始驚已經拍完。」華仔也笑言其中一幕要坐直升機，又是一開機就飛到上屋頂，嚇到個心離一離。<br><br>完成今次拍攝後，華仔與青雲表示可以作短暫休息，青雲笑說：「我係放假，暫時冇乜嘢做，講到好似好游手好閒咁。」華仔則表示9月會為演唱會做星馬巡迴，故現時稍作休息後，7、8月就要為演出投入綵排，問到華仔可有聯絡鄭秀文？他說：「呢啲我私下會同佢講。」</p><p>逼秋生請食飯</p><p>提到黃秋生早前在意大利「第21屆意大利烏甸尼遠東電影節」中獲得「傑出成就金桑獎」，二人可會約秋生食飯慶祝？青雲笑說：「佢攞到傑出成就應該要請我哋食飯。」華仔笑說：「我哋一路都好支持佢㗎，都真係好替佢開心。」<br><br>另外，吳卓羲和黃德斌受訪時就對今次拍攝經驗表示開心，吳卓羲說：「係有唔少動作場面，亦都有受傷，不過其實好小事。」至於黃德斌就表示首次跟青雲合作，拍攝時看着對方演戲是一種享受。<br>採訪：曹家誠<br>攝影：仇志德</p></body></html>