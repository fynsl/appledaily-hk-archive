<html><header><meta charset="utf-8"><title>梁女士︰出街唔畀我拖　不斷鬧我</title></header><body><h1>梁女士︰出街唔畀我拖　不斷鬧我</h1><p>【CASE 3】</p><p>58歲梁女士因父母相繼離世，弟弟們又各有家庭，約三年前開始，她一人負起照顧中度智障妹Jacky責任。梁女士本身有病，但仍每天辛勞幫妹妹洗澡、煮飯、接送上學，只因她已是妹妹唯一可依靠的人。梁女士坦言照顧親妹令她有時精神衰弱，最憂心是Jacky的將來，因深怕自己過身後妹妹無人照顧，「如果我哋走咗細妹佢點算？政府有冇諗過？」</p><p>「我唔理佢　佢仲可以去邊？」</p><p>梁女士憶述Jacky 3至4歲時，父母發現她不懂說話，又不會走路，起初以為她是聾啞，後確診為中度智障，現年54歲的妹妹仍然情緒波動大，容易發怒。梁女士表示，到了現時，她想拖妹妹的手仍不容易，「佢出街唔鍾意畀我拖……仲會喺街不斷鬧我」。梁女士指她與妹妹關係原本不算密切，只因過去30多年Jacky一直由姑姐照顧，但姑姐及父母死後無人可供妹妹依靠，她這位姐姐惟有接手照顧胞妹，但由於和妹妹難以用語言溝通，令她份外沮喪。<br><br>心力交瘁下，梁女士的濕疹病亦漸漸惡化，她指試過「皮膚爛晒……臉、嘴角及鼻不斷流膿，好似七孔流血咁。」捱了三年，梁女士近來終於漸漸了解妹妹想法，開始建立起關係，「原來妹妹必須要先吃麵包才肯再吃晚飯……而且她好怕扶手電梯，所以有時搭地鐵或去商場我哋要一齊行樓梯。」<br><br>但妹妹暴躁性格始終難解決，例如試過在診所睇醫生時發脾氣鬧人。梁女士表示無意放棄妹妹，只因血濃於水，「冇辦法，如果我唔理佢，佢仲可以去邊？」梁女士2015年開始為妹妹申請智障人士院舍，但輪候期或超過十年，她表示已有心理準備，或自己死後妹妹會被迫入住不太適合的老人院，但這也沒辦法。梁女士承認她確曾想過「如果妹妹去先（死亡）會好啲」，幸梁女士有信仰支持，相信天主必會助她解決困難。</p></body></html>