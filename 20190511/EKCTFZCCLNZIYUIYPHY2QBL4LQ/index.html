<html><header><meta charset="utf-8"><title>【娛樂人物】教女拒追求物質余曉彤孖囡囡　親親大自然</title></header><body><h1>【娛樂人物】教女拒追求物質<br>余曉彤孖囡囡　親親大自然</h1><p>余曉彤（Hidy）和任職消防員的老公Willian育有三歲囡囡劉穎依（Willa），由於父母同是潛水愛好者，所以囡囡都受到薰陶。Hidy近日在赤柱開了潛水中心，她日前就帶了Willa去玩近年大熱的站立式划槳（SUP），實行母女一同出海親親大自然。<br>撰文：比華利<br>攝影：林德雄</p><p>余曉彤表示囡囡Willa的中文名諧音叫「劉泳衣」，指她從小不怕水，正學游水的Willa還會貪玩潛入水底拾東西。</p><p>認識海洋
</p><p>母女一齊玩SUP，原來還有一個環保小任務，Hidy說：「如果Willa見到水面有垃圾，佢會發揮小勇士精神執咗佢帶番岸上掉，佢會話『水面唔可以有垃圾』，我好希望培養小朋友認識海洋，海洋係我哋屋企，有垃圾就污染咗。」原來母女是海洋清道夫，當Willa聽到媽咪講「執垃圾」時反應好大，她立即加把口：「唔可以掟喺海，垃圾要放喺垃圾桶，我去執垃圾先。」<br><br>拍攝當日，的確有不少垃圾沖上岸，海上也飄浮了一些垃圾，Hidy說：「好多垃圾都唔係本土嘅，應該係外面飄入嚟，當中有啲係膠樽，亦有簡體字嘅即食麵袋。」其間，Willa不停催促媽咪快快落水行動。</p><p>甚少打罵</p><p>已為人母三年，Hidy表示自己甚少打罵囡囡：「我喺街度鬧佢，我尷尬時，佢都會尷尬。我希望同佢sharing多啲，小朋友曳係因為佢唔識。」<br><br>Hidy希望伴着囡囡快樂成長，讓她自由選擇，問到Hidy可會變怪獸家長？她說：「香港始終壓力會push到小朋友，可能我都會變少少怪獸家長，但盡量唔會，我會㩒住自己，畀囡囡接觸多啲大自然嘢。人生可以好簡單，唔係一定讀名校，唔一定追求名車同豪宅，其實對住個海已經好開心，我會盡量唔畀囡囡太多物質。」<br>化妝：Emma of EM Make up</p></body></html>