<html><header><meta charset="utf-8"><title>嘉玲嫌偉仔奄尖</title></header><body><h1>嘉玲嫌偉仔奄尖</h1><p>劉嘉玲、溫碧霞與何倍倩等昨日在中環出席展覽活動，劉嘉玲表示剛完成劇集《半生緣》宣傳，並透露旗下藝人、老公梁朝偉的新動向：「近期有啲頭緒，終於有劇本令佢有興趣，經理人真係唔易做。有啲劇本我覺得好好，但係佢都係唔滿意，所以終於有個劇本吸引到佢，我好興奮。」她表示假如成事，將在這兩個月開工拍攝，項目是一部合拍片。<br><br>下月27日是梁朝偉生日，生日有機會在工作中渡過，嘉玲笑說：「冇所謂，咁大年紀唔好提佢，除非大壽。不過你地都計到，佢大我三年，都近60歲，近呢個年紀最緊要健康同快樂。」她更爆梁朝偉很多要求、投訴和不滿，更揚言：「如果我劈炮唔撈，佢都幾煩。佢奄尖又唔講道理，因為個個都就晒佢，連佢阿媽都就佢。世界唔係一面好，好似人哋要求幾時開工，佢就話唔得，因為要準備語言、角色同埋狀態，聽落又好似好合理，都冇得反駁佢。」</p><p>溫碧霞拍戲遇意外</p><p>溫碧霞忙於電影《墮落花》拍攝，坦言最近少見老公與兒子：「但係見少咗，佢地就會成日話掛住，日日見就唔講，聽到佢哋話miss you，好sweet。」她透露拍攝時發生小意外：「我喺樓梯跌咗落嚟，都有四、五級。場戲講我喺樓梯行落嚟，條樓梯又長，當時又好黑，我仲着住高踭鞋。」<br>採訪：盧妹<br>攝影：林賓尼</p></body></html>