<html><header><meta charset="utf-8"><title>囡囡畫作成慈善Logo甘比鮮花福袋孝敬長者</title></header><body><h1>囡囡畫作成慈善Logo<br>甘比鮮花福袋孝敬長者</h1><p>劉鑾雄太太陳凱韻（甘比）一向樂善好施，不時出錢出力幫助長者和弱勢社群，昨日母親節前夕，甘比昨午到長沙灣一間食店向65歲以上長者派發逾百個飯盒，每名受惠長者還會得到一支花和福袋，讓一眾長者感受節日溫暖。福袋上的cute版公仔頭像，原來是甘比囡囡小時候畫嫲嫲的樣子，現用作慈善logo。</p><p>帶子女探訪劏房戶</p><p>甘比在發飯盒前，還走到長龍前逐一跟長者招呼問候，其實甘比跟這間食店的老闆娘宋太已合作過多次，甘比每月也會安排多次探訪，亦曾帶着子女來參與，但昨日未見子女現身，甘比說：「今日知道有傳媒，冇專登帶佢哋嚟，平時佢哋都主動參與，又會表演。我都有同佢哋去探訪劏房，同啲小朋友傾偈，好多嘢佢哋未見過，唔止係我嘅小朋友，學校裏面嘅小朋友都有興趣睇吓唔同居住生活環境。」今日是母親節，會和子女如何慶祝？甘比說：「我哋唔使慶祝母親節，佢哋鍾意親手整蛋糕同整卡，但我哋唔興呢啲。」<br><br>此外，食店的老闆娘宋太為了讓患有自閉症女兒學習如何生活，同時希望造福人群就開設食店，甘比知道宋太的故事，主動聯絡傾合作，宋太希望餐廳繼續經營及擴展，並幫助到特殊學校成長的兒童就業。<br><br>採訪：卓寶花<br>攝影：林賓尼</p></body></html>