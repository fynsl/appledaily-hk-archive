<html><header><meta charset="utf-8"><title>袁詠儀唔敢拎鑲鑽手袋</title></header><body><h1>袁詠儀唔敢拎鑲鑽手袋</h1><p>袁詠儀（靚靚）昨日在澳門出席手袋專門店開幕活動，現場展出全球僅得三個、價值1,600萬港元、鑲滿鑽石的手袋，司儀邀請靚靚拿着手袋影相，遭靚靚婉拒：「都係唔拎喇！我怕拎咗唔捨得放低。」靚靚表示或許有朝一日會將自己的珍藏拿來拍賣：「我又生唔到個女，唔可以留畀佢，或者留畀第時新抱。」靚靚和老公張智霖遺憾未有女兒，張智霖曾笑問可否找人代生，靚靚說：「梗係唔得啦！唔需要行呢一步，𠵱家已經好滿足。」<br><br>靚靚最近因為要配合電影角色減肥，她苦笑說：「以前餓兩日就瘦，𠵱家餓兩星期都未瘦得番，我已經餓死咗喇！」張智霖反而近來有點發福，她笑說：「我唔講喇！一陣佢又話我口賤。」<br>採訪、攝影：曾小嘉</p></body></html>