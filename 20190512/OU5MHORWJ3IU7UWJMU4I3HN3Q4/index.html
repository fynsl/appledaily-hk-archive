<html><header><meta charset="utf-8"><title>吳肇軒百里負米祈福</title></header><body><h1>吳肇軒百里負米祈福</h1><p>不少人在母親節向媽咪送花獻吻、請飲茶表示敬意，但25歲的吳肇軒大前日則效法古人，由將軍澳背着3公斤米步行返屯門，在母親節前夕，為吳媽媽送驚喜。<br><br>吳肇軒大前日早上10時以將軍澳作起點，出發前接受《蘋果》訪問時說︰「今日我要做嘅就係『百里負米』，係《廿四孝》中其中一個故事。事前我冇話畀媽咪聽，希望佢見到條片會開心，又或者鬧吓我、笑吓我，我都好滿足。」</p><p>將軍澳行去屯門</p><p>今次由構思到計劃路線，都由吳肇軒一手包辦，他說：「古時嘅一里大約400米，百里應該4萬米左右，即係40幾公里，我由將軍澳出發去屯門，啱啱好做到『百里負米』。」吳肇軒於早上10時50分在將軍澳出發，邊行邊看手機上的地圖，笑指應該會行錯好多路。<br><br>約下午4時15分，行了接近18.75公里的吳肇軒，在太子花墟附近，忽然聽到一把熟悉的聲音︰「肇軒。」原來是吳肇軒的舅父，打過招呼後吳肇軒繼續行程，但未夠3分鐘已收到媽咪的短訊問他︰「你拍緊嘢呀？你舅父話見到你孭住包米行街。」吳肇軒呆了一呆，為免穿煲的他簡單回覆媽媽說︰「拍嘢中。」<br><br>吳肇軒在花墟一間麵包店買了麵包和蛋撻充飢再起程，約下午5時55分，吳肇軒踏上荔景的山路明顯吃力，問吳肇軒狀態如何？他說︰「綁住包米嘅麻繩令膊頭已經痛到唔痛，雙腳開始有啲攰。」到晚上7時15分，吳肇軒到達荃灣西，已完成31公里的他坦言荔景山路好斜、好辛苦。</p><p>花14小時完成</p><p>到凌晨1時10分，帶着疲累身軀的吳肇軒，終於到達終點屯門大會堂，已體力透支的他，綁着米的繩子亦已經斷掉，最終他全程行了51.43公里，共花了14小時，他攤坐在地上說︰「我腳好痹、腰好攰，但睇番條片係值得，90後唔係唔捱得。𠵱家好肚餓，想返去沖涼飲媽咪嘅湯。」吳肇軒自爆傳了訊息給媽咪，他說︰「我send咗『媽咪，I Love You！』畀佢，我希望媽咪見到呢個母親節禮物會開心，同埋呢個係一個祝福，希望父母身體健康，長命百歲。」<br>採訪︰羅婉玲、馬建華、林賓尼<br>攝影︰陳俊強、沈健程</p></body></html>