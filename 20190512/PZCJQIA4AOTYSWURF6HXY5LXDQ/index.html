<html><header><meta charset="utf-8"><title>吳日言利嘉兒蝦碌湊BCoffee攬實囝囝：個心入面得佢</title></header><body><h1>吳日言利嘉兒蝦碌湊B<br>Coffee攬實囝囝：個心入面得佢</h1><p>今個母親節，對於林芊妤（Coffee）、吳日言和利嘉兒來說別具意義，事關三名新手媽媽，今年首次與孩子共度節日，三人日前在銅鑼灣共同接受《蘋果》訪問，分享生B後的喜悅。<br><br>利嘉兒的8個月大囡囡Karyssa是三個BB中最大，不過Coffee的7個月兒子彥彥身形最健碩，而吳日言的囡囡Beatrice目前只有5個多月膽子較小，面對冇時停的彥彥，有時也會被他的熱情嚇到喊，至於利嘉兒囡囡則最文靜，三個BB各有性格，十分可愛。</p><p>唔捨得分開</p><p>問到三位媽媽初為人母有何感受？Coffee說產前一直以為卸貨後就自由，但現實並非如此，現在已離不開囝囝，她說：「初初以為佢係個體，𠵱家個心入面得佢。」利嘉兒產後半年去了一個短途旅行，但全程心掛掛。她說：「係好唔捨得，但囡囡太細個，怕有太多菌，唔敢帶埋佢一齊去。」產前三位媽媽都有參加陪月課程，學習照顧初生BB，問到有否學以致用？Coffee說：「我其實都係用自己方法去做。」利嘉兒則笑謂：「其實都係煮到埋嚟就食啦！」吳日言表示雖然是熟手技工，但囡囡卻試過出現「漏屎、漏尿」情況。</p><p>拒絕當虎媽</p><p>問到三位可認為有當「虎媽」潛質？Coffee說：「我覺得我會提供好嘅學習環境畀佢，畀機會佢，佢把唔把握係佢責任，唔會逼佢。」利嘉兒認同Coffee所言，她說：「你哋有冇報play group？我囡囡乜都未報，身邊好多人係咁話我黐線，人哋問我報邊間學校，我都唔知邊間打邊間。」<br><br>吳日言早前踢爆Coffee想生多一個，她自言本來都想生豬B，但現在已經來不及。利嘉兒也表示希望生多一個讓囡囡有個伴。問Coffee是否想追女？她說：「都鍾意女，老公話如果生兩個都係仔，就再生一個，想有三兄弟，如果生女就唔會再生。」</p><p>採訪：鄉奈仁<br>攝影：仇志德</p></body></html>