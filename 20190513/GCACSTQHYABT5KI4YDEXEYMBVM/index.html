<html><header><meta charset="utf-8"><title>佢老婆唔係人 - 陳也</title></header><body><h1>佢老婆唔係人 - 陳也</h1><p>停唔到口猛咁叫人洗手洗手洗手的A1大喝，老公，唔死都冇用那個八婆竟然說你是鴕鳥，即係諷刺你有翼但唔識飛，提醒返市民，當年你腳痛落台的瘀事。喂，俾個八婆踩到上你鼻哥，你醒吓啦！被扎醒的老鳥先生懵懵然，不斷對老婆說「早晨，各位早晨。」鳥先生甩一下太極手，喃喃自語：「八婆唔死有乜用？一係擲落明日大嶼填海，一係當八萬五，當佢唔存在！」<br><br>聽到八婆唔係鬧自己，龍蝦好大反應，拍爛手掌說，拎三條七，有個屁用！八先啱佢呢種臭婆娘！你說對不對啊老公。咦，老公呢？對唔住，佢老公行蹤未明，fb絕跡，西環失聯，顯然屬國家機密，市民就算丟西瓜落海，煞有介事頻呼「返嚟啦」「七七」四十「八」次，都只會見到立法會秘書長鬼祟蒲頭，所以慳返。<br><br>自封佛系的白襪仔對八婆無感，該隱的隱，白襪仔已經戒咗唔食鵝，茹素的前數學家，對比過777與996，發覺還是777人性化些。吓，佢被罵冇人性？喔，也許吧。在家裏，我老婆根本唔係人，係神！戥我陰功吧。</p></body></html>