<html><header><meta charset="utf-8"><title>陳凱琳激讚嘉穎幫手湊B</title></header><body><h1>陳凱琳激讚嘉穎幫手湊B</h1><p>陳凱琳（Grace）產後上圍明顯升cup，昨日她身穿低胸碎花裙現身將軍澳，出席活動慶祝母親節，和現場觀眾玩遊及獻唱。Grace外出賺外快 ，由踏出門口已好掛住BB，她笑說工作過後會盡快返家，每日看到BB長大感覺好幸福。老公鄭嘉穎在家中湊囝囝Rafael，Grace激讚：「老公好幫手照顧BB，成日叫我瞓多啲，又擔心我要餵夜奶休息唔夠，好主動幫手。」<br><br>Grace透露嘉穎在母親節特意請假，近期減少出埠工作，並說：「佢想陪我同BB多啲，唔放心我太辛苦。」因為經常在家中湊B，她笑指變成宅男宅女在家煲劇。Grace又指兩公婆更不時會爭住抱BB，問到會否追女？她說：「遲啲先，一個已經有好多嘢要學習，等Rafael一歲幾先先再考慮，順其自然啦。」<br>採訪、攝影：卓寶花</p></body></html>