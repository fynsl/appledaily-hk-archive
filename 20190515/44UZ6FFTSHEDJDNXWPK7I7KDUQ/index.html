<html><header><meta charset="utf-8"><title>【馮仁昭四圍超】Andi挖苦卓林　警告分手</title></header><body><h1>【馮仁昭四圍超】Andi挖苦卓林　警告分手</h1><p>成龍同吳綺莉嘅女兒吳卓林舊年11月喺Ig突然公佈婚書，宣佈同外籍網紅女友Andi已經喺加拿大結婚，強調結婚證書具法律效力，仲話已經戰勝恐懼，追尋幸福，佢哋亦不時喺網上晒恩愛，至前晚Andi突然喺Ig用英文留言，內容疑似係鬧吳卓林唔長進：「我討厭我仍然激勵你，我希望你好，但你甚至不試着做自己。你還有自己嗎？當我無家可歸拋開一切的時候，我的心讓我定下來，所以我找到自己的方向，弄清楚你是怎樣的人。你稱你自己是豬，但你不想像我們一樣飛翔嗎？積極向上吧，不要老是跟在我屁股後面找答案。」最後佢仲話：「不要再管我了，最後說再見好嗎？」</p><p>日前先晒恩愛</p><p>事實上前幾日Andi曾經喺Ig晒合照兼留言：「好攰，一直說話到天亮，這是我們深夜的記憶，今晚很開心。」所以未知今次Andi的留言是否嫌棄卓林要撇甩佢。噚日有嘗試搵過卓林，但佢未有回覆。<br><br>可以話卓林同Andi婚姻之路好難行，先係因為欠租而驚動警方，最後要媽咪吳綺莉幫助代繳，今年3月，吳綺莉又再報警，話有人喺油麻地某單位內被反鎖喺屋內，擔心有人遇害，警方同消防員趕到嚟先發現係虛驚一場。<br>撰文：馮仁昭</p></body></html>