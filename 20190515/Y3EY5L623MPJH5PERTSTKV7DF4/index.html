<html><header><meta charset="utf-8"><title>【中環在線】鷹君案下周判　羅老太：唔太緊張 - 李華華</title></header><body><h1>【中環在線】鷹君案下周判　羅老太：唔太緊張 - 李華華</h1><p>鷹君（041）羅家爭產案醞釀多時，最終2016年底羅鷹石遺孀羅老太（圖）入稟告滙豐信託，將家族爭拗擺上法庭。兩年幾過去，呢單案將會喺本月22日判決，如果滙豐被撤換，家族信託好大機會重返羅老太手中，到時家族迎來巨大轉變；如果滙豐獲判繼續做委託人，相信家族心結亦難輕易解決。<br><br>華華聽聞，22號當日羅老太代表律師會到庭領取判詞及宣讀，然後迅速通知羅老太判詞內容。羅老太會靜心等候結果，唔會太緊張喎。咁幫阿媽打官司搏到盡嘅六子羅啟瑞呢？究竟佢緊唔緊張呢？佢答華華話：「輪唔到我緊張官司的結果，我已經盡力而為。我其實只緊張母親的感受！」<br><br>查實結果點都好，呢場名門爭拗可以話係近幾年比較矚目，華華都希望對陣雙方可以平心靜氣搵到個解決問題方法。<br><br>李華華<br>mailto:LiWaWa@AppleDaily.com</p></body></html>