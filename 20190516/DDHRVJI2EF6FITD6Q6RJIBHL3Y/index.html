<html><header><meta charset="utf-8"><title>林家鴕鳥了N年 - 陳也</title></header><body><h1>林家鴕鳥了N年 - 陳也</h1><p>如果你係受害人家屬會點？會點？會點？冚家超三喊話，「你唔死都冇用」那個人的家屬，無打算謝禮，但做仔那個，比阿媽稍為有人性，有可能這樣回應：<br><br>「我阿媽份人，從來唔聽人話，淨聽神話。阿媽擺習神上枱裝香跪拜，我一點也不意外。阿媽變成咁樣，問我有什麼可以跟她說，坦白講，只要一說真話，她就會爆罵：全部廢話！她永遠叻晒，我們明知有漏洞又點？必須承認，我們全家鴕鳥了唔止22年！我們這一家，早就淪為禽鳥天堂！假如我說，一點不介懷自己阿媽被罵八婆，當然係扮大方，講！大！話！不過相對三萬個差佬集體大喊×你老母，八婆，勉強可以入耳。虎毒不食兒，我開始懷疑，黨性溝奴性的虎，會不會將犬兒當瘟豬咁大開殺戒呢？所以，雖然文翠珊一樣咁柒，我還是留英保持距離好些。我勸過白襪仔阿爸遠離屠房，他說自己已經適應牢房生活，還說拋開煩惱，放下書本，每天剪吓線頭，一星期跑一次步， 做吓囚友的英文老師或者解答一下法律疑難，日子挺充實。我心諗，唔L係啩，難道老爸不堪阿媽折磨，精神分裂，將自己代入扮演戴耀廷教授？其實又冇壞嘅，君子遠庖廚，阿爸逃離家暴，我撐佢！」</p></body></html>