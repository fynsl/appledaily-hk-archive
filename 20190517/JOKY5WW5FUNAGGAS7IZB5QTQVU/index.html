<html><header><meta charset="utf-8"><title>偕女友母親食海鮮一家親陳燿璋同何艷娟拍拖首開腔</title></header><body><h1>偕女友母親食海鮮一家親<br>陳燿璋同何艷娟拍拖首開腔</h1><p>【爆相爆片】現年27歲前港姐何艷娟月初宣佈與67歲澳博營運總裁吳志誠離婚，隨即被爆戀上已故教育家陳樹渠的長子陳燿璋，男方家族資產逾200億元。日前母親節前夕，何艷娟被讀者吳小姐透過「爆相爆片」，直擊她帶着何媽媽與男朋友到蒲台島食海鮮。而陳燿璋昨日出席活動時，更為戀情首度開腔。</p><p>相處融洽</p><p>吳小姐接受電話訪問時表示，上周六下午約2時，在蒲台島的一家海鮮酒家內見到何艷娟和男友等，吳小姐說：「佢哋啱啱落船，何艷娟兩母女同男朋友一齊，佢同媽咪好似樣，但好似好驚俾人認到，佢哋坐喺酒家入面，再等埋男友嘅外國朋友嚟食飯，之後男友叫埋佢一齊去揀海鮮，個女仔表現得好姣、好嗲。」由於翌日是母親節，相信陳燿璋是跟何媽媽食飯預祝，而55歲的陳燿璋跟何媽媽年齡相近，席間更有傾有講好融洽。其實，何艷娟和何媽媽母女情深，兩人不時結伴外遊，前年母親節，何艷娟在社交網晒合照並留言：「我一定會用我的一生好好報答你。」</p><p>任影唔嬲</p><p>陳燿璋昨日傍晚在灣仔出席藝術活動，蜜運中的他心情大好，當傳媒邀請他拍照時，他邊行邊說︰「呢度有乜好影？」之後就站在畫前任影，當問到與何艷娟的戀情時，陳燿璋說︰「你哋咁八卦！冇乜好講，唔傾嘞！」之後他又用英文說︰「你們嚇怕了我。」有記者上前恭喜他時，陳燿璋顯得有點抗拒︰「恭喜啲乜？」之後他便一言不發匆匆入場。<br><br>另外，何艷娟的好友楊埕昨日在土瓜灣出席新店開幕活動，問到何艷娟離婚一事，楊埕表示未有關心對方，她說：「等佢唞吓先，相信佢心情都OK，當日有傳媒問我回應，之後我搵過佢，佢都話OK嘅。」<br><br>採訪：皓騫、王連連、曹家誠<br>攝影：陳俊強、陳慧安</p></body></html>