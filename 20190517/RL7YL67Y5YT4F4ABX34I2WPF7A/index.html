<html><header><meta charset="utf-8"><title>退休男做車手遇禍骨折寧洗廁所做保安</title></header><body><h1>退休男做車手遇禍骨折<br>寧洗廁所做保安</h1><p>「我寧願洗廁所同做保安，都唔再做外賣車手！」一名退休消防處廚師，八年前開始駕電單車送外賣，年多前因一次交通意外右腿骨折，養傷至今；幸他與公司簽定僱傭合約，成為少數獲賠工傷假的車手。<br><br>現年65歲的陳伯，10年前在消防處任職廚師至退休，其後知道KFC聘請外賣車手，遂加入外賣送餐員行列；他稱當年時薪僅25元，其後不斷跳槽，輾轉至今獲必勝客聘用為全職外賣車手，每年與公司續約，月薪近二萬元。<br><br>他認同外賣車手上班時間自由，而且只有午巿及晚巿較繁忙，加上薪酬待遇不差，對他來說算是一份相對輕鬆工作，「我覺得幾好做，只旺午飯同晚巿嗰輪……送外賣自由啲，鍾意開工又得，唔返就打電話返去，舖頭工就唔得。」<br><br></p><p>「搵到李嘉誠咁多　咪又係要死」</p><p>不過他前年12月晚上8時許駕駛電單車在德福廣場送餐途中，被一輛逆線七人車撞倒，右腿當場骨折，雖經手術駁回，但要住院三個月才能回家休養。慶幸是他與必勝客有僱傭合約，公司有為員工購買勞保，受傷期間每月可取得法定八成薪金；涉事七人車司機正就案件上訴，還未知車禍賠償金額最終如何釐定。<br><br>原以為外賣車手是一份筍工的陳伯，受傷後猛然醒覺：「唔做啦，錢搵唔晒，畀你搵到李嘉誠咁多又點呀，咪又係要死……都係轉行咯，話唔危險係自己呃自己，做車手好天曬落雨淋，加上年紀大反應慢，好少我呢個歲數仲做緊。」他聽取妻子及子女勸喻，從此退下車手前線，待康復後再想出路，「我唔睇錢咁緊要，夠使就算，好似呢單嘢，我唔撞人人哋撞你，你話危唔危險啦，我會做其他工打發時間，但唔會再做車手呢行」。</p></body></html>