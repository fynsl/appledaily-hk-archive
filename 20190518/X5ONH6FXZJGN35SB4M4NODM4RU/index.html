<html><header><meta charset="utf-8"><title>訪問披頭四：叫佢哋去紅燈區</title></header><body><h1>訪問披頭四：叫佢哋去紅燈區</h1><p>1924年在港出生的Uncle Ray，17歲時因日軍佔領香港，隨母親到澳門生活，也因此展開音樂之路：「我喺澳門四年乜都學，阿媽喺廚房做師傅，我就幫手，嗰時我鍾意玩鼓，喺廚房度打啲沙煲罌罉。」在澳門生活艱難，Uncle Ray每年最開心的時刻，就是除夕夾錢開倒數party，請樂隊玩音樂，他還會躲在屏風睇住鼓手。</p><p>胞兄介紹入麗的</p><p>返港後，Uncle Ray在銀行做文員，收工後夾band打鼓，工作枯燥乏味；1949年在胞兄介紹下，到麗的呼聲做DJ，名正言順投入他的音樂世界。60年Uncle Ray轉投香港電台，70年開始主持播放至今的《All the Way with Ray》，更成為香港最長壽電台節目。<br><br>Uncle Ray人生最難忘的事，是64年到英國BBC電台受訓期間，跟披頭四做訪問。Uncle Ray回味三度跟這隊殿堂級樂隊相處的時光：「最肯同人講嘢係保羅麥卡尼（Paul McCartney），約翰連儂（John Lennon）好少出聲，佐治夏里遜（George Harrison）仲少出聲，好似唔喺度咁，靈高史達（Ringo Starr）就好似個癲佬咁，喺度又得，唔喺度又得。保羅問我：『Where are you from？』我話香港，佢話：『啱啦，我哋就嚟去香港啦。』問我有乜介紹，我講笑叫佢哋一定要去灣仔紅燈區。」<br><br>閒時最愛聽Jazz的Uncle Ray偶像是貓王皮禮士利（Elvis Presley），他自豪的說：「有一個老細叫Norman Granz，佢成立咗個label叫Pablo，全部最出名嘅Jazz musician、singer都係join佢label，佢第一次嚟香港，我訪問咗佢，講咗好耐好耐，佢話好少人咁聰明。」</p></body></html>