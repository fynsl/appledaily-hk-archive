<html><header><meta charset="utf-8"><title>國歌法委員會趕開會毛孟靜：怕得罪西環？廖長江：遲啲答</title></header><body><h1>國歌法委員會趕開會<br>毛孟靜：怕得罪西環？廖長江：遲啲答</h1><p>【本報訊】建制派「班長」廖長江前日在《國歌條例草案》委員會會議上意外流出「西環拆天」言論，揭露中聯辦涉嫌在背後操控立法會。民主派昨日在會議上狙擊廖長江，質問他是否怕得罪西環無好結果。廖長江亦語塞未能回應，最後只以「我遲啲答你」來逃避。<br><br>《國歌條例草案》委員會前日開會因人數不足而點人數，委員會主席廖長江與副主席張國鈞私下交談時稱他不介意流會，但「西環實係拆天」。兩人對話被傳媒錄下播出。</p><p>原定下午會議突改上午</p><p>《國歌條例草案》委員會昨繼續開會，民主派不滿廖長江忽然將原定下午的會議改為上午，令部份人無法出席。民主派召集人毛孟靜質疑廖「趕頭趕命」開會是怕西環不高興：「我真係想問清楚，你係咪好擔心，西環你得罪佢，你真係冇好結果，你係擔心佢拆天抑或係發癲？」<br><br>廖長江最初試圖避開不直接回應，但毛孟靜堅持不斷追問，要他解釋「點解會咁講？」廖長江即時顯得不知所措：「我只係同……我唔會就我同……呢個唔係規程問題，我遲啲答你。」到會議中途，毛又提出點人數：「可能流會，西環會拆天，唔該數人。」<br>■記者麥志榮</p></body></html>