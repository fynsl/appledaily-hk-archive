<html><header><meta charset="utf-8"><title>中大蘇浚鋒：烈士可敬但無悼念心情</title></header><body><h1>中大蘇浚鋒：烈士可敬但無悼念心情</h1><p>血洗京城後的1989年6月4日清晨，矗立在天安門，與毛澤東畫像遙遙對望的民主女神被戒嚴部隊推倒。21年後，在數以千計市民和中大師生的護送下，由華人雕塑家陳維明仿造的民主女神重新挺立在中大校園，直到今天。<br><br>訪問就在民主女神像的背後進行。香港出生、未經歷過六四的中大學生會會長蘇浚鋒認為，這個雕塑所代表的意義，應該跳出中國，亦不止於記住當年發生的慘劇：「無論中大民主女神像，定港大國殤之柱，其實最重要嘅係，話畀大家聽學校同社會、政治係有一種扣連。係因為以往我哋嘅同學好關心民主運動，所以就帶入嚟校園。」<br><br>蘇浚鋒大概是最典型的00後香港青年：政治啟蒙於反國教運動，「雨傘革命」和「魚蛋革命」更強化他對時政的關心：「見到咁多學生喺呢個年紀去發聲，去為社會做啲嘢，自不然都會想同樣做返啲嘢。」於是他報讀了中大政治及行政學系，又組莊參選學生會。<br><br>至於他對八九民運的認識，亦跟一般學生一樣，主要來自於老師和父母：「有課堂會入禮堂睇番相關片段……父母喺我細細個嘅時候帶我去（燭光集會）。」但在維園內的他，雖然明白當年的學運領袖是值得尊敬，但始終覺得自己格格不入，「我冇嗰股發乎內心嘅感覺，冇嗰種親切感……（情緒）好普通、好模糊」。<br><br>蘇浚鋒有個「雙重的身份認同」，是「香港人」同時也是「世界公民」。他表示，看待當年北京的民主運動，與韓國1980年的光州事變一樣，都是一樣的心情，覺得那群壯烈犧牲的民主鬥士可敬，但始終沒有悼念心情：「應該係發自內心，要有好強烈嘅情緒，先會去參與一場悼念。」因此他近年再沒有在6月4日晚站在燭光之中。</p><p>倡本土角度支援內地民運</p><p>但他強調，雖然他不去悼念，但不代表當年由北京席捲全港的歷史事件不重要：「我哋呢代人嘅責任係在於記住呢件事，認清中共政權何等邪惡，如何不尊重人。」<br><br>他認為，即使從香港本土的角度出發，特別在今天香港人對前途茫然的背景下，八九民運都是一個亟待審視和學習的歷史：「（八九年）有好多香港人嘅第一次，譬如有100萬人嘅遊行，亦係一個民主覺醒嘅步驟……原來喺六四嘅時候，我哋可以咁樣一齊行出嚟。會唔會嚟到今日，我哋仍然可以為咗香港前途問題或者其他議題，同樣有呢啲咁強大嘅社會運動呢？」<br><br>蘇浚鋒清楚大學生作為社會先行者的角色：「關於本土嘅議題、社會運動，學生係應該要帶領、呢啲係中大學生會嘅責任。」若中國再發生一次大型民主運動，他認為，即使自己的內閣成員都自認本土派，支持民族自決，他們都應該以香港作為本位去積極支援：「呢個可能係動搖到中共政權嘅嘢，可能係民主化嘅機會，會影響到香港嘅利益。我哋都絕對有責任去同同學講返呢件事，從而睇吓我哋為咗香港嘅自身利益有啲乜可以做到。」</p></body></html>