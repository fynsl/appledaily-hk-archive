<html><header><meta charset="utf-8"><title>中原太子女搞基金　買學生公寓</title></header><body><h1>中原太子女搞基金　買學生公寓</h1><p>【本報訊】香港地不少人恨上車，擔心遲買仲貴，但偏偏經營地產代理王國的中原集團主席兼總裁施永青、其二代接班人施慧勤（Janet）就絲毫不心急，至今仍未置業。</p><p>料樓價不會大跌</p><p>她更嘆起慢板，在英國知名學府劍橋大學畢業後，回港在國際外資行從事投資工作，儲起一定「打工」經驗，近年先正式為父親打理江山，入主中原旗下姊姊公司利嘉閣地產任主席，近期更替中原地產走出亞洲，成立私募基金，進軍美國，投資學生公寓。<br><br>80後的施慧勤身為城中典型的富二代，未靠父幹上車，反而每月交租給爸爸，租住父親在愉景灣的物業，直言「唔覺得樓市會點差，雖然貿易戰好似惡化咗啲，香港個樓市你都睇上次以為好差，但都唔係跌咗好多，所以今次唔會覺得話大跌，講真唔係大跌嘅話，你現在入同遲少少入都唔係太大分別，所以睇到真係啱嘅（單位）都會入（買）嘅」，暫時未有太明確的心水物業，重心先放在家庭和事業上。<br><br>Janet年初已負責獨家經銷由鵬格斯設立的C基金，新近就帶領中原集團衝出香港，大搞海外房地產的私募基金，與爸爸拍住上任投資委員會成員，給予指引。<br><br>施永青透露，該基金已籌備近3年時間，資金規模不設上限，主要為找好項目而投，首個投資項目為美國學生公寓，現已斥資約1,400萬至1,500萬美元購入喬治亞州（Georgia）學生公寓，項目共32個單位，即128間套房可供出租，目前入住率為100%，2019/20學年提前出租為85%，租金按年升7%，每房間月租收入介乎600至800美元（約4,680至6,240港元）。<br><br>Janet補充，揀選公寓時先着重附近的學校，從而引伸到其學生供應、地理位置、公寓基礎設施、公寓管理等條件，收購後亦不是大安旨意，「買完之後唔係等升值，而係可以做一啲Value Add（增值）」。但無選擇美國的國際知名學府，而是地方的公立大學，她就話：「搵到適合嘅都會揀嘅，睇到嘅又適合都係美國本身嘅公立大學」。</p></body></html>