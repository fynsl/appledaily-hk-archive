<html><header><meta charset="utf-8"><title>ViuTV：不拍TVB式膠劇　照抄好懶惰</title></header><body><h1>ViuTV：不拍TVB式膠劇　照抄好懶惰</h1><p>【本報訊】電訊盈科（008）旗下ViuTV開台三周年，首波攻勢是推出兩齣自家製劇集，主角都是電視廣播（511，TVB）前旗下藝人，被觀眾質疑「熟口熟面」、更擔心日後會否走TVB「是是旦旦」的「膠劇」後路。被譽為「最年輕台長」、香港電視娛樂有限公司董事兼總經理魯庭暉向《蘋果》表明，「TVB式膠劇」不是ViuTV的目標，「（照抄）係會好懶惰，同埋會令市場萎縮」。</p><p>今年力谷自家劇</p><p>早前電盈股東會，公司財務總裁許漢卿點名力讚「留意到ViuTV旗下偶像組合MIRROR幾受歡迎」，《全民造星》成功捧紅姜濤、花姐（監製黃慧君），魯庭暉更指：「香港可以用一個節目有幾個小朋友出咗嚟，到𠵱家已經接咗60幾個廣告！」雖不肯透露令電視台收入增加多少，但他表示相當滿意。<br><br>魯表示，今年電視台重點是劇集：「6、7月會有處境劇出街，9月會有第一套一個鐘嘅長劇。」料未來一年自家劇總時長會達390小時，但綜藝資源不會減少，亦不會訂收視率目標：「目標節目質素越來越好。」<br><br>說到處境劇，一般香港觀眾都會聯想到大台《愛．回家》，但魯庭暉強調不會「翻炒」：「觀眾鍾意食零食，唔通一生人淨係食薯片咩？觀眾唔會直接同你講鍾意做乜嘢，係要做出嚟先知反應。（照抄）係會好懶惰，令市場萎縮。」魯庭暉更向記者介紹快將推出的劇集將以校園欺凌、職場性騷擾、劏房為題材。 <br><br>ViuTV重心放在劇集，既與大台直接競爭、亦會加重公司成本負擔，魯庭暉指現時電視台已有足夠人手製作，加上公司以外判形式與自由身演員及幕後合作，控制成本上更有彈性。<br><br>至於早前宣佈黃淑儀約滿TVB後到ViuTV開拍飲食節目，會否擔心節目會越來越「TVB化」，魯庭暉解釋節目會加入旗下藝人ERROR肥仔及保錡：「ERROR喺到一定唔會好正經咁介紹食物！我哋係想將後生同唔同元素mix埋，期待吸到兩邊觀眾。」指免費電視台目標為普羅大眾，除了年輕一輩外還想擴闊更多觀眾群體。記者：梁延宇</p></body></html>