<html><header><meta charset="utf-8"><title>趣趣地：歐足協向槍手道歉</title></header><body><h1>趣趣地：歐足協向槍手道歉</h1><p>阿仙奴（圖）早前炮轟歐洲足協，話喺巴庫舉行嘅歐霸盃決賽門票分配不公之餘又遠，搞到廠迷好難去撐場。據報歐洲足協主動向阿仙奴道歉話：「對於阿仙奴同車路士球迷好難前往巴庫呢件事，我哋好對唔住，希望可以幫球迷搵到更平又方便嘅方案。」不過歐洲足協依然堅持廠迷分得一成門票嘅做法好合理。</p></body></html>