<html><header><meta charset="utf-8"><title>野佬貪Aka腳長</title></header><body><h1>野佬貪Aka腳長</h1><p>女子組合Super Girls（SG）成員趙慧珊（Aka）和樂隊野佬前晚在灣仔舉行音樂會，Aka說：「我覺得野佬好型，好多謝佢哋肯同我玩。」為何今次只邀請Aka？野佬成員何兆基說：「我哋想搵個腳長，要長得過我哋咁多個。其實野佬啲歌，Aka唱得好過原唱。」問到會否拖手合唱《蓓蕾》？小胡笑說：「我老婆嚟咗，攬腰算！」<br><br>野佬將籌備年底的「野佬7年之癢」演唱會，何兆基表示首要是物色場地。Aka提議申請紅館檔期，何兆基笑說：「紅茶館？你都知我哋鍾意玩細場，其實都幾緊張，因為Mr.、Jason Mraz都開騷，佢哋都係我哋嘅勁敵，所以有啲擔心。」<br>採訪、攝影：黃曉妍</p></body></html>