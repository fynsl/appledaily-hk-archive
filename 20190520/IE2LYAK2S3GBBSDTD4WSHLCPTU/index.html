<html><header><meta charset="utf-8"><title>彭志銘：審查越來越猖狂</title></header><body><h1>彭志銘：審查越來越猖狂</h1><p>【本報訊】次文化堂社長彭志銘直言，聯合出版集團過去審查手法尚會「遮遮掩掩、尷尷尬尬」：「起碼仲會拎貨，最多放落舖幾日就收埋，然後幾個月後就話唔賣得再退書，都仲會有個假嘅藉口」，惟現時審查手段是「越來越猖狂」，「會警告埋你唔好出，咁其實唔只係干預出版自由，直情係指導出版，將來會唔會唔出讚揚習近平嘅書就冇運行呢？」</p><p>小書店難承擔代價</p><p>彭又稱，出版自由背後的精神，是思想開放與讓人有獨立思考，狠批如此大模廝樣干預出版的做法，「已經唔再當係一個禁忌」；他又透露，小書店近年更面對另一壓力，就是售賣敏感書後，隨時要承擔代價，「當你賣一本敏感嘅書，雖然唔係書店出，唔關間書店事，但中資發行就隨時封殺你，唔供應其他書畀你，咁書店書種咪減少，呢啲事其實已經發生緊」。<br><br>不過，代理港台書籍為主的本地獨立出版及發行商「里人文化事業」老闆陳國華認為，政治類書籍本身非主流讀者口味，客路較窄，對比封閉市場，「香港仲算係好自由市場，根本封殺唔到」。<br><br>陳稱台灣就算出版跟台北市長柯文哲有關的政治書，香港市場亦乏人問津，受歡迎的台書都以生活類為主，但質素良莠不齊，「其實劉曉波嘅書，一樣可以大賣，暫時睇唔會封得晒，越封只會越旺」。對於台灣誠品在港開業，能否為台灣政治敏感書提供多個銷售渠道，他認為幫助不大，因為不一定「同聲同氣」，「台灣本土出版博客來（台灣網路書店）都唔入啦！」<br><br>■記者陳珏明</p></body></html>