<html><header><meta charset="utf-8"><title>【藝人熱話】好友唔信拆散人家庭</title></header><body><h1>【藝人熱話】好友唔信拆散人家庭</h1><p>姚子羚捲四角戀，不少好姊妹都選擇封嘴，如胡杏兒、胡定欣、龔嘉欣等都未有回覆，胡說八道會的李施嬅則表示不方便回應。</p><p>李施嬅</p><p>「呢件事不如問番當事人，我都唔係好方便回應任何嘢，我又唔知情，乜都唔知。現階段講嘅都未必係真實，都係問番當事人好啲。」</p><p>陳山聰</p><p>「你哋話嘅嗰個新聞，真係唔知囉！𠵱家咁敏感嘅時候，交番畀當時人講會好啲。因為我完全唔知頭唔知路，我完全都唔知發生乜事。」</p><p>姚嘉妮</p><p>「冇留意新聞，不過無論任何事，都希望子羚盡快冇事，我同子羚唔熟，不過可能大家個名讀音有啲近，好多人都成日叫錯我做子羚。」</p><p>朱庭萱</p><p>「我係子羚嘅好朋友，子羚係受害者，佢唔會係拆散人哋家庭嘅人，佢唔係呢啲咁嘅女人，佢性格好好，係個好正面嘅人！」</p><p>劉晨芝</p><p>「我聽聞Raymond同佢太太已經分開咗，我同子羚係好朋友，我當然關心子羚，但我唔係當事人，我都唔講太多喇！我識咗子羚好多年，清楚佢為人係點，佢唔會亂嚟嘅。」</p><p>朱慧敏</p><p>「遇到任何情況都好，最好深呼吸停一停，可以嘗試吓冥想、打坐，諗吓下一步應該點做，等自己靜落嚟，令問題唔好惡化。」</p></body></html>