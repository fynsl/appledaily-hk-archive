<html><header><meta charset="utf-8"><title>【揀啱玩具】年費$400借玩具會員制　港媽：揀過先上架玩得安心</title></header><body><h1>【揀啱玩具】年費$400借玩具會員制　港媽：揀過先上架玩得安心</h1><p>【揀啱玩具】<br>香港人越來越懂得享受，一般服務已不能滿足大家奄尖的要求，這年頭很多人寧願花錢去做各式各樣的會員，希望可享受一系列特別度身訂做服務。結果去餐廳食飯、做運動、上網聽歌……統統都走去做會員，現在連細路仔玩玩具，都一樣有得做會員。</p><p>冇說明書　想點玩就點玩</p><p>坊間有不少機構可以讓孩子免費借玩具玩，但位於「匯豐智樂遊戲萬象館」內的玩具圖書館，雖然地點隔涉，而且要付400元年費，才可享有借玩具服務，但仍吸引到不少家庭跨區前來入會，到底有何特別？<br><br>玩具圖書館可供借閱的玩具超過600件，主要服務對象是八歲以下兒童，已付年費的「玩具隊長」每次可以借3件回家，每年最長可借6星期，現時約有140人成為玩具隊長，當中逾半為活躍會員，每月會恒常到館內享用服務。<br><br>機構一向推崇自由遊戲，讓小朋友主導遊戲過程和自由選擇玩具，所以館內的玩具都是由專人從不同地方的玩具博覽搜羅，大部份都是價錢偏貴的木製玩具，沒有固定玩法，以激發小朋友創意為主，不是一般玩完就算，沒有多大意義的玩具，「玩法全由小朋友自創，冇說明書話畀佢哋聽點玩，說明書就係小朋友個腦，佢想點玩就點玩。」智樂兒童遊樂協會中心主任胡鈴（Bonnie）說。<br><br>Bonnie續說，玩具圖書館成立的目的，是機構深信小朋友需要遊戲陪伴成長，有時家長想在家和小朋友玩，但未必有足夠時間去準備及搜購，而玩具圖書館就可以讓家長以最省時的方法找到合適的遊戲，借回家與小朋友玩個夠。成為會員後，不僅可借玩具，還可優先參加新玩具試玩日，職員亦會提供建議揀玩具，家長甚至可以建議館方添置甚麼玩具。每件玩具借還後會有專人清潔消毒，大人小朋友都玩得安心。<br></p><p>驚整爛要賠　細路學珍惜</p><p>港媽Becky兩名分別六歲半和四歲的子女，幾年前開始成為「玩具隊長」，是忠實粉絲，Becky認為小朋友通常三分鐘熱度，玩具玩幾日就擱在一旁，借玩具絕對是個很好的概念。雖然坊間有其他地方可免費借玩具，但她仍心甘情願付費做會員，「這裏的玩具和外面不同，都是職員精挑細選過才上架，加上現時很多塑化劑，家長都會擔心，但這裏大多是木製玩具，我很欣賞，而且種類繁多，小朋友可試更多不同類型的玩具。」自入會後，Becky省回不少買玩具的冤枉錢，更重要的是這模式讓子女學懂珍惜，「佢哋好珍惜借返屋企玩嗰段時間，因為知道到期要歸還，仲會好愛惜玩具，驚整爛要賠。呢個渠道可以滿足佢哋慾望之餘，又唔會養成浪費嘅心態。」 </p><p>匯豐智樂遊戲萬象館 </p><p>大埔太和邨亨和樓地下117-128室</p><p>記者：黃子配<br>攝影：徐振國</p></body></html>