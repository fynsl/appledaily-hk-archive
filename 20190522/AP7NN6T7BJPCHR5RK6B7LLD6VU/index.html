<html><header><meta charset="utf-8"><title>秋官自抽丁蟹難敵特朗普</title></header><body><h1>秋官自抽丁蟹難敵特朗普</h1><p>鄭少秋、楊千嬅和鍾欣潼前晚在金鐘出席活動，對於主演的ViuTV劇集《詭探前傳》播出時，恰巧遇上股市大跌，秋官笑說：「股市嘅事唔好賴我，係特朗普（Donald Trump）搞呢搞路搞屎棍，哎呀，乜得佢咁惡都有㗎，丁蟹都搞佢唔掂，自從佢搞中美貿易戰後，股市一直大海翻騰，一直係咁跌落去。」問到太太有否買股票？他說：「我哋唔敢投機，磚仔又貴，所以買藍籌，淡淡定咪算囉，唔好蝕到冇晒影。」</p><p>楊千嬅最近忙於巡迴演唱會，稍後將到深圳、佛山和澳門演出，她說：「每站有多少少時間逗留，所以可以帶埋阿仔去澳門。」她透露巡演將至明年4月，問到香港是否最後一站？她表示未知能否申請場地。<br>採訪：黃曉妍<br>攝影：仇志德</p></body></html>