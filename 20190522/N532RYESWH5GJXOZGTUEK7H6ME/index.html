<html><header><meta charset="utf-8"><title>西環集中營：京逼挺林鄭　建制口服心不服 - 季陶</title></header><body><h1>西環集中營：京逼挺林鄭　建制口服心不服 - 季陶</h1><p>繼港澳辦主任張曉明及中聯辦主任王志民後，主管港澳事務的國務院副總理韓正昨日也開腔力撐港府的《逃犯條例》修訂，在北京全力施壓下，香港建制派基本上已沒有任何空間，必定要歸隊挺送中惡法。不過有政界中人稱，北京今次以如此高壓手段逼建制挺林鄭，或可以令商界、建制派表面臣服，「但好多商界同建制中人心入面仍然唔服，更有人已講明等送中例過咗，就會部署退出政圈走人」。</p><p>有人坦言淡出政圈離港</p><p>該政界中人說，日前他出席一個公開場合，席間碰見的商界、專業界人士，全部均抱怨北京施壓，要他們支持送中例；又不滿林鄭至今連一條給他們下台的「金樓梯」也欠奉，「即係全部建制派冇路揀、亦唔會畀路你揀，只可以支持」。那些建制的商界、專業界人士直言，在北京高壓下，他們口中一定說支持修例，「但口服心唔服，更加覺得北京霸道到一個地步，連正面建議都唔聽」；亦有人坦言經過今次後，將淡出政圈離港，「有人話會逐步唔做公職，一、兩年內結束或搬走生意，之後離開香港，反正佢哋仔仔女女喺晒外國，去到美國、澳洲仲使怕你中共」。<br><br>另一政界中人指，今次北京做法其實令不少較溫和的建制派心寒，令更多建制中人對北京失去信心，「有個建制派議員私下同我講，佢都唔信一國兩制仲可以擺到幾耐，佢諗緊下屆或者唔再選，不如淡出搵多幾年錢，喺外國買定多兩層樓好過」。<br><br>季陶<br>周一、三、五刊出</p></body></html>