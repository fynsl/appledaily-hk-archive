<html><header><meta charset="utf-8"><title>劉沛蘅荒野拍戲驚遇怪事</title></header><body><h1>劉沛蘅荒野拍戲驚遇怪事</h1><p>有「翻版薛凱琪」之稱的劉沛蘅（Hillary）近日參與劇集《詭探前傳》及電影《八個女人一台戲》演出。《詭》劇中角色性格瘋癲且被性侵犯，她與鄭少秋有一場戲。Hillary表示從秋官身上學到專業：「嗰場戲我哋冇對話，因為近距離見到佢，感覺到佢嘅氣勢，好自然被佢吸引住，佢氣場好勁，我變咗小fans。佢好專業，好少NG，而且好有自己諗法，我做新人唔敢出聲，導演話乜就乜，我要學吓要有自己諗法。」<br><br>因劇情需要，Hillary要在荒野開夜班，她笑說不敢上廁所：「盡量去地方拍攝之前去晒廁所，直至收工，因為真係好驚，就算個環境有地方去，我都唔敢自己一個去，好彩冇遇過任何奇怪事。」<br><br>採訪：王連連<br>攝影：葉君海<br>髮型：Chris Lam<br>化妝：Kyo Lee</p></body></html>