<html><header><meta charset="utf-8"><title>他們曾說過……</title></header><body><h1>他們曾說過……</h1><p>我當時一方面感到震驚，因為一直以來對嗰場學生運動，都感覺到係相當和平嘅一場運動，我覺得冇咁嘅需要。亦都感覺到有啲迷惑李鵬總理喺學生已經宣佈咗話要停止絕食、撤出天安門嘅時候，仲有一個咁樣嘅決定。<br><br>中國政府喺事前作嘅承諾，後來都一一落空，包括不秋後算賬，包括軍隊唔係用來對付學生呢啲承諾，後來都落空咗。香港嘅未來同中國政府畀香港嘅承諾，無論係中英聯合聲明裏面嘅承諾、基本法裏面嘅承諾，係有好密切嘅關係，如果中國政府係咁唔重視自己嘅承諾嘅話，係好難怪香港人對中國政府失咗信心嘅。<br><br>——1988年起出任基本法諮詢委員會秘書長的梁振英，六四事件後接受電視台訪問，評論中共中央1989年5月派駐解放軍進入北京，及六四後秋後算賬大規模逮捕參與民運的人士。</p></body></html>