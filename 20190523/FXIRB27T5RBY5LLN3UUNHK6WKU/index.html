<html><header><meta charset="utf-8"><title>德率先出手　歐盟隨時加入制裁</title></header><body><h1>德率先出手　歐盟隨時加入制裁</h1><p>【拆局】本土民主前線召集人黃台仰獲德國政府政治庇護，雖然並非是在近日發生的事，但有民主派人士直言，北京及香港政府正因硬推《逃犯條例》修訂，在香港及國際社會引起大眾對「一國兩制」及司法獨立的信心危機。</p><p>「最壞係同美國一齊出手」</p><p>這個時候再引爆黃台仰獲德國政治庇護這顆「政治炸彈」，「等同提供一個實際嘅例子，外國政府已經唔當香港有公平同獨立司法制度，香港政府同打壓異見獨裁政府冇分別」，若果送中例獲得通過，「制裁香港嘅隨時唔只得美國，可能仲會有德國、甚至歐盟」。<br><br>該民主派人士稱，不少建制派對德國政府今次做法反應很大，「因為佢哋心知肚明，今次係第一次有西方國家、仲要係歐盟大國，有實際行動去表態，唔相信香港嘅司法制度、認為香港政府同極權國家一樣都會打壓異見，所以先至會畀政治庇護黃台仰」。<br><br>該民主派人士說德國行了第一步，「即係話一旦《逃犯條例》通過，西方國家制裁香港係好可能出現，因為德國政府已經就香港民主人權倒退，先行有行動，其他國家就可以跟住照做」。<br><br>該民主派人士更預期，一旦送中例獲得通過，不單止美國政府會有所行動，「現時咁睇，德國政府應該都有行動，而且德國又係歐盟大國，隨時連歐盟各國都會加入」，那時北京及特區政府便不是只面對美國如此簡單，「最壞情況係美國、歐盟一齊出手，即使北京想阻止，恐怕都乜冇辦法應付」。</p></body></html>