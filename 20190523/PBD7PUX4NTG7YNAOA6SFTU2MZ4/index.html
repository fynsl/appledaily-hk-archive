<html><header><meta charset="utf-8"><title>為公益金籌百萬黎明慳番金句　接力跑50層樓梯</title></header><body><h1>為公益金籌百萬<br>黎明慳番金句　接力跑50層樓梯</h1><p>一向為善最樂的黎明是公益金名譽副會長，因此公益金籌款活動當然要支持。昨日上午10時他聯同公益金董事陳智思太平紳士，現身尖沙嘴為後日舉行的《公益金萬眾同心50年》錄影籌款環節。<br><br>身形明顯比之前再弗的黎明，戴上cap帽、一身全黑運動服到場，為籌款項目「越級挑戰為公益」錄影，他和陳智思完成開步禮儀式後便立即起步，二人以接力方式跑樓梯上天際100香港觀景台，黎明跑前50層樓梯，陳智思則接棒跑餘下的50層。</p><p>較高兼有暗斜</p><p>雖然黎明有做運動習慣，但起步前仍做足熱身工夫，最終二人花了35分鐘跑畢100層樓梯，為項目籌得100萬善款，連同其他善款該項目共籌得超過310萬元，成績相當不錯。跑完後，黎明接受司儀訪問，被問到跑樓梯和平時跑步有甚麼不同？他表示：「我冇練習過，冇諗過呢度啲樓梯比較高，仲有啲暗斜，但都算正常。」司儀再問他覺得空氣質素如何時，黎明即反問：「樓梯嘅空氣質素，你想有幾好？不過都冇塵、好乾淨，算幾好，而且每隔幾層都有工作人員問需唔需水同毛巾。」</p><p>陳庭欣睇靚仔</p><p>昨日活動司儀由陳庭欣和區永權負責，剛由外地拍完《3日2夜》返港的陳庭欣笑言：「我拍咗七日先背到『法國屬地島嶼新喀里多尼亞』呢個地方中文名。」問到在當地可有艷遇時，她即向男友楊振源（Benny）派定心丸，指自己已經絕緣，只是拍攝期間有時要被迫望靚仔。<br>撰文：小米</p></body></html>