<html><header><meta charset="utf-8"><title>【馮仁昭四圍超】鄧小巧自摸嚇親伯伯</title></header><body><h1>【馮仁昭四圍超】鄧小巧自摸嚇親伯伯</h1><p>鄧小巧噚日喺Ig上載喺玻璃窗台前搔首弄姿嘅相，驟眼睇似荷蘭紅燈區感覺。小巧到新城宣傳新歌《精神餵飼》時解釋，張相係早前到芬蘭拍攝MV劇照。<br><br>小巧話：「拍攝時喺夜晚，導演喺樓下示範自摸動作叫我跟住做，點知咁啱隔籬單位有位6、70歲左右伯伯望過嚟，跟住露出好驚嘅樣就拉埋窗簾。」<br>撰文：馮仁昭</p></body></html>