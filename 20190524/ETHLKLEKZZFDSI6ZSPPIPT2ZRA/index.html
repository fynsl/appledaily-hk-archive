<html><header><meta charset="utf-8"><title>杜如風街頭扯煙拍攝</title></header><body><h1>杜如風街頭扯煙拍攝</h1><p>有「日本通」之稱的杜如風近日留港工作，《蘋果》在日前下午4時許，見到身穿灰tee、短牛仔褲襯波鞋的杜如風，在銅鑼灣百德新街附近拍攝，同行還有六、七位工作人員。拍攝一會後，化妝師幫杜如風補妝，其間，化妝師遞了一支點好的香煙給她，見她用力扯了三、四啖，再喝了幾口飲料，就繼續埋位工作。</p><p>杜如風當日拍攝一個在斑馬線步往行人路的鏡頭，拍了幾次，攝影師就收貨。拍完片後，杜如風跟另一位攝影師去後巷影相，自封為「世界級港女」的杜如風擺出多個非常80年代的街拍類甫士，未知是順應攝影師要求有特定主題，抑或是自由發揮。拍攝當日也是杜如風44歲生日，她在Ig貼文：「生日要開工，其實係一件好慘嘅事，不過用另一個角度嚟睇，賺到錢嘅，所以拍多啲都唔夠！」<br>採訪、攝影：梁繼光、黃曉程</p></body></html>