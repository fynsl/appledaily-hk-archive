<html><header><meta charset="utf-8"><title>【add名人時尚】父親節唔送禮陳凱琳兒子剪髮留作紀念</title></header><body><h1>【add名人時尚】父親節唔送禮<br>陳凱琳兒子剪髮留作紀念</h1><p>陳凱琳昨日與李美琪在旺角出席品牌活動，陳凱琳即場為粉絲印製名字卡片套，她笑言印有名字的私人禮物特別有意義，更希望可以設計家庭裝，她說：「有朋友有送印咗mommy' s boy、daddy's little king嘅衫仔畀BB，但係佢着咗daddy's little king，第二日就要着另一件，遲啲都想製家庭裝。」</p><p>三個月大定性 </p><p>早前首次以母親身份過母親節，陳凱琳說：「第一個母親節特別有意義，都係簡單喺屋企食飯，BB太細個未出得街，佢好乖，剛滿三個月，定性咗，冇喊咁多。」問到老公鄭嘉穎有否送禮物？她說：「冇呀，佢有問我想要乜，我諗唔到，𠵱家已經好滿足，母親節係仔送禮物畀媽咪，佢乖已經係一份大禮。」又笑言幸好沒有要求禮物，否則下月父親節自己要傷腦筋。陳凱琳又謂前日替囝囝剪頭髮，兩公婆怕弄傷愛兒，故邀請了髮型師操刀，她更即時用袋收藏頭髮留念，被嘉穎嘲笑：「使唔使呀？」</p><p>李美琪嫌撞名</p><p>李美琪正在拍攝ViuTV劇集《Me too》，是一部以辦公室性侵案作題材的劇集，李美琪自言幸運未遇過不幸事件，她說：「我細個有名叫鐵沙掌同男人婆，男仔唔會吼，會當我係兄弟。劇入面我嘅上司涉及性侵，我都有經歷其中。」她又開心可以拍劇時集郵梁漢文、張慧儀。李美琪又提到有改名打算，她說：「我有睇相，都想改個名幫到事業。不過𠵱家隔幾年就有一個美琪出現，我發覺『美琪』係永恒不死，師傅話我屬金，但要再多啲金，金係咪代表金錢？我都想賺多啲錢。」<br>採訪、攝影：羅慧敏</p><p>更多精采時尚內容，盡在 http://add.appledaily.com。 </p></body></html>