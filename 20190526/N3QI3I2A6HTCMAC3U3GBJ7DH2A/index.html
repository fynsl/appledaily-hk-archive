<html><header><meta charset="utf-8"><title>趙式芝談再婚：等香港合法化先</title></header><body><h1>趙式芝談再婚：等香港合法化先</h1><p>趙式芝及王曼喜等昨日到中環大會堂出席「同慶同婚」活動，慶祝台灣同志婚姻合法化。與波爾錶太子女楊如芯離婚的趙式芝，二人都各自有另一半，趙式芝指新歡JW因怕醜未有到場。</p><p>王曼喜裸露有底線</p><p>對於台灣同性婚姻日前已合法化，趙式芝替當地朋友開心，見很多朋友領取婚姻註冊證書，問到可會考慮再婚？她說：「等香港合法化先，喺台灣冇意思，結咗香港唔會承認，而且台灣法律只接受當地人結婚，就算香港人想嫁台灣人都難，只能羨慕同戥台灣人開心。」她戥在台灣結婚的朋友開心，朋友稍後擺酒，可能會到當地參加喜宴。<br><br>王曼喜與密友Anne到場，她表示二人在兩年前的同性活動認識，已拍拖一年，對方任職設計行業，已互相見過家長，一星期也見面兩次。王曼喜表示二人未談及結婚計劃：「我哋都唔急，希望自己住嘅城市有咁嘅機會。」提到妹妹王麗嘉貼性感相到社交平台，她指Anne曾反問：「佢問我點解唔畀佢睇先，其實佢冇乜嘢，都支持嘅。」對於妹妹背面全裸引起迴響，她謂人靚多談論，而自己性感極限只能露背，若做慈善就另考慮，她說：「可以諗吓，但都有底線，問吓媽咪意見，最緊要靚。」<br>採訪：王連連<br>攝影：仇志德</p></body></html>