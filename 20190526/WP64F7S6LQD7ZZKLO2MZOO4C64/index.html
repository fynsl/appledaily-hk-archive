<html><header><meta charset="utf-8"><title>他們曾說過……</title></header><body><h1>他們曾說過……</h1><p>真係咁多晚差唔多都冇乜瞓，佢哋學生冇瞓，我哋都差唔多要哺住喺度，驚隨時有戒嚴，或者隨時都有鎮壓。但係總體來講覺得好有意思，因為成個喺北京嘅氣氛，係喺我以前兩年讀書裏面完全未見過。成個天安門畀我一個感覺就好似一個小嘅國家，由一啲手無寸鐵嘅市民去保護一啲手無寸鐵嘅學生。<br><br>其實大陸嘅市民對香港記者嘅期望係好高嘅，佢哋唔係好相信國內嘅報紙，好希望香港嘅報紙可以同佢哋如實咁樣報道，甚至對於香港嘅記者出入都有特權，呢次真係畀我睇到香港呢次喺傳媒上面係扮演着好重要嘅角色，而且將我哋香港人嘅分析回饋番畀北京嘅政府，都發揮咗好大嘅作用。<br>——現任經民聯立法會議員梁美芬仍是《英文虎報》記者時，接受過電視台訪問，講述八九民運期間上京採訪的感受。</p></body></html>