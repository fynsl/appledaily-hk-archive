<html><header><meta charset="utf-8"><title>邊做邊學金融科技　張向囝囝「埋手」</title></header><body><h1>邊做邊學金融科技　張向囝囝「埋手」</h1><p>【本報訊】連阿里巴巴主席馬雲都講過，二十多年前在港推出的八達通系統曾領先全球，但本港科技優勢不再是必然。隨着手機錢包大行其道，內地居民使用二維碼滲透衣食住行，靠線下（離線）業務起家的八達通，近年亦積極拓展線上收益如P2P、虛擬卡及二維碼等，但能否華麗轉身仍待時間證明。<br><br>銀行界「紅褲仔」出身的八達通行政總裁張耀堂（Sunny）笑說，自己亦「邊做邊學」，朝金融科技大勢邁步。<br><br>做CEO難，做Fintech CEO更難，既要懂風險合規又要識科技，他形容八達通「主要命脈就係科技」，公司並非突然變身Fintech，但「現實上好難搵一個瓣瓣掂的人」，作為舵手最重要找到合適專才輔助自己，「亦要營造一個環境畀後生仔多啲提議」。</p><p>「叫阿仔用完後畀意見」</p><p>除了公司後生仔，他亦深諳向家中後生仔──兩個兒子「埋手」。無論學新的手機應用程式或測試服務，「當唔掂就係叫阿仔，點解個電話會咁樣……如果我哋有新App出，第一時間就叫個仔下載用完之後有咩意見話我知。」<br><br>大兒子雖沒投身金融界，但亦會幫手「贒實」生意機會。「好多時佢見到邊到唔收八達通就WhatsApp我，老竇點解呢間咖啡店都唔收八達通，點搞呀你哋？」<br><br>人多好辦事，他亦延伸至公司各個層面。早前政府推公共交通費用補貼計劃，市民透過八達通拍卡便可領取，為確保首個「回水日」（2月16日）暢順，Sunny發動員工攜眷，踏入凌晨「當親子夜宵活動」測試系統，「200幾個同事喺街去唔同舖頭及領取站試下攞唔攞到……我個仔都喺中環仲拍咗條片返嚟。」<br><br>八達通發卡逾3,600萬張，佔本港公交支付量9成，惟線下增長始終有局限，港鐵明年中亦會增設二維碼入閘。張耀堂稱，「唔可以期望永遠都佔9成」，線上購物則無疆界，去年該公司零售業務金額收益創歷史新高，他希望雙位數增長情況能持續。</p></body></html>