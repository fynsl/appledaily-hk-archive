<html><header><meta charset="utf-8"><title>隔牆有耳：《蘋果》再派遮　6.9撐傘反惡法 - 李八方</title></header><body><h1>隔牆有耳：<br>《蘋果》再派遮　6.9撐傘反惡法 - 李八方</h1><p>噚日支聯會舉行平反六四遊行，今年仲加入反送中惡法議題，共同捍衞香港核心價值，《蘋果》今年特製約2,500把「撐自由反惡法」黃傘，噚日兩點鐘左右喺起點修頓球場四個出入口向公眾免費派發，由於噚日有雨，《蘋果》呢把黃傘正好合用，唔少市民都拎一把，即使停雨，好多市民都撐遮遊行，令到修頓球場同遊行沿途出現一片「黃海」，令人想起五年前傘運現場，更展現了港人拒絕《逃犯條例》修訂的決心。直到約3點45分，《蘋果》共派出約2,400把黃傘。噚日拎唔到嘅市民放心，《蘋果》仲有一批黃傘於6月9日反送中惡法遊行當日派發，市民到時可以撐起「撐自由反惡法」黃傘，遊行高呼撤回惡法。</p></body></html>