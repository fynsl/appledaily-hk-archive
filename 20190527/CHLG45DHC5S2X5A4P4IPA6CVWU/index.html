<html><header><meta charset="utf-8"><title>【娛樂人物】緋聞比作品更多王秀琳逃離是非圈</title></header><body><h1>【娛樂人物】緋聞比作品更多<br>王秀琳逃離是非圈</h1><p>王秀琳（Mango）18歲簽約模特兒公司入行，但緋聞比作品數量還多，星途不似預期，最終撰擇離開這個是非圈。轉眼20年過去，現年38歲的Mango，離開娛樂圈剛好10年，近年她雖然轉戰飲食界，但一舉一動仍深受傳媒關注，尤其是感情生活，至今仍是娛樂版常客。</p><p>現年38歲的Mango，淡出娛樂圈已經有10個年頭，日前換個角色以老闆身份接受《蘋果》專訪，Mango坦言當日決定離開娛樂圈，其中一個原因是不想再承受負面新聞，她說：「好多新聞都唔係真實，但又要忍住唔可以出聲，覺得好辛苦，都唔係做緊自己，唔鍾意點解唔可以出聲？咁我不如唔做啦！」</p><p>認處事態度差</p><p>Mango坦言自己性格太率直，不適合在娛樂圈生存，也曾經自我檢討、捫心自問過，自覺從前思想實在太幼稚，處事態度又不好，也沒有理會別人感受，容易得罪人，她說：「𠵱家諗番起都覺得自己好衰。」她續說：「我個人比較簡單，以前諗嘢好幼稚……雖然𠵱家都唔係好成熟，但諗起以前好多嘢，處事態度都唔係咁啱，好易得罪人，因為我諗到就會講，好似化妝師化完妝，我覺得唔靚就會直接講，冇理人感受，好彩以前化妝師同我熟，都知道我性格。」<br><br>雖然過去在娛樂圈的日子是非不絕，但Mango自言多數回憶都是美好的，只是淡出後多年來緋聞未停過，歸根究柢的原因，連自己也想不明白，她表示：「可能呢啲就叫一日在娛樂圈，一世都在娛樂圈啦！」Mango謂即使已不再是藝人身份，但對鏡頭依然敏感，有時出街會戴口罩，心態還是改不了，她更直言最怕被偷影，尤其是和朋友一起，不想朋友受牽連，她笑說：「咁你唔通叫朋友戴口罩咩，咁咪自己戴囉！」緋聞一單接一單，異性緣極旺的Mango帶笑自辯：「其實唔只我一個，好多藝人都有緋聞，回應就越描越黑，其實都食咗好多死貓。」她更衝口而出指曾被人出賣：「唔好講喇！所以我都好少同圈中人講心事，好多朋友都係圈外人。」</p><p>嚮往結婚生仔</p><p>近年積極開拓飲食生意的Mango，自揭有次在廚房切材料，不小心跣手切傷手指，急送院縫了8針。她強調沒想過要做女強人，自己也不恨做，只覺得任何人都要有一份工作，就是這樣簡單。問到最想做是否結婚生小朋友？她坦言：「我諗個個女仔都會嚮往，我都想快啲有呢一日。」不過，Mango表示對另一半都有要求：「最重要係大家方向一致，自己努力做嘢，都係為咗有更好生活，如果搵另一半，當然大家要有共同方向，我諗唔會有人鍾意一個日日喺屋企唔做嘢嘅人啩！」<br>撰文：鄉奈仁<br>攝影：葉君海</p></body></html>