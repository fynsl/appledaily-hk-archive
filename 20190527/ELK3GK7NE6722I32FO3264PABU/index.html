<html><header><meta charset="utf-8"><title>西環集中營︰懶理港抗議　歐美企業悄悄走資 - 季陶</title></header><body><h1>西環集中營︰<br>懶理港抗議　歐美企業悄悄走資 - 季陶</h1><p>德國政府為本民前黃台仰提供政治庇護、歐盟駐港澳辦事處向特首林鄭月娥發出外交照會抗議《逃犯條例》修訂，均反映除美國外，送中例也令歐洲對香港司法制度失去信心。<br><br>雖然北京及港府均提出抗議，但有專業界中人稱，外國政府及商界不會因這些抗議而改變他們對港政策，以他所知不論美國還是歐洲在港企業，已開始「走資」，更有外資企業叫停拓展大灣區研究，「再次證明送中有冇影響，唔係北京、港府講幾句冇事，外國就會信」。<br><br>該專業人士對季陶表示，有長期合作的外企夥伴對他說，他們已壠動研究將辦公室遷離香港，「當然唔係話走就可以即走，都要時間，估計今年下半年開始陸續走，當中美資歐資都有」。</p><p>大灣區發展計劃叫停</p><p>以他所知，部份企業已開始調走資金，「因為好多擴展計劃唔做住，外資公司將資源調去東南亞地區，好似南韓、新加坡甚至台灣」。他更聽聞有外國科技公司，叫停到大灣區發展計劃，「現在成個計劃放棄，一來因為中美貿易戰，二來因送中例，萬一香港冇咗獨立關稅地位，大灣區冇晒吸引力，而且風險仲好高」。<br><br>當然作為外企，而且在中港均有生意，這些走資行動一定不會高調行事，「早排都有內地官員搵佢哋總公司傾，問對大灣區投資有冇變，咁就梗係話冇，但底下就加快步伐走人」，所以他笑言，政務司司長張建宗聲稱經他解說後，有外國商會表示對送中例安心了，「人哋心入面可能諗緊，自己都走緊資，唔通當面話你聽咩！」<br><br>季陶<br>周一、三、五刊出</p></body></html>