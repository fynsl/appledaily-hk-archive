<html><header><meta charset="utf-8"><title>隔牆有耳：朱牧潮玩fb filter 　#六四我記得 - 李八方</title></header><body><h1>隔牆有耳：<br>朱牧潮玩fb filter 　#六四我記得 - 李八方</h1><p>呢排大家嘅facebook、twitter最近出現大批snapchat嘅童顏濾鏡相片後，好多人爭住玩再上載呃like，仲好受不同年齡人士歡迎。國際特赦組織香港分會同台灣分會亦食住呢個潮流，喺六四30周年前夕推出「六四AR濾鏡」，等網民可以將平反六四訊息喺社交網宣揚開去。</p><p>插畫家製手機sticker</p><p>巿民用六四AR濾鏡影相上載後，可以打卡並加上標籤「#六四我記得」，表達紀念六四死難者同佢哋追求自由嘅精神。噚日係六四30周年遊行，支聯會常委朱耀明就率先試用咗呢個六四濾鏡，頭上多咗一條寫上「自由」嘅白色頭帶，唔知大家又覺得效果如何？有興趣嘅讀者，可以到以下連結拍攝頭像試用：<br><br> https://www.facebook.com/fbcameraeffects/tryit/322552505093784 <br><br>國際特赦組織亦同台灣插畫家@dorothyliang合製手機sticker，希望大家嘅六四記憶喺日常生活中「常新」。（下載網址：  https://play.google.com/store/apps/details?id=com.tam30commemorate.stickerapp） <br><br>李八方</p></body></html>