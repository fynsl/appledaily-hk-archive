<html><header><meta charset="utf-8"><title>做生意一腳踢</title></header><body><h1>做生意一腳踢</h1><p>王秀琳「逃出」娛樂圈後，變身女強人，積極為自己的生意籌謀，繼之前和友人合資開餐廳、酒吧後，最近再投資賣XO醬，所做的生意都離不開飲飲食食，她笑說：「我好鍾意食辣嘢，所以先諗到做XO醬，由構思到去做只係好短時間，所有嘢都由零開始，乜嘢都一手一腳去做，由揀食材到切材料都係。」<br><br>雖然所涉足的生意只算是小本經營，但她依然落足心機去做，凡事親力親為，Mango說：「同朋友合資嘅其他生意，始終唔係自己落手落腳做，呢度我連包裝、包裝紙上面嘅字，打電話去大小嘅舖sell貨上架，都係自己做。」她分享了創業歷程，坦言初時把目標定得太高，現在懂得放慢步伐，給自己多一點時間和空間，最希望可以將產品帶到內地，因為香港市場的確比較細，但能在香港成功其實都已經很值得高興。</p></body></html>