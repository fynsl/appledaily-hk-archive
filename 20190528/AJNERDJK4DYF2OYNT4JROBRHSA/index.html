<html><header><meta charset="utf-8"><title>他們曾說過……</title></header><body><h1>他們曾說過……</h1><p>對於昨晚喺北京方面所發生嘅事情，我係表示強烈譴責北京當局血腥鎮壓學生。因為喺今天嘅中國來講，已經同過往有好大嘅唔同。因為喺過往嘅十年裏面，中國已經實行咗開放政策，所以喺資訊方面比較發達。而且喺北京呢次學生事件裏面，香港嘅傳媒不斷作出詳細嘅報道，所以香港人比較容易掌握事態發展。<br><br>中國當局用咁嘅處理手法，我覺得香港人從一個初期同情嘅態度，一路走落去，去支持、肯定學生呢次係一個愛國民主運動，而北京當局對學生運動採取咁樣嘅血腥鎮壓措施，令到真係中外震驚。喺呢次事件裏面，我覺得香港人，係上咗好深刻嘅一課，大家喺呢個時候，更加去關心中國，關心中國嘅未來，香港人要更加團結埋一齊，點樣促進我哋國家朝向民主進步呢個方向。<br><br>——現任全國人大常委譚耀宗在30年前、六四事件發生後，以立法局議員身份出席城市論壇，公開譴責中共血腥鎮壓北京學生。</p></body></html>