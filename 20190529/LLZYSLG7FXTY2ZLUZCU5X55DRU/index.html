<html><header><meta charset="utf-8"><title>【中環在線】郭基浩首會傳媒與郭炳湘餅印一樣 - 李華華</title></header><body><h1>【中環在線】郭基浩首會傳媒<br>與郭炳湘餅印一樣 - 李華華</h1><p>帝國集團創辦人郭炳湘嚿年10月過身，佢三個公子及千金就緊急回巢坐鎮，其中孻仔郭基浩（Jonathan）同埋二女郭蕙珊（Lesley）接棒集團業務之後，首次以集團董事身份喺公開活動上面見傳媒。<br><br>甚少喺公開場合露面嘅Jonathan，同Daddy個樣生到餅印一樣。雖然三父子都係「方形面」，但比起大佬郭基俊（Geoffrey），Jonathan眉宇之間同爸爸更相似。佢喺記者會上多次提及爸爸，指佢對酒店業有熱誠，海員之家重建項目最初更係由爸爸策劃，講講下Jonathan仲有啲眼濕濕添。<br><br>帝國集團「新logo」係由已故郭炳湘同三個仔女筆迹組成，「Empire」中的「E」係來自郭炳湘簽名，而「mpire」則係Jonathan同Lesle嘅筆迹，寓意成功接捧。<br><br>李華華<br>mailto:LiWaWa@AppleDaily.com</p></body></html>