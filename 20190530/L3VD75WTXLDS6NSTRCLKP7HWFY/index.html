<html><header><meta charset="utf-8"><title>6.9遊行　警稱「唔使傾」只開3行車線</title></header><body><h1>6.9遊行　警稱「唔使傾」只開3行車線</h1><p>【本報訊】民陣昨就6月9日「反送中」大遊行起點和路線安排與警方開會，不過由於民陣不滿警方以單向式「下命令」要民陣接受遊行安排，不能有任何異議，民陣代表於會面約兩小時後集體離場抗議。民陣會後要求警方本周內再次與他們開會，並改變只宣示立場，以及要求民陣「硬食」的態度，以便達成共識。<br><br>民陣召集人岑子杰指，警方會上要求民陣由原來銅鑼灣東角道起步，改為在維園草地起步，又指警方已決定最多只開放三條行車線，並在必要時開放多一條電車路，拒絕考慮民陣要求警方開放四條行車線加一條電車路的要求，他引述警方指：「西行線三條車線已經夠，唔使再加。」</p><p>民陣轟做政府幫兇</p><p>據了解，4月28日的遊行有多達13萬人參與後，警方就今次遊行商討安排，立場變得極為強硬，有高級警司（行動）會上稱：「你哋（民陣）係咪唔傾？唔傾咪唔傾囉！」、「我哋只係得呢樣（方案），呢樣嘢已唔使再傾，我哋傾下一樣嘢！」<br><br>岑子杰認為，由於4月28日反送中遊行有13萬人參與，在警方只肯開放三條行車線下，有巿民要到晚上7時才能在東角道起步，「我哋見到現時氣氛比當時更熱熾嘅時候，人數真係去到30萬，呢個都係可以預期嘅，我哋唔想巿民要喺起點塞五、六個鐘先起步，所以希望爭取開放多啲行車線，但警方明顯係寸步不讓」。<br><br>民陣最希望能夠使用維園硬地足球場，但球場早已遭團隊申請作足球比賽或正在維修，即使民陣讓步在維園草地出發，因維園草地入口極窄，若警方拒開放更多行車線，只會令大批巿民無止境地擠在維園草地等候出發，「我哋唔希望喺送中條例都未過嘅時候，警方已經咁強硬地做政府嘅幫兇，去滅巿民嘅聲音」。<br>■記者林俊謙</p></body></html>