<html><header><meta charset="utf-8"><title>西環集中營：修訂自欺欺人　為建制找下台階 - 季陶</title></header><body><h1>西環集中營：修訂自欺欺人　為建制找下台階 - 季陶</h1><p>特區政府在民意以及國際社會壓力下，昨日終於肯拋出小修小補式的《逃犯條例》修訂建議，包括將引渡門檻提高到七年。有民主派人士批評，有關修訂建議根本不接受民意，只是為了在今日召開的保安事務委員會會議讓建制派有下台階，也為他們投支持票找藉口，「本質上成個送中惡法核心係冇改變過，仍然係隨時可以送中」，市民、民主派以至國際社會根本不會收貨。<br><br>該名民主派人士指出，即使暫不談是否將送中例全條撤回，單從修改層面來看，政府提出的修訂仍無法令港人、國際社會相信如何可以保證不被內地濫用，以經濟犯罪名義將異見者由香港引渡回大陸，「其實好簡單，修改完之後，如果有人俾大陸屈佢逃稅，可唔可以引渡返大陸？答案係可以，咁呢個修訂有乜意義？」他認為對於中小企、本地以及外國商人，這些修訂根本不足以改變反對送中條例的立場，「但係對於立法會建制派嚟講，佢哋咪可以大大聲講政府從善如流，於是有藉口支持」。<br><br>有專業界中人更表示，所謂的修訂只是自欺欺人，「班建制派自我感覺良好地諗，爭取到政府『讓步』，咁投贊成票就冇咁傷，但事實係根本冇人當呢個係讓步」，他續指出，不少專業及商界中人已經說預備在6月9日組隊上街，「情況有啲似2003年7.1前，大家傾緊邊度集合，又或者去邊度食完飯再出發去遊行」，政府的修訂除了令那些一定要支持的建制派內心好過一些，「根本冇影響到民意」。<br><br>季陶<br>周一、三、五刊出</p></body></html>