<html><header><meta charset="utf-8"><title>邱達昌：建制表面撐修例　暗與政府拗撬</title></header><body><h1>邱達昌：建制表面撐修例　暗與政府拗撬</h1><p>【本報訊】有線寬頻主席邱達昌昨日大爆《逃犯條例》爭議的內幕，他透露有建制派立法會議員表面上支持政府修例，但背後「同政府有最大拗撬」，不斷向政府反映意見。他個人則支持修例，指不能將香港變成逃犯中心。<br><br>有線寬頻昨日舉行股東會，會上有小股東提到近月電視台積極在大灣區發展，會否擔心萬一《逃犯條例》修訂後影響前線記者安全。有線主席邱達昌表示，「我個人睇，呢幾日嘅訊息好正面，香港政府有好多樣嘢改進緊《逃犯條例》，其實香港有好多好嘅議員，我唔方便講邊個，表面好支持政府，亦都真心支持政府，後面反而呢啲表面支持政府嘅人，係同政府有最大拗撬，佢哋喺內部好大力、畀啲好好、好有建設性嘅意見。」他續指，「香港變咗做逃犯中心係唔啱……我好中肯」。</p><p>指美「鴉片戰爭咁蝦我哋」</p><p>他坦言「自己做生意，當然支持政府」，表示「前幾日立法會好似台灣咁，我覺得幾可悲」，指自己是中立派，不能將香港變成逃犯中心方向正確，「我喺香港大，梗係想香港好」。<br><br>邱達昌更表示：「英國、美國都有類似嘅（條例），有乜理由你打我就得，我打你就唔得。」更表示曾與美國總統特朗普做生意：「呢條友真係打橫行，中國唔可以好似鴉片戰爭咁（俾人）蝦我哋。」會後邱達昌會見傳媒，有記者問及類似問題，邱達昌都沒有正面回答如何保障前線記者的人身安全。<br><br>■記者梁延宇</p></body></html>