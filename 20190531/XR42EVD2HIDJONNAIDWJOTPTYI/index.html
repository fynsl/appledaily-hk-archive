<html><header><meta charset="utf-8"><title>林嘉欣再入錄音室好驚</title></header><body><h1>林嘉欣再入錄音室好驚</h1><p>林嘉欣、徐濠縈與上山詩鈉女兒Hilary等，昨日到中環出席化妝品活動，嘉欣指護膚最重要是長期保持戀愛感覺︰「主要靠想像，諗吓以前拍拖時候。」她大讚丈夫經常給她驚喜︰「佢出埠工作時，有時會比預定日子早一、兩日返，突然見到佢會好開心。」但嘉欣卻尷尬表示沒有驚喜回敬丈夫，因湊女已經好忙。問到跟黃偉文及麥浚龍合作的新歌，嘉欣則說︰「詳細問番佢哋，我十幾年冇唱歌，一個人入錄音室自己聽自己唱會驚。」</p><p>阿徐指囡囡康堤早前被影到拍拖留陰影，她笑說︰「我有時會車佢去偷情戲院，即係好偏遠嘅戲院，佢哋唔係睇戲就留喺屋企。」阿徐又表示有鼓勵囡囡多點外出，以免悶親男友。<br>採訪：馬建華<br>攝影︰林賓尼</p></body></html>