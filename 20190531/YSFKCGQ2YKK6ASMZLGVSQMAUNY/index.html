<html><header><meta charset="utf-8"><title>城城暫停追B仔</title></header><body><h1>城城暫停追B仔</h1><p>郭富城、楊千嬅及葉德嫻等昨日在銅鑼灣出席首個「無膠日」成立活動，身為發起人的林恬兒、丁子高與汪詩詩也現身支持。城城太太方媛在4月誕下小公主，心情勁靚的城城，一見記者便主動說：「二寶喺4月出世，中文名仲研究緊，英文名叫Charlotte，因為大女Chantelle都係用ch，所以細女都用番。」問大女Chantelle有否呷醋？城城笑說：「少少啦！始終仲細，當抱住二寶嘅時候，佢就會少少呷醋，我會𠱁番佢，OK嘅。」</p><p>問會否繼續追仔嗎？城城說：「暫時唔會嘞！仔女都冇所謂，最緊要健康，我唔知道仔有乜感受，但係𠵱家好滿足，太太好辛苦，個過程真係好偉大，休息吓先。」千嬅爆城城急不及待向她分享細女照片，她說：「好得意！兩個囡囡都眼大大、好靚。」問她是否恨生女？千嬅說：「呢啲緣份嚟嘅！早知係咁當年就盡快追，唔好隔咁耐，個仔都7歲，係另一種教法。」<br>採訪：羅慧敏<br>攝影：仇志德</p></body></html>