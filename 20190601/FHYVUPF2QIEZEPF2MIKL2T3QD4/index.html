<html><header><meta charset="utf-8"><title>簽約三年再出廣東歌GiGi揀歌囡囡行先</title></header><body><h1>簽約三年再出廣東歌<br>GiGi揀歌囡囡行先</h1><p>梁詠琪（GiGi）已經超過十年沒簽約香港唱片公司，昨日出席簽約儀式宣佈加盟環球唱片，活動以「環球歷險記」為主題，GiGi以一襲「灰姑娘」（Cinderella）般的粉藍長裙現身，化身說書人的她，在記者會上獲白兔、鐵皮人及穿透明上衣扮國王的外籍男模，送上玻璃鞋和權杖，象徵事業和人生上遇到伯樂，並宣告推出新歌《再見灰姑娘》。</p><p>唔唱慘情歌</p><p>GiGi受訪時表示踏入人生另一階段，不適合再做公主，所以才有《再見灰姑娘》這首歌，希望日後推出的作品都以帶給人希望為主，她說：「我諗𠵱家我唔再適合唱太多慘情歌，希望嚟緊嘅新歌都可以唔同嘅童話故事做主題，以成人嘅角度去睇童話故事，我覺得好適合𠵱家嘅身份，其實每個故事都有好多好深嘅哲理。」</p><p>對於今次以Cinderella造型示人，GiGi笑言囡囡大讚：「佢一見就雙眼發光咁話條裙好靚，佢都有聽過呢首歌，仲話好聽，小朋友講嘢好真實，佢一聽就認得媽媽把聲。」GiGi又透露跟環球簽約三年：「今次會簽十首廣東歌，其實簽公司嘅原因，係希望有佢哋幫手兼顧幕後同宣傳，等我可以多番啲時間。」</p><p>笑老公冇肌</p><p>活動上找來外籍男模充當國王，何不找老公Sergio擔任？GiGi笑說：「 因為要赤裸上身，我就覺得搵本身已經有胸肌嘅男模特兒好啲，唔使佢刻意收身。」她又透露原本大會希望男模要赤裸上身，不過GiGi覺得囡囡有機會看到相片，所以最終決定讓男模穿上透明膠質上衣示人，她更表示除了歌曲題材有所轉變外，即使日後接拍電影，都會避免有親熱或性感場面。<br>採訪：曹家誠<br>攝影：仇志德</p></body></html>