<html><header><meta charset="utf-8"><title>李芷菱　梁雪瑤　林孜沫<br>亞姐夢未完</title></header><body><h1>李芷菱　梁雪瑤　林孜沫<br>亞姐夢未完</h1><p>【娛樂人物】亞洲電視2016熄燈至去年初「重啟」，最初聲勢浩大的莫過於復辦亞洲小姐選舉，可惜新任亞姐誕生，亞視卻屢次裁員，年度選美盛事更未見蹤影，去年香港區冠軍梁雪瑤、季軍林孜沫及最上鏡小姐李芷菱卸任在即，日前接受《蘋果》訪問，三人都力撐留在亞視，星途未必如外間傳差勁，三人反而都有所得着。</p><p>相對歷代亞姐，今屆亞姐無論聲勢、工作、見報率的確不多，收入自然成為顧慮，冠軍梁雪瑤說：「呢個行業嚟計我哋算係咁，起碼夠使，有畀家用屋企人。」林孜沫說：「公司有安排工作，唔覺好辛苦。」</p><p>望有新血加盟</p><p>外界批評留在亞視發展星途暗淡，三人當選後和公司簽了三年合約，反而不憂慮前景，梁雪瑤說：「命裏有時終須有，命裏無時莫強求，相信公司會安排到我哋有好發展。」季軍林孜沫則說：「知道自己進步同學習中，將來會有結果，唔一定立刻睇到。」兩人立下目標，希望30歲前事業有成，林孜沫笑說：「若到時冇乜成績就要睇吓點，可能結婚生仔。」<br><br>踏入6月，新一屆亞姐選舉消息仍未明朗，梁雪瑤表示：「有聽過公司消息，內地同台灣賽區開始緊，香港賽區可能會稍後公佈，我哋期待新血加入公司，吸納多啲新血，對宣傳會有幫助。」面對亞視殘局，會否擔心成為末代亞姐？林孜沫說：「唔擔心，我哋冇聽過話唔搞，只係時間問題箒。」梁雪瑤說：「唔擔心公司情況，雖然內部有發生變化，公司有一定節目籌備中，陸續有新節目推出，即使成為末代亞姐都幾好，呢個身份幾特別，自己係末代會考生，末代A Level生出嚟，成為復辦第一屆亞姐冠軍好特別，又可以有成長身份，帶領新血。」梁雪瑤從不後悔由港姐轉戰亞姐，她說：「覺得冇揀錯，人生路自己行出來，自己係獨特一位，新亞視開台復辦第一屆亞姐，夠特別同光榮。」<br>撰文：卓寶花<br>攝影：林賓尼</p></body></html>