<html><header><meta charset="utf-8"><title>酒樓「螺絲燒賣」奉客　職員圖收起　事主報警送院</title></header><body><h1>酒樓「螺絲燒賣」奉客　<br>職員圖收起　事主報警送院</h1><p>【本報訊】一名女食客昨早與父親到荃灣一間酒樓飲茶，叫了一籠燒賣，咀嚼時發現有異物立即吐出，赫見竟是一粒一厘米長的螺絲，女事主感不適送院檢查，她表示考慮向該酒樓追究及向食環署投訴；酒樓回應指可能是機器攪肉時有螺絲鬆脫所致，已向食客致歉。　<br>記者：梁瑞帆</p><p>涉事酒樓是荃灣眾安街千色匯五樓的名苑酒家。任職營業員的食客林小姐表示，昨晨她送兒子上興趣班後，早上10時許相約父親到上址飲茶，點選了多籠點心，一直未有異樣，惟獨夾起其中一粒特價早茶優惠9.8元的燒賣進食，咀嚼時感到口腔有硬物，連忙吐出，結果發現一粒一厘米長的螺絲藏於燒賣肉內，「初時不以為意，喺口中咀嚼時點解唔溶嘅？之後吐出嚟，先見到係螺絲」。<br><br></p><p>經理：料機器螺絲鬆脫
</p><p>林小姐立即向酒樓職員投訴，有職員當時僅稱「唔好意思」，隨即收起燒賣，但她認為事態嚴重，若長者進食燒賣後吞入異物，後果不堪設想，堅拒免單處理，要求取回螺絲及向食環署投訴，雙方一度就事件拉鋸，「我即刻畀服務員睇，佢好快收起碗嘢，畀咗部長睇，話換第二啲嘢畀我，我話唔換任何嘢，叫佢畀返碗燒賣我先，部長收埋咗話畀師傅跟進，又話已經丟咗，仲話成張單免費，佢死都唔肯拎返出嚟。我最後報警，佢就攞返粒螺絲出嚟」。<br><br>林小姐事後表示不適，用紙巾包着涉事螺絲，經救護車送院檢驗，對酒樓的處理手法感到不滿，揚言會向食環署投訴：「我覺得酒家唔負責任，做乜收埋碗嘢，應該同我傾。我好擔心食咗落肚，𠵱家有鼠疫，粒螺絲有冇細菌喺上面我都唔知，佢哋又冇話幫我送我去醫院，我唔知有冇吞過其他嘢落肚，所以報警，警方都建議我報食環署。」警方經初步調查後，案件列雜項處理。<br><br>名苑酒家營業經理權哥回應，估計是機器「撈肉碎」過程中有螺絲鬆脫所致，若酒樓一般接獲有關食物投訴，會要求部門主管留意，經理曾將異物交予點心部主管了解，着主管跟進及留意，「大家都唔想發生，係意外」。他又指已通知點心部主管及集團主管跟進事件。</p></body></html>