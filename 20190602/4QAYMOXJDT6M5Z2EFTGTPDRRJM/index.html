<html><header><meta charset="utf-8"><title>【財經專題】靠太陽穴凹位佩戴訂製眼鏡店　助無耳客人</title></header><body><h1>【財經專題】靠太陽穴凹位佩戴<br>訂製眼鏡店　助無耳客人</h1><p>手作工藝予人一種獨一無二的印象，但你有否曾經想過，這類度身訂做的服裝飾品對有需要人士來說，是極為重要。訂製眼鏡店「光景手造」創辦人劉堅迪（Rif），遠赴法國學手造眼鏡，除了為型為靚，其實還有一份使命感，「好多人其實面對緊唔同困難，佢哋好難搵到渠道買一副適合佢哋嘅眼鏡」。<br>記者：蘇承智</p><p>稱呼自己為「眼鏡裁縫」的Rif，他指曾經有位客人，因意外失去耳殼，雖然無損聽力，但令他在市面上再難以購買適合的眼鏡。香港訂製眼鏡店已不多，要為沒有耳殼的客人配眼鏡，就難上加難。</p><p>手作人情味  有別連鎖店</p><p>仔細研究過客人的狀況後，Rif參考了大量眼鏡製作，花費大量精神研究，終設計出一個可行方案，就是嘗試靠太陽穴附近的凹陷位置來固定眼鏡。可是要令眼鏡固定在頭上，而又戴得舒適，就需要跟客人進行多番調整，前後經過一個月時間，好不容易才令客人收貨，「呢個係我嘅責任，亦都係我哋同一般眼鏡舖最大嘅差別。」<br><br>Rif認為手作工藝中的人情味，有別於流水作業的連鎖店，曾有一位來自新西蘭的客人，將他祖父的眼鏡帶給他，「佢祖父嘅眼鏡其實已經爛咗，但佢不是想維修，而係造返副一模一樣嘅畀自己戴。」他從中感受到手作工藝可以將兩個不同年代的人連結，亦是現今年輕人所找尋的價值。<br><br>他至今已製作超過2,000副眼鏡，但並不認為自己到達學成下山的階段，「眼鏡有好多可能性，透過不停研究，推陳出新，先可以畀到新鮮感大家。」工作室內有8副眼鏡是Rif以新技術研發的，並稱之為Mark I至Mark VIII，「Mark I係第一副自行製作，而可佩戴嘅實物，Mark VIII就係咁多副之中最輕。」</p><p>要延續生意  需不斷進步</p><p>曾經有報道指，連鎖店賣出的眼鏡，每副利潤可達10倍，但訂製眼鏡成本高，又難以大量生產，根本賺得不多。Rif指手造眼鏡一副最便宜也要賣1,800元，扣除人工及租金等營運開支，收入只夠繼續發展，但不會發達。他認為，這是一種工藝，很多人對手工藝有一份喜愛，就算取貨速度不及連鎖店，「肯上嚟嘅就自然肯等。」<br><br>光景手造成立至今已達六年，但Rif仍覺得店舖只是剛起步，「公司就好似BB咁，佢現時只係一個識走嘅小朋友，但要扶住佢，唔係佢好易跌倒。」要生意得以延續，他堅持要不斷進步，「新嘅客人會帶新嘅問題畀我，但舊嘅客人都會帶新嘅問題畀我，我每次造眼鏡都要不斷諗新方法解決佢哋嘅問題，同做更好嘅嘢畀佢哋。」</p></body></html>