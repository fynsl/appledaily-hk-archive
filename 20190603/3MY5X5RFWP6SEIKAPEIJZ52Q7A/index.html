<html><header><meta charset="utf-8"><title>夏日求驗客：雷恩斯超速駕駛釀慘劇</title></header><body><h1>夏日求驗客：雷恩斯超速駕駛釀慘劇</h1><p>曾效力阿仙奴嘅西班牙翼鋒雷恩斯，喺上周六不幸遇上交通意外身亡，終年35歲，遺下喺兩年前迎娶嘅老婆Noelia Lopez同佢兩女一子。警方披露涉事車輛，出事前以時速高達200公里飛馳，架車失事後着火，殘骸慘不忍睹。西班牙聯賽會亦將原定喺周日上演嘅七場西乙聯賽，押後到周二進行。<br><br>據西班牙《阿斯報》報道，雷恩斯出席完西乙球隊埃斯特馬度拉嘅訓練後，因為冇入選比賽大軍名單，諗住返去居住地烏特雷拉，估唔到喺朝早上11點左右，雷恩斯嘅跑車以時速約200公里失控翻側並起火，超過當地高速公路限速嘅80公里，當時車上仲有兩個乘客，雷恩斯嘅23歲堂弟亦不幸傷重身亡；至於另一人，有指係雷恩斯嘅朋友，佢嘅身體六成燒傷，已經送咗去醫院深切治療部接受治療。</p><p>雷恩斯意外身亡嘅消息震撼整個球壇，好多球星都喺社交媒體發文悼念，昔日同雷恩斯喺阿仙奴一齊比賽嘅亨利同法比加斯，都覺得非常難受，其中法比仔仲話：「我喺足球界嘅第一位好朋友，我永遠唔會忘記你。」</p></body></html>