<html><header><meta charset="utf-8"><title>【娛樂人物】拍劇．電影．舞台劇瓣數多蝦頭男神抽水王</title></header><body><h1>【娛樂人物】拍劇．電影．舞台劇瓣數多<br>蝦頭男神抽水王</h1><p>楊詩敏（蝦頭）近日計劃多多，除籌備做音樂獨腳戲，又即將拍新劇，更首次擔當女一，劇中她破天荒做靚女，有五個男朋友，周旋於陳豪、曹永廉及蕭正楠之中，聽落好爆。蝦頭年底演出另一套新片中，同樣獲導演安排靚仔讓她「抽吓水」！</p><p>蝦頭早前為「全港中學微電影創作大賽」擔任大使，日前她在尖沙嘴接受訪問，談談工作及近況，蝦頭表示在早前的比賽中，發現不少中學生對拍攝很有熱誠，而且故事結構完整，希望日後有機會可合作。</p><p>籌備音樂劇</p><p>談到年輕一代有理想兼有好故事，但往往缺乏資金，問到蝦頭可會不收酬勞演出？她說：「如果遇到好劇本，我諗都會效法黃秋生咁先唔講錢，大家一齊合作做好件事先，最重要係作品有當代性同充滿現今節奏嘅作品。」<br><br>蝦頭又透露未來的工作目標：「其實除咗拍短片，我最希望係做一個音樂獨腳戲，講述一位歌者嘅故事，相信未來一兩年內能成事，因為計劃已喺度埋班中。」蝦頭稱自己一直嚮往音樂劇，她說：「我好鍾意類似百老匯式嘅音樂劇嘅表演，目前呢個構思係未有人做過，其實成件事喺我腦內已經構思咗兩三年。」</p><p>五個男朋友</p><p>&gt;蝦頭計劃未能短期內實現的原因是即將又要開拍新劇，將於本月開工，而且長達30集，會跟陳豪和李佳芯（Ali）有不少對手戲，蝦頭透露劇中會和Ali飾演一對閨密，又夥拍視帝陳豪合夥做生意，最後還跟曹永廉發展成為情侶，蝦頭稱今次是首次演出長劇，而且戲份不少，感謝導演監製給予機會。<br><br>蝦頭稱今次劇中飾演一名play girl，有多條感情線：「公司對我好好，唔係個個女演員有呢啲待遇，之前已經有機會連咀三大男神，今次劇中又有五個男朋友，而且仲有床戲，雖然係點到即止。可能公司知我現實生活冇呢啲機會。」還提到今年底演出的另一套新片中，同樣獲導演安排有靚仔讓她「抽吓水」！<br>場地提供：616火鍋專門店<br>撰文、攝影：曹家誠</p></body></html>