<html><header><meta charset="utf-8"><title>【中環在線】羅旭瑞：母親對敗訴感失望 - 李華華</title></header><body><h1>【中環在線】羅旭瑞：母親對敗訴感失望 - 李華華</h1><p>鷹君集團（041）家族600億爭產案早前在高院判創辦人羅鷹石遺孀羅杜莉君（羅老太）敗訴，維持滙豐擔任家族信託人身份。昨日富豪系股東會後，屬羅老太陣營的二子羅旭瑞表示，母親對判決表示失望，「佢咁樣做因為覺得自己係啱嘅，佢頭腦好清醒，佢覺得係為屋企、家族」。<br><br>四子羅康瑞早前於瑞安房地產（272）股東會上，稱上訴與否「唔係母親決定」，但羅旭瑞稱，律師團隊研究案情後會向羅老太滙報，由她決定是否上訴，「最終要睇羅老太自己認為乜嘢係啱、乜嘢係應該做」。他又指，目前程序未完，好不幸仍然進行中，希望最後可以和氣解決。<br><br>講番集團業務，羅旭瑞表示，雖然目前樓市有辣招、股市又受貿易戰困擾，但他料地產業可健康發展，對中長線有信心。華華希望他對於家族成員能和氣收場、團結一致，也一樣有信心！<br><br>mailto:LiWaWa@AppleDaily.com</p></body></html>