<html><header><meta charset="utf-8"><title>七旬婦堅持年年出席</title></header><body><h1>七旬婦堅持年年出席</h1><p>【本報訊】六四過去30年，有人遺忘，有人轉軚，也有人堅持，每年出席六四燭光集會。70多歲市民劉太年年出席，指身為母親，不認同國家殘殺子民，希望六四記憶傳承下去；如在港就不曾缺席集會的64歲退休教師楊先生表示，曾在電視前目睹屠城，未敢忘記，未來會續參與，「以身作則畀下一代見到我哋係有良知」。<br><br>維園燭海之中，有初來報到的慘綠少年，也有堅持卅載的朱顏鶴髮，70多歲的劉太從未缺席集會，「可能因為我係一個母親，覺得國家元首唔應該去咁樣殘殺子民，心情好沉重同埋難過」。劉太相信，「每個人做到幾多就幾多，如果個個都唔做就冇人做，聚沙成塔」。她的孫兒也會出席燭光集會，「咁我哋都會死㗎嘛，要有承傳先可以繼續落去」，希望六四會平反。</p><p>「我哋冇資格去遺忘」</p><p>64歲的退休教師楊先生除有兩、三年不在港無法參與集會外，維園之約從無間斷，「喺電視機面前見到啲畫面之後，我諗冇乜人會忘記得到」。他表示，良知驅使他出來，「從人道主義嚟講，其實我哋冇資格去遺忘」。<br>■記者李雨夢、曾偉龍</p></body></html>