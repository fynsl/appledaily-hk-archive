<html><header><meta charset="utf-8"><title>花絮：老友鬼鬼</title></header><body><h1>花絮：老友鬼鬼</h1><p>上禮拜六利物浦先喺歐聯決賽以2:0擊敗熱刺捧盃，唔夠一個禮拜，兩隊嘅英格蘭球員又喺國家隊碰面。其中以隊長身份帶領紅軍贏得歐聯冠軍嘅佐敦軒達臣，以及歐聯決賽正選嘅阿歷山大阿諾特，見到效力熱刺嘅英軍隊友哈利卡尼同艾歷迪亞，唔單只冇面左左，仲互相擁抱睇嚟非常老友。</p></body></html>