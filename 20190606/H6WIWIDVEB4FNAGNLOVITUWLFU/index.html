<html><header><meta charset="utf-8"><title>「逃亡要令服刑者犧牲有價值」</title></header><body><h1>「逃亡要令服刑者犧牲有價值」</h1><p>【本報訊】黃台仰及李東昇在研討會後接受現場傳媒訪問，有記者問黃有否感到棄保潛逃愧對在港服刑的抗爭者，黃反駁：「如果全部坐晒監，可能個運動真係就咁完。」<br><br>黃台仰及李東昇日前出席德國綠黨舉辦的六四研討會後接受香港傳媒訪問，被問及逃離香港、迴避審訊會否愧對身陷囹圄的抗爭者，黃台仰反問「點解走咗出來係愧對佢哋呢？」他說：「有好多人𠵱家坐緊監，佢哋為整個運動作出犧牲，若果我日日愁眉苦臉，喊苦喊忽，喺度諗我愧對咗佢哋，我覺得咁樣反而係浪費咗佢哋嘅犧牲，我諗嘅係點樣令佢哋嘅犧牲變得更加有價值。」他說會裝備自己，在國際社會發聲爭取關注，「如果全部坐晒監，可能個運動真係就咁完」。<br><br>談及與本民前發言人梁天琦「一個留，一個走」的計劃，他稱：「一開頭計劃係梁天琦走會更加好，因為佢國際知名度高，但佢後來改變咗諗法，佢決定留喺香港受審。」黃台仰批評港府以《公安條例》起訴旺角騷亂中的示威者，此例遭受前港督彭定康及聯合國人權委員會批評，「我哋認為我哋攞唔到fair trial（公平審訊），我哋走都會合理」。</p><p>料更多港人變政治難民</p><p>對於特首林鄭月娥硬推送中惡法，黃認為6月9日的遊行與2014年有很大分別，因現時國際社會對香港關注度遠比當時高，「有咩事發生、國際社會會做啲咩，冇人知，我自己會幾期待。」黃指一旦送中條例獲通過，未來或有更多港人成政治難民，「只係參加過六四集會、7.1遊行，可能已經會俾人告危害國家安全，未來有可能要走」。</p></body></html>