<html><header><meta charset="utf-8"><title>Endgame令分裂變槍口對外</title></header><body><h1>Endgame令分裂變槍口對外</h1><p>【本報訊】公民社會總動員呼籲上街反送中，甚至一些「連登仔」也暫時放下新仇舊恨，呼籲為反送中打破政見分歧，一同參加民陣反送中惡法遊行。有學者、本土派中人認為，今次送中惡法將港人對大陸不信任全面引爆，即使各大陣營仍有分歧，但同時明白中共是共同大敵，「大家又知今次嚴重性，有乜都打完仗先啦」。<br><br>上月底，連登討論區有人以「我正式為自己過去三年對本民前及青年新政嘅批評道歉，並由衷希望本土派各路人馬早日放低成見，同心抗共」標題出帖，呼籲理念不同的連登仔暫時放下分歧，共同反送中，結果得到不少連登仔認同，更有人以電影《復仇者聯盟》的「Endgame」形容此戰，一時間由以往分裂變成槍口一致對外。</p><p>鍾劍華：另一本土思潮變奏</p><p>香港民族陣線發言人梁頌恆認為，今次本土年輕人肯化解分歧，再投入戰線，相信是今次事件遇上天時之利，民氣剛好能重新凝聚，「過去幾年低潮大家要唞唞，家陣剛好有番啲電就可以出嚟」。至於為何部份本土、自決派人士，肯暫時放下與民主派分歧齊心抗共，「因為共同敵人起團結作用，大家又知今次嚴重性，有乜都打完仗先啦！」<br><br>理大社會政策研究中心主任鍾劍華教授認為，送中惡法一次過把港人對大陸的不信任及中國司法不公等作大攤牌，「點解啲人出番嚟？因為呢個政府太可惡囉！」又稱今次反惡法，其實是另一種本土思潮變奏，「一國兩制、港人治港本來都只係等香港唔好變大陸，今次打破個防火牆，所以今次公民力量重新起動，冇乜分歧」。<br>■記者陳珏明</p></body></html>