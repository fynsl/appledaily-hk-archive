<html><header><meta charset="utf-8"><title>霆鋒向佐幫蕭敬騰造勢</title></header><body><h1>霆鋒向佐幫蕭敬騰造勢</h1><p>蕭敬騰將於8月30和31日在紅館舉行演唱會，因事未能來港宣傳的他，委託好友向佐幫手用特別新聞報道形式，拍片向觀眾宣佈演唱會事宜：「老蕭將會演唱近100首經典名曲，快歌、慢歌、情歌、跳舞歌、兒歌都會一一唱出，至於表演嘉賓方面，Lady GaGa、Ed Sheeran、Justin Bieber、郭碧婷、龍五等等嚟唔到之外，基本上都應有盡有，又或者大家對於老蕭演唱會嘅演唱歌曲同嘉賓上有任何意見，歡迎留言畀我，我會考慮一下。」</p><p>老蕭之後現身，和向佐以視像遙距合唱，不過彩蛋是另一位好兄弟謝霆鋒突然出現說：「唔該你哋兩個唔好唱啦，如果想聽老蕭唱歌，梗係要去睇演唱會啦！」<br>撰文：李森</p></body></html>