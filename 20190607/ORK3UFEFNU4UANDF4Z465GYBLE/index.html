<html><header><meta charset="utf-8"><title>金剛自嘲蜜運發福</title></header><body><h1>金剛自嘲蜜運發福</h1><p>金剛、黎燕珊、歐瑞偉等前晚在九龍灣出席晚宴活動，金剛與台灣「國光女神」梁云菲（Nana）愛得高調，墮入愛河的金剛明顯發福，他笑說：「好明顯開心大隻咗啦！」問到何時結婚，金剛則說：「未有咁快，慢慢嚟，唔係買件衫，安排儀式好緊要，希望會揀海上進行，我哋都好鍾意海灘。」他又表示不介意穿泳裝亮相婚宴，尤其女友可以騷身材，最重要大家開心。</p><p>另外，黎燕珊指在英國留學的兒子日內會返港放暑假，正安排一家三口去旅行，又透露兒子拍拖。珊姐呷醋說：「今年生日阿仔同女友一齊唱生日歌畀我聽，唱到happy birthday嘅時候一齊講to auntie，我好傷心接受唔到，有乜理由叫我auntie，連女朋友都打咗佢個頭一下，係我最大衝擊同呷醋，我都要習慣佢哋將來會成家立室，阿女成日叫我要放手。」<br>採訪、攝影：卓寶花</p></body></html>