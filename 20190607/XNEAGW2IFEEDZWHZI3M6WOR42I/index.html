<html><header><meta charset="utf-8"><title>東亞元老Joe彭榮休 - 李華華</title></header><body><h1>東亞元老Joe彭榮休 - 李華華</h1><p>【中環在線】人稱「Joe彭」嘅東亞銀行（023）高級顧問兼資深賓架彭玉榮（圖），本月28日就正式榮休，告別服務咗46年的東亞。即將退下火線，彭生更加妙語如珠，佢用西部牛仔片結尾，主角夕陽西下騎住匹馬消失於荒野，比喻當下心境；又引述英國人金句「stiff upper lip」（合埋你把口），笑稱要學習退休後就不要想當年的智慧。<br><br>話說李氏家族成員、已故港英年代首位華人民政司李福逑（長子李國能為特區政府首任終審法院首席法官），曾接受《壹週刊》榮譽社長兼前社長楊懷康訪問。彭生就講了個小故事華華聽，當李氏被問及曾經共事的前港英財爺如郭伯偉、夏鼎基理財風格時，即二話不說：「好耐之前嘅嘢我唔記得嘞」，stiff upper lip藝術發揮極致。<br><br>東亞主席兼行政總裁李國寶7月起半退休只留任執行主席，兩名兒子李民橋及李民斌接掌聯席行政總裁。<br><br>Joe彭此時退休是否新人事新作風？他即說兩者無關係，自己已登七，「我遞信早過兩位李生升職」，只因作為顧問佢已經功德圓滿，「再冇乜貢獻畀到銀行」，所以係時候逍遙快活。<br><br>李華華<br>mailto:LiWaWa@AppleDaily.com</p></body></html>