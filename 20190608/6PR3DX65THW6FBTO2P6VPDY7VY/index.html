<html><header><meta charset="utf-8"><title>【惡法睇真啲】人權保障無寫入法例已非法治</title></header><body><h1>【惡法睇真啲】<br>人權保障無寫入法例已非法治</h1><p>問：如果法官都認為擬議的立法行不通，將來法律正式實行時，港府如何確保法治不受損害？</p><p>公民黨資深大律師、大律師公會前主席余若薇</p><p>條例不單止對法律界，亦對司法界構成非常之大嘅衝擊，將來點樣確保法治，我覺得係非常之難，因為係直接衝突嚟。香港行嘅法治，司法獨立係非常重要嘅元素，但2014年《白皮書》講明，法官要愛國，習近平及最高人民法院院長都講明，中國唔實行西方司法獨立，係要中國式社會主義法治，對香港係南轅北轍嘅一樣嘢，講緊法官要配合國家、要愛國。<br><br>香港本身唔單止司法獨立，仲係法律面前人人平等，有人權及無罪推定，可以自己選擇律師。但中國嗰套，王全璋被捉咗一千日都未審，審訊亦唔係公開，冇自己律師代表，屋企人亦冇得見。<br><br>政府承諾有人權保障，但唔肯寫喺法例，話要彈性，法律保障當然要寫喺法例入面，法官正因為冇法例條文，唔可以把關。條例若通過，國家要拉某啲人、要凍結某啲財產，咁法官就要配合，無可能期望特首去拒絕，咁仲邊有法治箒？我睇唔到。</p></body></html>