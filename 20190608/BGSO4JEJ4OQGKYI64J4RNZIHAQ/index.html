<html><header><meta charset="utf-8"><title>陳雅倫嫌小鮮肉難溝通</title></header><body><h1>陳雅倫嫌小鮮肉難溝通</h1><p>久未露面的陳雅倫（Ellen）前晚在將軍澳出席活動，近年Ellen主力在內地發展，不過她坦言仍未習慣：「天氣係好難適應，尤其係北京嘅乾燥及霧霾，有陣時真係想賺少啲錢，留喺香港做嘢。」問到她是否在內地賺得豬籠入水？Ellen笑說：「唔係，夠搵食咋。」但稍後Ellen將會返港拍劇：「今次唔係返無綫拍劇，如果有啱嘅角色，我都想再與無綫合作，最好梗係同好戲之人合作，我唔係好想同小鮮肉拍檔，擔心好難溝通。」</p><p>另外，同場的小雪表示今次返港兩星期，是首次長時間離開子女，她說：「我日日都有同佢哋視像，今次返嚟同咗好多朋友見面，仲去食埋最愛嘅車仔麵及魚蛋粉。」<br>撰文：唐琛悠</p></body></html>