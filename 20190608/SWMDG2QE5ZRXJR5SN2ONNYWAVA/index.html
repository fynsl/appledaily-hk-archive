<html><header><meta charset="utf-8"><title>古蹟辦評核屢惹爭議　專家促改革</title></header><body><h1>古蹟辦評核屢惹爭議　專家促改革</h1><p>【本報訊】戰後建築外形不如戰前建築華麗，但保育團體及建築學者均指，不應純以「靚同唔靚」或「夠唔夠老」評定建築物價值，有學者指戰後建築與社會有強烈繫連，是解釋殖民地政治局勢的珍貴證物。<br><br></p><p>僅考慮「靚唔靚」
</p><p>建築歷史學者黎雋維稱戰後建築多屬現代主義建築，「講究用線條，冇任何裝飾，深藏不露嘅美學，比古典建築難啲見到佢嘅特色」。他指不應以「靚或唔靚」評定其價值，「有人話佢唔靚，保育嚟做乜，我覺得好錯，甚至古諮會都有呢類說法，例如嘉頓」。他指中環郵政總局及荃灣法院均屬殖民時代公共建築，能解釋當時局勢，「英國二戰後對殖民地強調務實管治，甚至用嚟對抗共產主義，畀人知資本主義建築為人民設想」。<br><br>活現香港共同創辦人祁凱達指不應以年份評定建築價值，如近40年歷史的紅磡體育館社會義意重大，「佢係個倒轉錐形，入面無柱，建築上幾高難度，亦係流行文化地標」。他建議現時負責評審的古蹟辦專家小組應作改革，因小組僅由五人組成，過去不少決定惹爭議，如有成員曾將皇都戲院與漢墓比較去質疑其價值。<br><br>蘇彰德指對建議持開放態度，稱若為戰後建築評審訂新標準，亦應討論是否由同一批專家評審，「係咪都係同樣嘅專家？定係新？先定下標準，再睇咩專家可以畀最多意見」。<br><br>■記者鍾雅宜</p></body></html>