<html><header><meta charset="utf-8"><title>洗米華赴英疑探Mandy Lieu</title></header><body><h1>洗米華赴英疑探Mandy Lieu</h1><p>【爆相爆片】太陽娛樂老闆周焯華（洗米華）大前日被《蘋果》讀者陸小姐透過「爆相爆片」，分享他現身香港機場，搭夜機去倫敦。陸小姐提供的短片中，身穿便服的洗米華揹住背囊，而身旁就有一名黑衫女士幫忙。<br><br>陸小姐表示見到該女士從手袋中拎出洗米華的護照：「當時大概夜晚11點，我喺國泰counter見到佢哋，嗰個女人大概30歲尾，都着得幾光鮮，似係行政人員，化妝都濃同周身名牌，我見到洗米華嘅passport同埋其他文件，都係呢個女人喺手袋度攞出嚟，洗米華接過之後就自己離境，兩個全程都冇笑容。」之後，洗米華就獨自入閘離境。其實，為洗米華生了兩女一子的「小三」Mandy Lieu近年長居倫敦，有傳洗米華為了安撫洗米嫂，近年已減少飛倫敦。<br>採訪︰唐如</p></body></html>