<html><header><meta charset="utf-8"><title>尊重彼此信仰</title></header><body><h1>尊重彼此信仰</h1><p>翁靜晶昨早與丈夫何猷彪在教堂行禮，但她稱其實去年底已與何猷彪在佛法見證下結成夫妻，而翁靜晶本身為虔誠佛教徒，自12歲起篤信佛教，她解釋教堂行禮的原因：「先生係基督教徒，佢喺神嘅認證下，對於佢嚟講婚姻就生效，所以今次係大家互相尊重大家信仰，所以行多一次禮，心情都好平和，好開心有晒香港啲朋友喺度，都係熟識嘅臉龐，甚至乎小學、中學同學都有嚟，呢個好感動、好開心，何東中學都派出合唱團為我哋唱詩歌，我哋都好多謝佢哋。」<br><br>翁靜晶指行禮儀式是跟隨他們家族意願去做，她也感到高興，問到女兒劉萬儀及劉幸儀有否到賀，她指之前在外國根據佛教儀式結婚時，當時女兒及親人都在場，翁靜晶說：「我上一次喺外地成婚時，所有家人已經到晒，好融洽，我兩個女都有到，好感恩我哋非常快樂和諧。」</p></body></html>