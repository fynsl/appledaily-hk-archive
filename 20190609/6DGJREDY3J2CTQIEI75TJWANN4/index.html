<html><header><meta charset="utf-8"><title>李柱銘：基本法草委有共識不談引渡</title></header><body><h1>李柱銘：基本法草委有共識不談引渡</h1><p>【本報訊】「冇一個人可以話，呢件事（被送中）唔會發生喺自己身上，只要中共存心陷害，佢（中共）必然成功，特區根本保障唔到一個人安全」。曾任《基本法》起草委員會委員的民主黨創黨主席李柱銘直斥港府硬銷「送中」修例謊言盡出。</p><p>斥「漏洞論」毫無根據</p><p>李柱銘指林鄭強行修例令中港法制「硬銜接」，猶如摧毀一國兩制，強調修例令港府無法保障任何人安全，勢斷送社會安定繁榮，形容香港已到最嚴峻時刻，「香港人已退無退，仲唔出嚟撐住點得？」<br><br>林鄭政府以處理港人台灣被殺案，以及堵塞條例漏洞為由強推送中修例。李柱銘接受《蘋果》訪問時直斥「呢個係藉口，根本係講大話」，他指當年草擬《基本法》時曾與京官接觸，中央官員明言中國要走法治之路，但距離甚遠，一國兩制50年不變，反映當時國家領導人鄧小平判斷，內地要花50年才能追上香港，他憶述1987年4月16日草委在北京商討起草《基本法》會議期間，鄧小平曾中途接見草委，「鄧小平當時講50年唔夠，可以畀多50年。佢諗住用50年時間，追上香港嘅核心價值。如果追唔上，情願畀多50年，唔係夾硬拉你哋落嚟」。<br><br>「點解過咗咁多年，林鄭突然間跳出嚟話（中港沒有引渡）係漏洞。呢個完全唔係漏洞！」李柱銘指，負責與中方最後談判的英國外相聶偉敬近日開腔，表明香港現行引渡條例是保護香港法律制度的必要防火牆，並非漏洞，可見林鄭之前的三任特首，任內未有觸碰引渡疑犯到內地的問題，全因不引渡才是大家所理解的安排，斥林鄭的「漏洞論」並無根據，重申修例沒逼切性，猶如中央傀儡的林鄭更加無法把關，呼籲港人上街反惡法。<br>■記者鄭啟源</p></body></html>