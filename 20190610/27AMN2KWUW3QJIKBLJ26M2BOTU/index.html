<html><header><meta charset="utf-8"><title>阿牛絞刑台諷獻媚奴才</title></header><body><h1>阿牛絞刑台諷獻媚奴才</h1><p>【本報訊】在民間電台街站，有一個斷頭台，醒目地貼着林鄭月娥和李家超的大頭照，和「奴才出賣香港」六隻黑白分明的大字；用報紙捲成的啡色繩索絞刑台，牢牢地綑綁着香港的「一國兩制」。</p><p>20人團隊連日創作</p><p>這是社民連成員「阿牛」曾健成和他的戰友連日來通宵達旦，為反送中遊行趕工特製的道具。始於2003年，阿牛每逢大型遊行示威都會製作道具表態，「我覺得遊行文化唔只係叫口號，一個作品就係一個意識嘅表達，唔願去理解現況嘅人，都可以睇睇呢啲道具，然後自己聯想」。<br><br>政府2月提出修訂《逃犯條例》以來，他們已一直忙於在柴灣工廈中默默創作。逾20人的團隊分成「書法組」和「道具組」，近來被掛上魔鬼山、寫上「林鄭好快下台」的黃色直幡，就是出自「書法組」手筆。阿牛指了指膝蓋上的瘀青，這是跪在天台地上寫大字留下的印記。<br><br>「我哋嘅付出其實好少，少瞓幾個鐘，做多幾個鐘，曬多啲、揼多啲，冇所謂。今次牽連甚廣，比23條嚴重，23條都仲喺香港審，但𠵱家唔係。你信大陸嘅法律咩？如果大陸講法律，咁李旺陽同劉曉波係點死㗎？」自八九民運起開始投身抗爭的阿牛依然憤怒，「我只希望我哋嘅下一代可以活得健康」。<br><br>■記者陳芷昕</p></body></html>