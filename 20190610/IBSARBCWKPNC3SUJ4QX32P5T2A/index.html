<html><header><meta charset="utf-8"><title>黑色幽默講飯局Chilam最怕樣衰</title></header><body><h1>黑色幽默講飯局<br>Chilam最怕樣衰</h1><p>張智霖（Chilam）昨日到銅鑼灣出席其配音的動畫電影《Pet Pet當家2》（The Secret Life of Pets 2）首映禮，陳爽與丈夫帶同一對子女捧場。Chilam表示電影內容感動，帶出父母學會如何對子女放心，相信天下父母皆有共鳴，笑中有淚，自己配音時亦十分感觸，而合家歡電影和家人一起欣賞最開心。</p><p>揀禮送城城</p><p>提到和太太袁詠儀（靚靚）早前到內地出席晚宴活動，席間不斷被強行集郵，Chilam更在互聯網留言：「謝謝你們讓我吃了一頓不安樂的茶飯。」意有所指，問到當日是否遇上不愉快事情？Chilam說：「冇呀，我嘅留言講笑箒！我啲幽默感好黑色，當日情況唔算混亂，可接受，只係好驚有時食嘢影到啲相反白眼、唔靚、又樣衰，影得相我都想自己係滿意嘅。」<br><br>Chilam坦言工作時經常遇到同樣情況，並笑說：「只能盡量保持唔好太樣衰，因為好多時食緊嘢，𡁻緊嘢個樣畀人影咗相，就會流傳到好遠同好耐，我唔係好想。」至於好朋友郭富城再度做爸爸，Chilam暫未前往探望，只看過相片，送禮物方面會交由太太負責。</p><p>紅館再批期</p><p>此外，Chilam宣佈稍後會展開世界巡迴演唱會，香港站定於明年4月在紅館舉行，現正密鑼緊鼓籌備中，希望有充裕時間做得更好，目標在港做到三至四場，他說：「本來舊年都獲紅館批咗個期，但自己電影工作太忙，退番個期畀紅館，今次再獲批好感激。」<br>採訪、攝影：卓寶花</p></body></html>