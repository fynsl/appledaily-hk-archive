<html><header><meta charset="utf-8"><title>藝人發聲無懼秋後算賬</title></header><body><h1>藝人發聲無懼秋後算賬</h1><p>【反惡法大遊行】<br>【本報訊】昨日反送中大遊行，不少演藝界人士都有參與，除了一直走在前線的黃耀明及何韻詩，亦有敢言的王宗堯及導演張堅庭，其中張堅庭更表示，送中例通過會嚴重影響香港，不擔心出來發聲會被秋後算賬。<br>記者：黃家慧　黃曉妍　盧坤穎</p><p>不少演藝界人士昨參與反送中遊行，早前特別為「六四30」創作《回憶有罪》的黃耀明，與何韻詩一同走在龍頭，起步個多小時後，下午4時已到達終點立法會綜合大樓，黃在社交網留言，呼籲到達終點的人不要離開。他及後上台發言，指今次遊行應是六四民運百萬港人上街後最多人的一次，「從來冇見過咁多香港人」。他稱一旦《逃犯條例》修訂通過，日後以歌表達意見，也可能被視為犯罪，「係咪大家想見到嘅情況？」何韻詩也在台上表示，今次上街市民之多，逼爆港島、癱瘓九龍，「要用雙腳向《逃犯條例》修訂投反對票」。二人更帶領市民合唱《抗戰二十年》，獻給因佔中身陷牢獄的政治犯，「記住記住，我哋永遠企喺你一邊」。<br><br>藝人王宗堯昨午3時抵達銅鑼灣，「可能大家都覺得係最後一次出嚟行。今次除咗畀國際、香港人睇到，最緊要香港政府要睇到。好記得有一次我出嚟行，只係遲咗5分鐘，就要追龍尾行，但今日我見唔到龍頭，亦見唔到龍尾。我相信今次要行幾多個鐘都好，都一定繼續行落去。」</p><p>張堅庭：政策影響好大</p><p>王宗堯亦留意到今次遊行多了演藝人表態，「我都有留意，鄭敬基、大姐明（林建明）都有講，就算好多朋友出唔到嚟，都會send message同我講，呢樣已經好緊要。希望有一日大家唔需要關注個飯碗，淨係可以關注香港，我今日一定會行晒」。<br><br>早前在網上回憶親身目睹六四的張堅庭，在遊行隊伍中接受訪問，表示今次上街是自2003年後第一次，「因為呢個政策影響好大，我唔係為咗下一代，我為咗香港，下一代佢哋有自己打算」。被問到怕不怕秋後算賬？張堅庭稱：「算賬有好多種層次，我點知，我唔係為人哋嘅標準生活嘛」。張預計今次中央不會理港人反對：「2003年23條中央政府對香港仲未有咁強勢，仲有商量，但係今次就好強勢，我睇唔到佢有改變可能。」他指遊行是公民責任，「你覺得有問題梗係要表達啦，你唔出聲就真係接受咗」。<br></p><p>王喜為暈倒市民急救</p><p>張堅庭預期送中例通過後香港經濟變差，「以前好多公司會將啲錢泊喺香港，之後會去咗新加坡，或者走去台灣，香港係一個金融城市，係金融行業先可以支持到香港嘅樓價同埋咁高嘅消費，問題會慢慢出現」。他建議港人：「我有兩層樓賣一層樓先，攞錢袋住喺度可以運用。」張又稱很多移民回流的朋友已離開，提醒港人要在選舉中表達意願。<br><br>昨遊行中途有市民暈倒，藝人王喜出手施救，「我上前做一啲好簡單嘅急救，幫位男士淋水降吓溫、除鞋鬆吓」。記者讚王喜熱心幫忙，王喜笑說：「以前皇家香港警察教我嘅嘢，攞嚟服務番市民啫。」</p><p>林鄭看見嗎？</p><p>游女士認為香港很多人「叫極唔醒」是因為他們在裝睡，所以傘運的87個催淚彈也沒有令他們醒覺。她認為「送中」就是「莫須有」罪名，而面對如此不合理的惡法，每個人都應該站出來，不能讓事件蒙混過關，把謊言留給下一代。她在4月尾也有參與遊行，對比上次，她樂見今次多了很多年輕人站出來。</p></body></html>