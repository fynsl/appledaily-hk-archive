<html><header><meta charset="utf-8"><title>李旻芳男友求婚喊足三次</title></header><body><h1>李旻芳男友求婚喊足三次</h1><p>女主播李旻芳與同期藝員訓練班出身、拍拖近七年的黃耀英即將拉埋天窗。一對準新人前晚接受訪問，李旻芳透露婚期定於11月：「暫時我媽媽擇咗11月5號係吉日。」<br><br>黃耀英談到求婚過程：「臨瞓前傾偈，講開佢呢兩日病，咁就講吓人生死亡，我就突然覺得唔好嘥時間，有啲衝動，就決定求婚。但亦因為太突然，有啲亂，足足求咗三次，第一次蒙眼，但畀戒指時忘記幫佢除眼罩，又再嚟過；第二次音樂無端端斷咗；第三次就問佢『Would you marry me？』但佢又唔答我，要我提佢先識答。我諗佢都窩心嘅，因為求足三次都有眼淚，佢每次都交足戲，最後我哋仲一齊跳咗隻慢舞。」<br>採訪：嵐山</p></body></html>