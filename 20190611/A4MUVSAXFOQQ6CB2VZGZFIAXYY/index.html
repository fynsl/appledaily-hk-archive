<html><header><meta charset="utf-8"><title>小學家長自發罷課反送中</title></header><body><h1>小學家長自發罷課反送中</h1><p>【本報訊】面對漠視民意的政權，除了罷工、罷市，有小學生家長更自發罷課，以行動表達訴求。吳太一對子女分別就讀三及六年級，已去信學校不考TSA（今、明兩天連續開考），當她見到政府就《逃犯條例》修訂的強硬態度，昨去信通知校方罷課決定：「係好無奈，因為政府完全漠視我哋回應，我仲可以為小朋友，為香港做乜嘢？」<br><br>從事幼兒教育十多年，現為全職媽媽的吳太與一對子女商量後，決定明日罷課，「佢哋已經識得上facebook，睇新聞知道發生乜嘢事，問我咁多人行出嚟（遊行），政府唔理睬我哋嘅時候，仲可以做乜嘢。身為家長要教小朋友點樣維護自己權益，用合法途徑爭取」。她覺得教育工作者應該要明白，甚至支持家長決定，「要知道乜嘢事，令我哋咁樣做！罷課唔係反抗學校，更希望學校明白，每一個人都係香港市民，包括小朋友都可以為呢件事（反送中）發聲」。<br><br></p><p>「會帶小朋友去立會」
</p><p>兒子初小時因為學校過度操練TSA，多番表達減輕壓力不果，吳太遂為兒子轉校，「有其他家長鬧我，話罷考TSA即係搞事；唔參加學校補課，即係唔合作，點解我要搞學校？學校有乜對我唔住，唔同學校合作……又問我個仔點解唔補課，咁樣好蝕底」。吳太補充，每下一個決定也跟兒子商量了解其意願，畢竟小朋友亦需要面對來自學校及同學的目光。不從屬任何組織自行罷課，吳太不覺力量單薄，「只要喺能力範圍去做該做嘅事就得……做家長有責任保護子女安全，喺安全條件下，（罷課）我會帶小朋友親身去立法會睇發生乜事」。<br>■記者羅惠儀</p></body></html>