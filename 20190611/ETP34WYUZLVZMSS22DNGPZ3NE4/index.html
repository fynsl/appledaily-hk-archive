<html><header><meta charset="utf-8"><title>【魚樂無窮】一個動作締多贏 - 唐牛</title></header><body><h1>【魚樂無窮】一個動作締多贏 - 唐牛</h1><p>可能天生手長腳長，所以每次坐長途機都很痛苦（有錢我都識坐business，但我冇），今次歐遊總共要搭四次飛機，當中兩程內陸機約一小時，相當於坐船去澳門，相對輕鬆。但香港來回歐洲那轉便十分折騰，由於遲了check in，揀不到路口位，所以不敢經常進進出出，只能留在座位拉拉筋，盡量放鬆身體，好彩去程乃夜機，加上長期唔夠瞓，所以五成時間都在睡夢之一，將痛苦指數減半。希望幾日後回程，可以在舒適的環境度過吧。<br><br>講開飛機，持倉組合之一新創建（659）最近有新動作，公司宣佈將旗下18架飛機打包成資產抵押證券組合（ABS）並出售，套現約50億元，ABS孳息率介乎4至7厘。你可能會問，集團呢個時候減磅，係咪睇淡飛機租賃業務前景？睇清楚實際條款，便會真相大白。<br><br>集團今次出售18架飛機，僅佔總資產數目不足一成，可謂微不足道，說成看淡未免太誇張；完成後仍持有10% ABS權益，其實不算賣斷；最重要的是，集團將為機隊提供飛管理服務，變相開拓多一瓣生意。一個動作，能夠套回現金強化機隊，又可以令收入更多元化，有1+1大於2的作用，何樂而不為呢？<br><br>唐牛<br> http://fb.com/tongcow88 <br>本欄逢周二、四刊出</p></body></html>