<html><header><meta charset="utf-8"><title>103＝24 - 鄧達智</title></header><body><h1>103＝24 - 鄧達智</h1><p>對於6.9遊行人數；天蘭鋪文：我們計一百零三萬，政府本來計三十萬，後來改口二十四萬。<br><br>文小姐感覺正面突破，讚定嘆都好：突破二十，政府計數成績總算有突破囉，比今年6.4的18萬vs3萬，進步不少，慢慢補習，定會迎頭趕上。<br><br>號稱經濟型城市，以財經雄覇一方數十年，進入大灣區時代，國家派位清晰仍然朝着這個大方向；中環街頭高空跌個招牌，壓傷三個律師、三個Sale屎，定有三個會計師！<br><br>其他方面節節下退無奈，但以數口之精；香港人口比例計，世上前茅肯定，難道連計數這個寶座都失落？<br><br>會計界或會反駁：點關我地事？政府從來未曾喺呢啲範疇效法祖國模式，事事追求公平公正，請來會計師團隊隆而重之先宣誓後計算。香港政府在大是大非的遊行示威人數點算交畀警務處，由警察出任計算……叻就做會計師啦，警察學歷水平低，計錯數唔出奇㗎；讀書成績逢二進一、甚至逢三逢四進一，啱啱好人哋計一百零三萬，佢哋話二十四萬，非常精準。<br><br>啊邊個邊個會計師講得非常準確，平素國內各式比賽都尊重分數，不論模特大賽、街道公廁設計比賽、嬰兒才藝比賽、美在羊城、環球天菜競賽等等，必有會計師事務所派員到場宣誓，嚴正其事，正襟危坐，帶出一道比賽喧嘩聲中的清流。<br><br>雖然也有批評：比賽用到會計師監控，即是對評判不信任，對主辦方的公正廉明質疑。<br><br>總的來說，得專業人士幫手計數點都加幾錢肉緊說服力，莫使賽果數字沒效力。<br><br>香港政府是失策？<br><br>定係當港人上街遊行之不過馬騮戲？<br><br>話之你一萬、十萬、一百萬人上街，官員眼中點及祖國十三億人口？<br><br>滄海一粟，派警察計算，已經俾足面；還要求多多？香港人，好照吓鏡啦，今非昔比好低等㗎咋，咁叻學吓新加坡人、上海人啦！</p></body></html>