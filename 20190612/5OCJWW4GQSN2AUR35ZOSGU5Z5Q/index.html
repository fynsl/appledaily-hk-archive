<html><header><meta charset="utf-8"><title>進軍設計師𢱑做港姐贊助阿佘泳衣招客</title></header><body><h1>進軍設計師𢱑做港姐贊助<br>阿佘泳衣招客</h1><p>現年44歲的佘詩曼因為在內地宮鬥劇《延禧攻略》飾演「嫻妃」一角而人氣再度急升，除了工作量激增，同時啟發做生意的念頭，更進軍設計師行列設計泳衣，昨日她在銅鑼灣舉行宣傳活動，不過今次阿佘沒有即場上陣示範泳衣，只在社交平台上載多款泳衣相。</p><p>勾起選美回憶</p><p>提到對上一次以泳裝示人，阿佘表示已是2003年拍攝劇集《無名天使3D》，相隔足足有16年，她說：「其實我唔係好抗拒，只要係健康性感就可以，我自己都貪得意，喺泳池邊影咗幾張泳衣相。今次我設計嘅款式有三點式、有一件頭，原來設計泳衣好有學問，想像到設計之餘要實際做到，要我公開着都OK，因為甫士嘅問題，我係着三點式影相，不過睇落唔覺得係三點式。」<br><br>港姐出身的阿佘，被問到會否贊助今年港姐泳裝，她說：「呢個品牌以往嗰幾年都有同港姐合作過，今年亦有接觸，但係今年主題未定，會繼續聯絡，希望佢哋揀到啲我設計嘅款，可能我會興奮到上埋台，講講吓都勾起咗我好多選港姐嘅回憶。」</p><p>拍新劇嗌辛苦</p><p>阿佘還表示下一步將會設計童裝泳衣：「話晒我有十個契仔契女，到時候設計啲泳衣畀佢哋，仲可以一齊行騷！」至於其他工作，阿佘表示正忙於拍攝內地古裝劇《燕雲台》，今次與唐嫣合作，並於橫店、上海及內蒙等地取景，阿佘說：「天氣好熱，好似焗桑拿，仲要好耐冇試過拍打戲，感到有少少吃力。」<br>採訪：張俊銘<br>攝影：陳慧安</p></body></html>