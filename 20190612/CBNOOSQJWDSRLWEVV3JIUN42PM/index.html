<html><header><meta charset="utf-8"><title>姜大衛細仔參戰《造星II》</title></header><body><h1>姜大衛細仔參戰《造星II》</h1><p>ViuTV早前宣佈開拍選秀節目《全民造星II》，昨日公佈99位參賽者名單及造型照，其中姜大衛與李琳琳的23歲細仔姜卓文也有份參賽，對於兒子參賽，爸爸姜大衛昨日接受《蘋果》訪問時表示：「我當然想個仔贏啦，但係輸同贏都係一個生活經驗，條路係會辛苦啲，不過輸咗可以再嚟過㗎嘛，就算做生意都有機會輸，邊個話一出道就可以紅？我希望佢攞個經驗，希望條路係佢自己行出嚟，而唔係一出嚟俾人話佢係姜大衛個仔。」<br><br>姜卓文被問到有否有信心？他說：「我係抱住一個學習嘅心態嚟參加，無論輸定贏，我都覺得努力學習過程裏邊我已經贏咗喇。」至於有否壓力？姜卓文說：「壓力係有啲嘅，不過我會學習點樣將呢啲壓力變成推動力囉。因為係演藝世家，所以工作方面，我都希望自己成為演藝界一分子。」<br>採訪：魯吉</p></body></html>