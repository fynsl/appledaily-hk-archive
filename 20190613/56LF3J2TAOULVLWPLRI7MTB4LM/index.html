<html><header><meta charset="utf-8"><title>夏日求驗客：酒店好邪　盧祖搬竇度假</title></header><body><h1>夏日求驗客：酒店好邪　盧祖搬竇度假</h1><p>正與家人喺多明尼加度假嘅曼聯後衞馬高斯盧祖，因為住嗰間酒店發生遊客神秘死亡事件而被迫換酒店。英國《太陽報》報道，近兩個月該島國酒店發生咗四宗遊客離奇死亡事件。一名67歲叫比爾華萊士嘅美國遊客，4月11日喺入住Punta Cana豪華房間嘅迷你酒吧，飲咗一杯威士忌後就不適，而且有血尿嘅情況，三日後喺醫院死亡。比爾華萊士同29歲嘅盧祖及其家人本周所入住嘅係同一家，消息透露，盧祖已經退咗該間酒店房間，但相信會喺其他地方繼續度假。另外，5月底都有3名美國遊客喺該加勒比海島國嘅另一酒店房間內被發現死亡，多明尼加當局表示，驗屍報告顯示四名遊客都係死於自然。</p></body></html>