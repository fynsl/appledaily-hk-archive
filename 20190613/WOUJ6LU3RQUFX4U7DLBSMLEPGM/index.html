<html><header><meta charset="utf-8"><title>考完試趕到　00後：唔係淨識玩抖音</title></header><body><h1>考完試趕到　00後：唔係淨識玩抖音</h1><p>6月初是中學考試季節，三名15歲的中四女學生卻決定放下書本，才在學校考完試，就換上黑衣黑褲，趕來與大人們一同佔領金鐘。對於記者前來提問，年輕的她們都略帶膽怯，猶豫半晌後拉起口罩，向記者說：「唔係所有00後都只係識玩抖音，其實好多人都有留意時事，喺必要時我哋都會出嚟。」<br><br>李同學是三人之中，曾親身參與雨傘運動的唯一一人。當時，12歲的她跟着父親來到金鐘睡了一個晚上，這是她第一次參與社會運動。年輕的她其實亦不太清楚大人們為何要睡在街頭，只知道大家爭取的是真普選，她也被現場的團結氣氛所打動，關心社會的種子自始悄悄萌芽。但對於大部份00後，6月9日反送中遊行是他們的政治啟蒙。幾日前才首次上街的何同學說：「因為呢件事真係好嚴重，太誇張。當所有人都反對時，律師公會都出嚟畀建議書，但政府都當聽唔到。話50年不變，但𠵱家30年都未到，逃犯條例一出嚟，就所有嘢都會破壞晒。」</p><p>「香港同大陸最大分別係司法制度，一過咗就唔係一國兩制。」</p><p>同樣是「社運初哥」的陳同學說：「香港同大陸最大分別係司法制度，一過咗就唔係一國兩制。𠵱家香港仲畀你上街示威，可以上網喺論壇講嘢，都係因為香港嘅政治同法治同大陸唔一樣，先有機會講嘢。如果條例過咗，中國就會係最終把關者。」訪問時值正午，一直舉着雨傘靠在夏慤道某石墩處的三人，已逗留了近三小時。何同學無奈說：「暫時只係覺得落雨好煩。」陳同學則嘆了一口氣，「依然無助，叫咗咁多次，但都冇人肯聽你講嘢，覺得無力」。<br><br>對於之後有何行動，她們三人亦毫無頭緒，只說答應了老師和父母不會做前線向前衝。但三人依然繼續留守金鐘，「起碼出嚟支持吓大家先」。</p></body></html>