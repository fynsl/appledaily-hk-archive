<html><header><meta charset="utf-8"><title>業界：慳成本助推優惠吸客</title></header><body><h1>業界：慳成本助推優惠吸客</h1><p>【本報訊】軟件開發公司Red Soldier Limited合夥人李思聰表示，現時新客戶經應用程式內購買（in-app purchase）須向蘋果公司支付三成手續費，即使是用戶renew會籍，也要「過河濕腳」支付15%；當用戶達到一定規模後，企業未必再願意與蘋果公司分成，繼而考慮其他替代方式，故他理解Netflix、Spotify等平台另闢支付渠道。</p><p>網頁版訂閱　橫跨不同平台</p><p>現時Netflix、Spotify改為要求用戶自行到公司網頁版，經信用卡或PayPal付費，購買會籍（memberships），以獲得戶口及密碼，就可於app內繼續使用。<br><br>對用戶來說，in-app purchase或是較便捷方案，但代價是較高昂費用；正所謂「羊毛出在羊身上」，繞過in-app purchase，這筆「中間費用」隨時可大幅縮減，「慳咗三成錢，價格上有優勢……可能以前賣緊幾十蚊嘅plan，係咪有空間再減？或者推出不同優惠吸客？」<br><br>經網頁版支付亦另有好處，李思聰續指，「喺蘋果公司in-app買嘅會籍，點樣可以喺android機用返？」這個問題一直困擾用戶，倘經網頁版付費訂閱會籍，憑有效會籍就可橫跨不同平台，無論是網頁版、IOS制式或android制式都能使用。<br><br>港人多年習慣接收免費資訊，有條件改行付費模式嗎？李思聰表示，改變港人生活習慣需時，「呢個問題是好多或網站或電子媒體需要面對，可能第一步要畀啲平啲、試用位畀客戶，等佢哋試用完，覺得真係抵、真係正，再逐步調整定價」。</p></body></html>