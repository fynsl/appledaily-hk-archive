<html><header><meta charset="utf-8"><title>市民變「紅海」 　讓路救護車</title></header><body><h1>市民變「紅海」 　讓路救護車</h1><p>【本報訊】越多人的遊行不一定越混亂，昨大批港人再次上街，偏偏出現一幕幕令人動容畫面。黃昏時分近金鐘及灣仔一帶，路面全被遊行人士佔用，不過每次有救護車和消防車等經過，市民隨即乖乖讓出「紅海」予車輛行駛，絕不阻路，在旁市民拍手叫好。有人更大叫：「話我哋暴動？你見過邊個地方暴動，啲人會讓開畀救護車入?」</p><p>自發收拾垃圾
</p><p>銅鑼灣東角道亦有此情況，下午有救護車經過時，未等警方開咪呼籲，巿民已自發一邊讓路一邊高呼「等等！讓路有白車！」救護車慢慢駛過。 <br><br>市民在遊行期間亦不忘要廢物回收，昨日遊行隊伍途經之地，幾乎每個垃圾桶都爆滿，記者在灣仔及銅鑼灣發現市民收拾垃圾，帶了黑膠袋及手套撿起垃圾桶外滿瀉的垃圾，倒走棄置膠樽內的液體才回收。有執垃圾的市民指是自發幫忙，希望清潔工輕鬆一點。<br><br>金鐘「連儂牆」對出亦有年輕人高舉模仿警察的橙色旗，寫有「出得嚟行，預咗要回收」，呼籲市民自發回收廢物。<br><br>軒尼詩道有團體設水站，呼籲市民自行斟水，響應環保少用膠樽。<br>■記者袁楚雙、伍雅謙、陳芷昕</p></body></html>