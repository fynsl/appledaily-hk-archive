<html><header><meta charset="utf-8"><title>【智取大市】送中樓市真禍害 - 晉佳</title></header><body><h1>【智取大市】送中樓市真禍害 - 晉佳</h1><p>送中肯定會造成流亡香港嘅中資從樓市撤資，加上香港政策法被廢風險，樓市風險極大，實在諗唔到有樓人士不反送中的理由，以下慢慢講原因。<br><br>《逃犯條例》修訂引發美國議員提出修訂《美國－香港政策法》，由於《美國－香港政策法》係由美國國會通過，廢除自然經由國會話事，正路地，會成為特朗普向習近平施壓嘅其中一個環節。<br><br>《美國－香港政策法》影響，就在於進口美國貨要畀關稅，例如國泰（293）買飛機，變咗要買歐洲Airbus，部份機器要畀稅、或轉用國產貨，食品最多轉晒做日本貨。同時會影響投行喺香港投資意欲（基本上《逃犯條例》已逼投行縮減投資）等等。如果修訂《逃犯條例》同廢除《美國－香港政策法》同時發生，殺害力就相當大。因為係優惠政策、經濟自由度、資金流同經濟同時重創，樓市真係頂得住？<br><br>貿發局6月發咗份經貿研究報告，其中，2017年香港主要服務輸出市場當中，美國佔14.3%。2017年，英屬維爾京群島同開曼群島（代表不明來歷）嘅主要投資者比例達四成，估計大部份來自中國。2018年母公司所在地，有18.3%來自美國，11.4%來自中國。大概可以參考，推送中加廢除香港政策法，對香港禍害有幾大。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>