<html><header><meta charset="utf-8"><title>吳綺莉等卓林回覆隨緣</title></header><body><h1>吳綺莉等卓林回覆隨緣</h1><p>吳綺莉、張文慈和米雪等昨日於灣仔出席腕錶發佈會，吳綺莉透露正籌備搞生意，並繼續為畫展準備，問到有否跟囡囡卓林保持聯絡？她說：「盡做、盡講，係有留言，佢有睇。」再追問卓林有否回覆？她說：「隨緣啦，我𠵱家學到嘢，以前我會好急，會問點解仲未覆，𠵱家會諗佢係咪有嘢做呢？要顧吓人哋感受，朋友叫我要學做小鳥，小鳥依人。」是否很失望？她說：「我學習緊，每次失望，都要企喺人哋角度睇，可能佢好忙呢。」提到之前有指卓林跟另一半已分手，她說：「唔清楚，唔問太多。」<br><br>單身的張文慈希望嘗試speed dating，她笑說：「之前試過喺facebook識咗個鬼佬，佢話係行船嘅，我哋仲有寫情信，不過佢叫我寄錢去佢戶口，係騙徒。」<br>採訪：羅慧敏<br>攝影：陳慧安</p></body></html>