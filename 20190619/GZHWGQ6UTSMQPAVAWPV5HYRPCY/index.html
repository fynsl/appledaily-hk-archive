<html><header><meta charset="utf-8"><title>趣趣地：中國女足驚險晉級16強</title></header><body><h1>趣趣地：中國女足驚險晉級16強</h1><p>星期一女世盃B組尾輪分組賽，中國女足（紅衫）同西班牙女足（白衫）賽和0:0，成為其中一隊最佳小組第三名球隊，晉級16強。中國女足面對西班牙，全場射門次數為1:24，全靠門將彭詩夢力拒西班牙嘅九次中框攻門，幫中國保住一分。兩隊賽後都係3戰得4分，西班牙憑較佳得失球差以小組次名晉級，中國亦成為4支以小組最佳第3名球隊身份晉級嘅球隊之一，躋身淘汰賽。</p></body></html>