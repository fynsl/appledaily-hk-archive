<html><header><meta charset="utf-8"><title>【人物專訪】同趙式芝分手受重傷焉知非福Sean遇女強人新歡</title></header><body><h1>【人物專訪】同趙式芝分手受重傷焉知非福<br>Sean遇女強人新歡</h1><p>前名楊如芯的波爾錶太子女楊茹庭（Sean）去年跟趙世曾女兒趙式芝離婚，經過八個月時間，Sean走出陰霾，改名由如芯變茹庭，重新出發，不但再覓真愛，近日還協助朋友搞即食鮑魚和骨膠原生意。她直言現在是人生最開心的階段，皆因遇上99分女強人伴侶。<br><br>楊茹庭原名楊如芯，日前在灣仔的新office接受《蘋果》專訪，她指新名字是父親找人改，代表心想事成，對她而言，改名有如重生：「新名係一、兩個月前改，改咗後我覺得感情同健康都順咗，好鍾意呢個新名，reborn咁。」再墮愛河的Sean，變得容光煥發，她直認心情靚：「係值得開心嘅事，之前啲唔開心過去，好感恩可以搵到一個錫自己嘅人，女友係朋友介紹，大家好夾。」Sean欣賞現任女友的細心，讚她99分：「佢好細心，亦係女強人，大家性格好夾，佢都好爽朗。」</p><p>「無條件愛錫佢」</p><p>跟舊愛趙式芝相戀時，Sean經常於社交網放閃，但新歡就很低調，Sean說：「朋友間會一齊出去，我同佢都唔係圈中人，想低調少少，希望多啲空間。」Sean說現階段是她一生中最開心的時間，很感恩亦很珍惜︰「會諗咗人哋先，盡量無條件去愛錫佢。」Sean笑言對伴侶寵愛程度可以用「擋子彈」做比喻。據知新歡名叫Bella，Sean在facebook分享過合照，兩人早年美國相識，Bella開畫廊賣畫，由於Sean對生活品味甚有要求，所以與新歡一拍即合。<br><br>問到會否再婚？Sean指一切順其自然：「未必會咁快，相處吓先，但我冇陰影，會向前望。」Sean坦言離婚的打擊令她重傷，但感情講緣份，她表示無怨無悔：「成個人落晒形、冇胃口，好彩屋企人同朋友每日陪住我，好感恩。我要時間療傷，所以八個幾月都冇投入新感情。唔算黑暗期嘅，係失望，但唔需要嬲，緣份盡咗就要放手，呢啲係上天安排，就算大家分開咗都係朋友。」</p><p>做生意求穩陣</p><p>Sean現時除打理家族生意波爾錶，還協助父親在金邊搞房地產，但她最愛做飲食：「每個生意都要睇機會，用心做，仲要搵啱幫手，我做生意求穩陣唔冒險。」近日就與朋友賣即食飽魚，罐頭骨膠原和香檳。<br>撰文：比華利<br>攝影：林德雄</p></body></html>