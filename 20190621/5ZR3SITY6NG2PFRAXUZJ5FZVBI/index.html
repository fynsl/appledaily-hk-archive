<html><header><meta charset="utf-8"><title>【智取大市】民意拯救了香港 - 晉佳</title></header><body><h1>【智取大市】民意拯救了香港 - 晉佳</h1><p>《逃犯條例》修訂名義暫緩、實際撤回，有種講法話同台灣民進黨蔡英文民調突然一度領先不無關係，雖然新民調蔡英文再度落後韓國瑜，但確令中共抹把汗。<br><br>與此同時，習近平特朗普確定G20峯會期間見面，玄機似乎都同民意有關。喺周初美國所有登記選民中，民主黨拜登以49%支持度領先特朗普嘅39%，桑德斯亦以49%支持度領先特朗普嘅40%。民調結果後，特朗普就話同習近平通電。民意，就係咁拯救咗香港。<br><br>當選民唔buy特朗普，而特朗普視減少一點強硬態度便能拉票，往後日子中國自然大把唞氣位。中國周期股因此大幅反彈，估計唔係幾日就完嘅事。<br><br>美國減息如箭在弦，息口敏感股裏面，信義能源（3868）靠向信能（968）收購太陽能發電站賺電費，理論上受惠減息。3868嘅太陽能項目併網後，原則上20年內的發電量可按同一適用比率收取上網電價，能見度高。股息率4.3厘左右，嚟緊將集資所得再做40億收購，預測股息率隨時5厘以上，相信股價未止步。周期股反彈只係先後次序問題，金風（2208）、東岳（189）處於橫行狀態，遲早突破，亦可考慮。<br><br>晉佳<br> http://fb.com/advanceguy1 <br>本欄逢周一、三、五刊出<br></p></body></html>