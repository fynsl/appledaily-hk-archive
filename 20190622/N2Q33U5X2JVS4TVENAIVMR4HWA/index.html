<html><header><meta charset="utf-8"><title>魔咒纏身：車仔9號冇個得 - 克馬</title></header><body><h1>魔咒纏身：車仔9號冇個得 - 克馬</h1><p>費托職業生涯一大轉捩點，無疑是2011年1月轉投車路士後正中「9號魔咒」，星途就此由盛轉衰。事實上，車仔近年一眾9號仔如希古恩、艾華路莫拉達及法卡奧（左）等都演出低沉。<br><br>希古恩今年一月以租借形式加盟，但就算在領隊沙利麾下也未能尋回昔日效力拿玻里時的入球量，車仔亦沒有打算買斷。至於莫拉達17年以破球會紀錄轉會費加盟，起初表現神勇，不過踏入18年起全面轉沉，剛季莫拉達雖改穿29號，但16場英超只入5球，後因希古恩加盟而被外借到馬德里體育會；15/16球季，車仔從摩納哥借入法卡奧，惟10場英超只入1球。</p><p>遠一點有基士文及基斯普，兩人加盟前都被寄予厚望，但前者04/05球季在車仔上陣25場英超只入4球，作為摩連奴入主車仔後首位簽入的射手，基士文相當失敗。至於基斯普加盟前名氣極大，不過首季各賽事31戰只入12球，時任領隊雲尼亞里也較重用梅度及古莊臣，摩連奴上任後更立即將基斯普借至AC米蘭，就算翌季歸隊表現仍然平平。<br>文︰克馬</p></body></html>