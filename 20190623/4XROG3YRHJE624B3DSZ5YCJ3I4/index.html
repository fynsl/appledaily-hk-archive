<html><header><meta charset="utf-8"><title>倪晨曦向羅霖學習</title></header><body><h1>倪晨曦向羅霖學習</h1><p>倪晨曦和羅霖昨日在中環為美容院擔任揭幕嘉賓，站在美魔女羅霖身旁的倪晨曦，坦言未感壓力：「我哋第一次見面，要向對方多多學習，佢keep得好後生。」倪晨曦與圈外男友V先生計劃明年1月舉行婚禮，現正為訂場地苦惱，她又表示開始睇中醫調理身體，為個人健康之餘，也為生育作好準備。</p><p>羅霖即將推出相集，不過在出版方面遇上問題：「書商本來承諾喺內地會可以出版，但𠵱家未必出到，希望佢哋可以履行承諾 。」羅霖今次推出相集，遇上另一美魔女溫碧霞出寫真，她說：「大家都攞我哋比較，佢係寫真，我係分享食譜、運動等多元化，唔同類型，大家係唔同市場，希望大家銷量都好。」<br>採訪、攝影：卓寶花</p></body></html>