<html><header><meta charset="utf-8"><title>梁家傑：講畀鄭若驊聽</title></header><body><h1>梁家傑：講畀鄭若驊聽</h1><p>【本報訊】終審法院首席法官馬道立在昨日的演辭中表示，在法治受到不公平的批評和受損時，法律界的領導者有責任挺身而出。資深大律師梁家傑認為，政府強推的《逃犯條例》修訂正正就是馬道立所講法治受嚴重損害的例子，「（修訂）將法官擺上枱，呢個傷害夠唔夠大？3,000個法律界（人士）出嚟遊行、12個大律師公會歷任主席發聲明、3個高級法官接受路透社訪問。呢個（修訂）正正係『駱駝背上最後一根稻草』」。<br><br>梁家傑認為，近年香港法治受損的例子還有更多，「你DQ議員，用人大釋法嚟壓法院；告佔中九子，用澳洲宣判違憲嘅控罪（煽惑他人煽惑公眾妨擾）；七警、朱經緯案，李偲嫣之流啲人出嚟鬧法官」。</p><p>斥對法治受損默不作聲</p><p>但他指出律政司司長對以上眾多事件都默不作聲，認為馬道立昨日發言的對象正正是身在現場的鄭若驊，「佢係法律界、大律師界嘅senior嚟㗎嘛，我覺得馬道立係意有所指，係講畀佢聽」。<br><br>中文大學政治與行政學系高級講師蔡子強認為，在過去數月法律界的挺身而出對今次反惡法運動十分重要，「畀咗市民一個好強烈嘅訊息，政府今次嘅倉卒立法，連法律專業都覺得好有問題。部份民眾未必好了解法律條文，但佢哋相信3,000個法律界（人士）走出嚟，唔會隨便將成個法律界壓上去，企出嚟一定係好關鍵」。<br><br>據商台報道，行政長官林鄭月娥昨在禮賓府與司局長舉行集思會，討論如何令政府施政更貼近民意以及切合市民需要，所有政府主要官員都有出席。集思會長達五小時，與會司局長到晚上七時許乘坐座駕離開禮賓府。<br><br>■記者關冠麒</p></body></html>