<html><header><meta charset="utf-8"><title>李柱銘：北京開綠燈乜都得</title></header><body><h1>李柱銘：北京開綠燈乜都得</h1><p>【本報訊】根據《基本法》及2004年人大釋法，推動政改須經五部曲，雖然林鄭月娥競選特首時曾明言任內不會重啟政改，但現時香港經過反送中一役後民情大變，如果林鄭改變主意，是否仍有足夠時間推動政改？民主黨創黨主席李柱銘直言，只要北京開綠燈就「乜都得」，時間上足夠令港人可以2022年普選特首，然後在2024年普選立法會。<br><br></p><p>指人大可廢除8.31框架
</p><p>根據政改五部曲，第一部是由特首向人大常委會提交報告，提出要修改特首及立法會的選舉辦法，李柱銘表示，「主導權喺林鄭手上，雖然佢上年先話重啟政改係撼頭埋牆，但家陣成個形勢轉晒啦，要解決今次送中，普選可能係出路」。<br><br>李柱銘解釋，跟2003年50萬人上街後撤換董建華可平息民怒不同，當年大家仍期望在2007、2008年有雙普選可當家作主，但現時就知換人上場只是換湯不換藥，「連ABC（Anyone But CY）個C都變埋Carrie（林鄭），再換另一個上去都冇意思，香港人等普選等咗咁耐，一國兩制兩大先決條件，就係有普選同唔干預香港事務，但完全冇落實到，香港人冇民主，又乜都中央話晒事，所以唔做政制改革，睇唔到點樣可以走出呢個困局」。<br><br>問題是上次政改人大落閘作出8.31決定，雖然政改方案被立法會大比數否決，但8.31框架一直被指對未來政改方案繼續有效，如果仍然存在，真普選便會被排除在外，亦肯定不符《香港人權與民主法案》的要求，李柱銘直指人大可以把8.31框架廢除，「憲法上人大可以更正人大常委嘅決定，咁8.31決定本身就係錯誤，總之如果北京肯就乜都得，中央想做乜都會做到，一地兩檢都可以一個人大決定就做到！」<br>■記者陳珏明</p></body></html>