<html><header><meta charset="utf-8"><title>【馮仁昭四圍超】Sammi安仔玻璃影照夫妻同心</title></header><body><h1>【馮仁昭四圍超】<br>Sammi安仔玻璃影照夫妻同心</h1><p>許志安同黃心穎今年4月驚爆「偷食」，事後兩人嘅事業全面煞停，但安仔老婆鄭秀文（Sammi）因為要準備下月嘅演唱會，頻頻喺社交網上載排練或健身相，日前上載嘅一段Ig story，仲發現潛咗水好耐嘅安仔身影！Sammi貼嘅相，亮點在於右邊嘅玻璃倒影見到一個熟悉男人嘅身影，呢個男人正正就係安仔！安仔呢排做咗Sammi背後嘅男人，密密陪健身。</p><p>轉健身室</p><p>其實「安心事件」後，Sammi公開撰文話會原諒老公，今次Sammi透過呢張相輕輕洩密，更加證明件事已經雨過天青，兩公婆繼續走前面嘅路。不過唔知係咪因為安仔當日喺觀塘健身室識心穎，為免觸景傷情，Sammi已轉去另一間健身室。<br><br>安仔自從被揭背妻偷食心穎後，曾聲淚俱下開記者會認錯，但形象插水，工作全面被無限期叫停，連原本9月嘅演唱會都要取消，由BOYZ承接其檔期。至於心穎就避走美國，有份拍嘅劇集同唱嘅主題曲都要被抽起或者重拍，事業一鋪清袋。<br>撰文：馮仁昭</p></body></html>