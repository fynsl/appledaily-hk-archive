<html><header><meta charset="utf-8"><title>【馮仁昭四圍超】林雅詩舞獅多動作</title></header><body><h1>【馮仁昭四圍超】林雅詩舞獅多動作</h1><p>林雅詩前晚同馬天樂到石門出席香港復康力量晚宴，林雅詩透露會有舞獅隊表演：「不過我就唔表演喇，天氣太熱，我一熱就會暈。」佢學舞獅兩年，不時獲邀表演，佢話：「其實要我舞獅仲緊張過唱歌，舞獅好多動作，我怕自己做得唔夠好。」又表示稍後會同香港復康力量合作拍攝勵志電影，馬天樂仲話魏駿傑有興趣為電影做編劇。<br>撰文：馮仁昭</p></body></html>