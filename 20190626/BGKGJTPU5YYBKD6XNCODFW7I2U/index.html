<html><header><meta charset="utf-8"><title>【踩過界】John Legend大唱「Oh Pitera™!」情歌冧湯唯渡邊直美但名嘴James好似有啲意見？</title></header><body><h1>【踩過界】John Legend大唱「Oh Pitera™!」情歌冧湯唯渡邊直美<br>但名嘴James好似有啲意見？</h1><p>【特約報道】上星期睇完繼之前Pitera™ MasterClass預告，出現一個熟悉嘅身影，原來就係美國人氣歌手John Legend破天荒首次為護膚品牌作曲兼拍MV。MV入面仲有名嘴James Corden、渡邊直美同湯唯三位國際巨星同場演出，唔知會唔會打算踩過界，孖住John Legend以「大四喜」姿態殺入樂壇呢？<br> <br>以為James同渡邊直美為發掘Pitera™ 的起源專程去日本上山下海「尋根」已經夠晒狂熱？點知John Legend就更加痴心，試過Pitera™神奇功效之後，竟然不能自拔愛上，瘋狂到要專登作首冧到毛管戙嘅「Oh Pitera™!」情歌。直情當正SK-II呢隻皇牌護膚成係佢女朋友，藉著情歌表達愛意，仲話Pitera™已經成為佢音樂上嘅靈感泉源，所以要拍埋MV送畀呢位「女友」示愛！不過睇返MV裏面John Legend嘅皮膚又的確係好似特別水潤又有光澤，冇臉泛油光嘅情況出現，唔通有Pitera™女友嘅「愛情」滋潤，發揮到穩定膚質同改善水油平衡嘅作用，真係會寧舍唔同啲？</p><p>講番呢首必紅嘅冧歌「Oh Pitera™!」先，有聽開John Legend嘅情歌都知佢嘅Jazz腔唔講得笑，迷倒唔少女仔。今次為Pitera™開金口仲好似怕大家覺得唔夠甜，係都要出埋殺手鐧玩才華自彈自唱先收貨！迷人聲線加埋情深眼神，任何雌性動物都為之心動啦，難怪連見慣大場面嘅人妻湯唯同渡邊都即刻化身小fans坐定定聽冧歌，去到尾渡邊仲忍唔住瘋狂尖叫兼拍爛手掌添！原來要令人耳朵懷孕，係唔駛出海豚音嘅！不過話晒James 都係名嘴，又點可以咁輕易俾滿分呢，唔知係咪覺得自己嘅風頭被John Legend搶走，聽完冧歌係都要「訓導主任」上身，挑剔John Legend 之餘，仲笑佢唔係“SKU”，激到身邊嘅湯唯同渡邊紮紮跳反咗下白眼，默默咁同偶像抱打不平！</p><p>其實今次呢首廣告歌真係聽到人入晒腦，唔怪得最近街頭巷尾一講起「神仙水」三隻字，大家都忍唔住要接龍咁哼番兩句「Oh Pitera™!」啦，真係隨時可以嚟一次全球大合唱！仲未聽過呢首至冧情歌？咁就快啲click入去睇吓個MV啦！<br><br>Link:  http://bit.ly/31PqI3H  </p></body></html>