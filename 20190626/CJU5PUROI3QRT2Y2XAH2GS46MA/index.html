<html><header><meta charset="utf-8"><title>體育人訪：「遲父」指導屢破PB呂麗瑤跨越欄關</title></header><body><h1>體育人訪：「遲父」指導屢破PB<br>呂麗瑤跨越欄關</h1><p>訪問前，叫兩師徒鄧漢昇跟呂麗瑤「鬥欄」，結果42歲贏了24歲，在旁的攝影師驚訝說：「佢真係贏到？」有甚麼稀奇？阿昇是昔日欄王，他2004年創下的14秒32港績足足保持了10年，瑤瑤近四年在阿昇指導下成PB王，17年試過1個月內5破PB（個人最佳），最新是今年4月亞錦賽的13秒32，距離塵封25年的港績只差0.18秒，綽號「呂神」的她一直努力跨過種種難關/欄關！<br>記者：徐嘉華<br>攝影：李家皓</p><p>跟阿昇及瑤瑤做訪問，不但絕無冷場，而且笑聲不絕；不要看阿昇樣子文靜，但說起跨欄，無論是他的陳年往事、威水史，還是愛徒呂麗瑤，可以說個不停；花樣年華的瑤瑤，外表有點冷酷，但說起阿昇，由他愛遲到至脾氣火爆的陋習，到他訓練一絲不苟，為自己鋪好路屢創佳績，也盡顯90後女孩子佻皮活潑的一面。</p><p>笑罵師父鄧漢昇乞人憎</p><p>瑤瑤從早上九時訓練，由徒手熱身到擺欄練技術都是自己親力親為，一小時過後，阿昇還是沒有影蹤，瑤瑤也苦笑着搖頭，小記也知這不是第一次，阿昇又遲到了。大情大性的瑤瑤也說：「遲到真係好乞人憎，好多時我哋超早到運動場熱身，熱成一個鐘，之後佢又未到，大家你眼望我眼，試過打電話畀佢，佢話：『我𠵱家送完老婆，喺大老山，就到。』佢又唔講定要我哋練咩，我知佢係想睇住我哋練，以免我哋受傷，但遲到好乞人憎囉！」在旁的阿昇尷尬地笑着，有不快就即時說出來，這也許是兩師徒的相處之道，阿昇照單全收，只是身不由己。<br><br>現年42歲的阿昇從短跑轉戰跨欄，曾踏上全運及東亞運頒獎台，04年更5破港績，他的14秒32紀錄保持了10年，07年無憾退役後到美國深造，09年回港後正式成為教練，11年結婚的他2女1子，大女六歲、二子三歲、小女一歲多，可以想像他有多忙，阿昇解釋：「我好享受做教練，家人亦好支持我呢份工，我好想每一樣嘢都做好，又想親身去湊細路返學，因為呢啲時間過咗就冇，但每日訓練都練到夜晚8、9點，唔係好多時間同屋企人相處，所以喺許可情況下，做番作為爸爸同老公嘅責任，呂麗瑤講得啱，有啲時間預得好忟水。」</p><p>師徒鍾愛跨欄有滿足感</p><p>身高1米77，比阿昇還要高的瑤瑤，15年12月開始跟隨阿昇，撮合兩師徒的正是屈臣氏田徑會「阿姐」徐惠芬（Marina，現香港田總副主席），阿昇憶述時說：「當時係15年聖誕節前，阿姐見呂麗瑤成兩年都係自己練，冇教練跟，就約咗我哋兩個見面，當時我都唔識佢係邊個（其實瑤瑤當時已拿過亞青銅牌，亦曾參加14年仁川亞運會），我最擔心係答應做佢教練後，如果做得唔好，成件事係會攬炒。」看過瑤瑤跟阿昇後的成績，包括17年亞室運金牌及18年雅加達亞運銅牌，就知不是「攬炒」。<br><br>以為天生手長腳長的瑤瑤是運動勝利組，但原來跟事實有很大出入，她說：「去到中學因為我唔夠人跑得快，跳又唔夠人跳，跨欄冇人夠膽跨，我咪去跨囉，跨跨吓又覺得OK喎，就繼續呢個項目。」她當時就讀的培正中學，憑着她有份的田徑組，曾由學界D2升至D1。除了成績的鼓舞外，她亦在跨欄找到滿足感，她說：「我鍾意跨欄，畀到我滿足感，呢種滿足感好易攞，你可以試吓跨，其實都好易跨過啲欄，每一次跨過都有滿足感。」無獨有偶，阿昇也是喜歡跨欄那滿足感，高1米75的他說：「我每次跨完欄都鍾意望番後面，係一件好震撼，好有成功感嘅事。」<br><br>拜阿昇為師前，瑤瑤個人最佳（PB）是13秒99，17年在1個月內曾5破PB至13秒56，去年更進一步至13秒42，她的最新PB是今年4月多哈亞錦賽的13秒32，本月初重慶亞洲大獎賽，她在超風速下跑出13秒18，是香港近25年來第一人（除了紀錄保持者陳秀英跑過），瑤瑤說：「跑到13秒18嗰一刻真係好開心，雖然超風速（+2.3），但起碼跑過13秒1幾，係一個大進步，如果我喺下月世大運（見另文）跑番1幾，我已好滿足。」</p><p>3年內進步0.6秒</p><p>瑤瑤在望13秒1幾，阿昇卻望徒弟破13秒以內，甚至挑戰明年東京奧運會，他說：「由3年幾前13秒9幾到13秒32，佢已快咗0.6幾秒，雖然唔能夠話係曙光，但我哋已見到一啲（破港績）光線滲出嚟。」<br><br>阿昇坦言除自己的教導外，也有總教練Anthony莊志恆及體院的體能教練一起合作才能成事，還有瑤瑤的專注，這點令阿昇讚口不絕：「我可能阻住佢接少好多job（指廣告或代言的機會），佢專注喺跨欄上係佢走到𠵱家嘅主因。」另邊廂瑤瑤不以為意地說：「我係嗰種休息不足就會影響練習嘅人，我費事畀自己借口，索性唔接（廣告），或者等off season先接。」瑤瑤去年八月雅加達亞運會奪銅，問她亞運銅牌放在那，她想也不想就說：「床下底！」其實她所有獎牌都是放床下：「若將亞運獎牌放當眼處，我怕會自滿，所以冇特別裱起嚟。」<br><br>年底將中大學士畢業的瑤瑤，還有半年才滿25歲，除香港紀錄外，還敢去想挑戰明年東京奧運嗎，她說：「我唔會畀自己限期，但破港績呢件事，就越快越好囉！提高0.18秒（距離港績），我𠵱家毫無頭緒要點做，但我知道有機會；至於東京奧運（參賽標準是12秒84或看世界排名積分），就算到時我達唔到標，但跑入13秒內我都會開心到震，你唔使畀我去奧運，我會返房自high。」<br><br>師徒倆，一個雖然會遲到，但盡責；一個雖然外表冷酷，但對跨欄一條心，正如阿昇所說：「未來會有更多精采嘅事發生！」</p></body></html>