<html><header><meta charset="utf-8"><title>鍾嘉欣一家四口拍MV</title></header><body><h1>鍾嘉欣一家四口拍MV</h1><p>鍾嘉欣和脊醫老公Jeremy結婚三年多，育有兩歲多的大女Kelly及剛滿10個月的細仔Jared。嘉欣日前一家四口為新歌《做你的晨曦》拍MV，今次的作品更是她親自作曲，還為英文版填詞。</p><p>嘉欣說：「呢首歌嘅靈感係好自然，有晚𠱁當時9個月大嘅囡囡瞓覺，突然間有種唔捨得囡囡嘅感覺，希望自己可以喺地球上生存耐啲，每一刻都能夠陪住囡囡。就喺我拍住佢肚仔𠱁瞓覺時，呢首歌嘅旋律湧現腦海。」嘉欣希望用這首歌表達對仔女無條件的愛，錄音的時候更感動到眼濕濕。一家四口首次齊齊出鏡，Kelly和Jared雖然不明白甚麼是拍MV，但表現得相當乖巧，Kelly不只會跟着唱，還將隨身攜帶的貼紙，親自貼在每位工作人員身上。<br>撰文：李察</p></body></html>