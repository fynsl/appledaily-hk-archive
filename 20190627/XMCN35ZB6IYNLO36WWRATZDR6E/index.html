<html><header><meta charset="utf-8"><title>澳門記者遭警追擊噴椒</title></header><body><h1>澳門記者遭警追擊噴椒</h1><p>【本報訊】這陣子，前線記者採訪如置身戰地，隨時中椒中槍。警方6.12鎮壓反送中示威者當日，澳門記者首嘗中椒之痛，卸下裝備洗面期間再被警方瞄準雙眼狂噴，「點解咁都要再補一槍？」全身紅腫的他當日提早回澳門，落船後看到暴力鎮壓畫面，即時淚崩，「好多只係企喺度嗌口號，冇可能對佢哋開槍，睇到呢幕我真係喊……」。世上沒有無緣無故的恨，他慨嘆，澳門人大部份只從電視機看到示威場面，「喺現場就會明點解有香港人咁憎警察」。</p><p>回家看電視當場淚崩</p><p>在澳門大學修讀中文系、20多歲的澳門記者陳嘉俊6.12戴上頭盔、眼罩口罩，記者證掛胸前，到夏愨道與添華道交界採訪。早上約11時，警方向示威者噴胡椒噴劑，他面部先中一「椒」。待衝突平靜下來，他除下裝備用水清洗，突聽見行家大叫「快啲走！」他拿起背囊之際，大量胡椒噴劑已飛到眼前，「我急救緊，係咪要對我再射多次？」他轉身逃跑，警察繼續狂噴，令他後頸及背部大範圍受創，示威者扶他到急救站，「真係要多謝香港市民，無條件幫我清洗咗好耐，好感動，仲問我食嘢未、畀水我飲」。<br><br>阿俊當日下午乘船回澳門休息，落船後看手機得知開始武力清場，「好傷感，我一路諗，幫我急救係香港人，係嗰班示威者、義工，衝擊防線嘅人係有，但後面有好多只係企喺度、飲緊水，一齊嗌吓口號，冇可能對住佢哋開槍……我真係喊，我從來冇為啲政治、時事事件喊」。<br><br>阿俊認為，警員受過專業訓練，而示威者中很大部份人只拿着雨傘，形容如置身戰地，「但𠵱家唔係打仗」。他看到示威者倒地後仍被速龍小隊狂打，「冇可能瞓低咗，你仲打多幾下，因為你真係警察嚟，唔係黑社會，制服咗就抬走囉」。<br><br>阿俊慨嘆，「（警察）真係將個人仇恨放咗喺執法上面，香港人唔係無緣無故反警察」。他強調未來會再來港採訪示威，「下次嚟一定着長袖衫、包埋頸，因為（中椒）真係好痛」。<br>■記者張文傑</p></body></html>