<html><header><meta charset="utf-8"><title>網民讚比林鄭有承擔許志安蒲頭：冇聯絡心穎</title></header><body><h1>網民讚比林鄭有承擔<br>許志安蒲頭：冇聯絡心穎</h1><p>【淺水灣→元朗】許志安自4月爆出背妻鄭秀文（Sammi）偷食黃心穎後，一直沒蒲頭，神隱72日後，《蘋果》獨家拍到他前日下午3時半，獨自駕車到元朗探朋友。晚上離開時，穿上「出事戰衣」的安仔接受本報訪問，表示心情「好番啲」，問到有沒有聯絡心穎？他耍手說：「冇啦。」又強調會「做番好自己」。</p><p>「好好面對自己」</p><p>「安心偷食」爆出後，安仔一直沒現身，不過已獲老婆原諒的他，日前已經陪伴Sammi到健身室做gym，於Sammi的Ig相的玻璃倒影中出現。前日下午3時半，他獨自駕着黑色平治座駕外出，由淺水灣寓所出發，經西隧去元朗錦田的爾巒屋苑，到達上址時，一名男友人出來上了他的座駕，帶他入屋苑。<br></p><p>安仔於晚上10時離去，穿了出事格仔戰衣的他面容明顯消瘦，他主動校低車窗接受訪問，問心情如何？他表示：「好番啲啦，有心。」問是否陪Sammi去做gym，他點頭笑笑，再問會否去Sammi演唱會，他就說︰「未知。」又表示「希望好好面對自己」。安仔全程友善，但舉止有點尷尬，問到有沒有與心穎聯絡時，他即耍手擰頭：「冇啦。」之後再補兩句：「做番好自己，面對番自己。」之後他返回寓所，記者祝他「康復」，他亦微笑揮手道別。<br><br>安仔今年4月被本刊獨家踢爆偷食馬國明女友心穎，二人在車廂又攬又啜，「安心偷食」曝光後，安仔當日即開記招拆彈，眼淚鼻水齊流認錯，向Sammi道歉：「我係一個壞咗嘅人、起咗色心。」亦宣佈停工，9月的紅館個唱叫停，而心穎則避走美國洛杉磯。<br></p><p>勸別穿出事戰衣</p><p>不少網民將安仔的道歉記招與特首林鄭月娥相比，對他大大加分，認為「睇完林鄭道歉，已即時原諒許志安」、「起碼佢知道自己係壞咗嘅人」、「人誰無過？即時已認錯並炒自己魷魚，相比眾多高官議員，他更有承擔與品格」。不過網民就勸安仔別再穿出事戰衣：「貪馨香定用嚟警惕自己？」<br>採訪、攝影：羅德光、黃曉程、梁繼光、吳耀輝</p></body></html>