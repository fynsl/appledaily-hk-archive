<html><header><meta charset="utf-8"><title>林建明懷疑林鄭有情緒病</title></header><body><h1>林建明懷疑林鄭有情緒病</h1><p>林建明（大姐明）每年7.1都會上街遊行，她昨日接受《蘋果》訪問時，表示今天也不例外：「之前兩次爭取撤回（《逃犯條例》修訂）我都有去，今次係再加埋政府冇回應大家嘅訴求，最重要有個調查，唔係去查差人，係了解成件事。」<br><br>提到一名反送中的女大學生，前日在粉嶺墮樓身亡，大姐明表示：「好難過，唔值得為一個咁嘅政府犧牲，許志安話自己係一個壞咗嘅人，呢個政府係一個病咗嘅社會，為一個病人去死唔值得。」大姐明更懷疑特首林鄭月娥有情緒病才不敢面對人：「有病先至係咁，個人亂晒龍，佢要睇醫生輔導佢。我自己當年都有情緒病，都係唔想見人，都係個人好硬頸，唔肯聽人講，唔知點去處理，同佢𠵱家情況一樣。」<br>採訪：魯吉</p></body></html>