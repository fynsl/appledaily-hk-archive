<html><header><meta charset="utf-8"><title>中學生：行動升級撤惡法</title></header><body><h1>中學生：行動升級撤惡法</h1><p>【7.1大遊行】<br>【本報訊】上月103萬人用腳步守護我城、200萬+1人逼爆港島，要求撤回送中惡法的聲音響徹全城；港人昨日再次頂着酷熱天氣走上街頭，向當權者宣告，港人訴求從一而終，堅持送中惡法不撤不散。有從未參與衝擊的中學生炮轟政府漠視民意，認同下一步要將行動升級，包括用鐵馬衝擊及包圍政府部門；亦有市民直言需外國勢力介入，才能撤回惡法。<br>記者：伍雅謙　鍾雅宜　譚靜雯<br><br>2003年7月1日，50萬人上街反對23條立法；16年過去，港人再次走上街頭要求撤回《逃犯條例》修訂。一日不撤回，一日不退場，民陣昨發起的遊行當中不少人都毋忘初衷，繼上月兩次大遊行後再次上街反惡法。<br><br></p><p>「希望唔好用槍對付我哋」
</p><p>90後周小姐形容自己以往是港豬，經歷反國教一役後，對香港很失望「乜都唔想理」，但今次反送中事件令她覺醒，「6.9、6.16都有去，好多人關心，所以為咗下一代都要行出來」。她直言，經歷兩次過百萬人遊行後，政府仍無動於衷，「冇理由唔再行出嚟，要堅持撤回惡法，暫緩唔收貨」。<br><br>讀中五的余同學及曾同學昨是第二次參與反送中遊行，二人異口同聲表示不接受暫緩修例，「講得都唔清楚，可能會重新推返，政府嘅回應好似冇講過嘢咁」。余同學認為，6.16有200萬人遊行，但政府仍未回應，曾思考7.1是否仍出來遊行，最後決定上街，「再唔堅守就冇喇，堅信自己，做一樣嘢你覺得啱嘅，就去做囉」。她直言從未參與任何衝擊行動，但認同下一步需將行動升級，「上次6.16我哋咁和平，政府都冇人理我哋，甚至有人犧牲咗，升級行動可令政府更關注同埋撤回……推鐵馬都要，希望政府唔好用槍對付我哋」。曾同學也認為，行動應由和平遊行升級至包圍政府部門，阻止部門運作，「主要係政府，唔係影響市民」。<br><br>背着吹氣鱷魚的阿添，鱷魚公仔上貼着林鄭二字，以諷刺林鄭的「鱷魚淚」，「我搵咗好多日，搵到同林鄭月娥同一種生物，就係冷血、喺地球上存在咗好耐嘅鱷魚」。他批評，送中惡法是精心設計以取代23條，要將港人送中受審，「大陸點審呀？你睇吓王全璋律師，佢老婆要過咗幾多年先見到佢？嗰啲叫陽光司法呀？」<br><br></p><p>全職爸爸：要靠外國出手
</p><p>他認為中央及港府在尋求下台階，「只要香港人未死晒，佢都會有壓力，香港好在有外國勢力」，認為《香港政策法》能令大陸投鼠忌器。他又指，7.1遊行後大家仍然可以各有各做，「冇大台、自由民主行動」，又勉勵年輕人「要抗爭係要不停操fit，列寧講過敵人是永不睡眠的，我哋都唔可以睡眠，要不斷警醒，裝備好自己，以應對不同挑戰，所以唔好灰心，冇一個強權係唔倒嘅，人民必勝，除非佢殺晒我哋，但佢唔敢！」<br>育有一個16個月大孩子的全職爸爸卓先生坦言，最終要其他國家干預才能撤回惡法，「冇其他國家講嘢，特首係唔會理」，雖然想避免被指外國勢力干擾，但現時「已經冇辦法㗎喇」。</p></body></html>