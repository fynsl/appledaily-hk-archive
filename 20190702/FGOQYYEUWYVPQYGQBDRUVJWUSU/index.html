<html><header><meta charset="utf-8"><title>袁彌明不信林鄭會改變</title></header><body><h1>袁彌明不信林鄭會改變</h1><p>【本報訊】前港姐兼人民力量前主席袁彌明和丈夫林雨陽、爸爸袁弓夷昨日有份遊行，袁彌明更指和爸爸就反送中已經是六次遊行。</p><p>「佢老闆根本唔係市民」</p><p>問到袁爸爸是否為年輕人很心痛？他說：「佢哋好嘢啊，力量吖嘛，係要靠年輕人喇，我哋呢輩個個都貪生怕死。」袁彌明說：「以我爹哋呢一輩，佢哋已經係賺咗錢，已經係過緊好好嘅生活，根本就唔理解，仲話啲學生係買唔到樓而走出嚟，𠵱家係講緊自由、人權，講緊少少嘅自由、人生安全都冇，警察亦都保護唔到我哋。」<br><br>談到特首指會改變管治的方法，問袁彌明是否相信？她說：「佢嘅老闆根本就唔係香港市民，佢係睇北京頭做嘢，佢有乜嘢改變？有改變就下台啦！」談到期望，袁爸爸就指要換人、雙普選，袁彌明補充：「最終要返番去普選，立法會同行政長官全面普選。」袁爸爸續說：「問題係中聯辦，一日中聯辦唔返北京，一日都唔會有一國兩制。你打開中國個地圖睇吓啲自治區，有邊個自治？一個都冇，就係咁，呢個都係自治區嚟。」<br><br>■記者羅慧敏</p></body></html>