<html><header><meta charset="utf-8"><title>城姐遊行　誓還原6.12真相</title></header><body><h1>城姐遊行　誓還原6.12真相</h1><p>【7.1大遊行】<br>【本報訊】警方被指在6.12事件中濫用暴力，向和平集會的市民發射催淚彈及橡膠子彈，多名參與7.1遊行的市民包括在6.12挺身阻止警方開槍的媽媽陸錦城（城姐，圖），均批評警方使用過份武力，「你落手輕定重，攻擊邊個部位，呢啲一定係個人選擇」，他們敦促政府盡快成立獨立調查委員會徹查6.12事件，還原真相。<br>記者：潘柏林　袁楚雙　林凱潼<br><br>昨參與遊行的陸錦城批評，警察在6.12使用過份武力，對無衝擊的示威者開槍，「我唔敢想像呢啲情況喺香港發生」。她認為政府需成立獨立調查委員會還原事件真相，「你又調查警方，又調查示威者，你調查埋我都唔緊要，有持份者你都可以調查，如果大家都係清白嘅，事無不可對人言，有乜嘢唔見得光？」<br><br></p><p>「落手輕重係個人選擇」
</p><p><br>遊行市民何先生亦支持追究警暴，認為警員站崗位置是上級編配，但武力的使用在於個人，「你執行時個人都可以有個選擇，你落手輕定重，攻擊邊個部位，呢啲一定係個人選擇」，並指顯示獨立調查委員會的必要性，「調查本身係冇針對性，點解佢哋咁排斥？係咪有啲真相唔想公諸於世？」他續指，應該調查完才定性事件，「你先定性（暴動），先有結果再做出行動，咁即係你有bias（偏見）啦」。<br><br>社工黃先生指，現時警民關係已達臨界點，因警方對遊行人士一直多番掣肘，「嗰日（6.12）已經拎咗不反對通知書，點解仲要咁樣去驅趕呢？」他表示警方身穿制服代表專業更應克制，「當佢哋着住制服仲夾雜私人情緒真係好危險，佢哋有警棍、有催淚彈仲有槍！」他認為警方應反問自己的良心。<br><br></p><p>籲勿讓監警會查自己人
</p><p>6.12在太古廣場工作的鍾小姐指，相對歐洲示威，香港是非常和平，對警方使用武力感到非常不開心，「呢班係細路仔嚟，佢哋只係stand up for their rights（為自己的權益站出來），佢哋唔係暴動一分子囉，唔可以用一支黑筆話晒佢哋係暴徒」。她強調，獨立調查委員會必須由真正獨立人士參與，不可由投訴警察課及監警會自己人查自己人。<br><br>嶺南大學學生鄧小姐批評，警方6.12清場手法非常暴力，至今仍心有餘悸，「警方嘅手法係好無理同好恐怖」，有關行為已粉碎她對警方的尊敬，並質疑警方當日的行為滲入私人情緒，「肯定有，或者佢哋真係儍咗啦，唔係嘅話我諗唔到其他理由為佢哋辯護」。<br>文職人員黃小姐指，6.12示威者衝擊不嚴重，警方不需使用過份武力清場，指有一名母親勸喻警方克制，卻遭胡椒噴霧驅趕，「嗰個女人冇做啲乜嘢，又唔係挑釁你，你對佢射胡椒噴霧嗰刻已經係濫用權力！」她敦促政府撤銷6.12暴動定性及成立獨立調查委員會徹查事件，「如果政府講到自己咁公平公正，咁點解你唔肯做呢樣嘢呢？」</p></body></html>