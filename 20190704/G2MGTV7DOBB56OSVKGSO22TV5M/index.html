<html><header><meta charset="utf-8"><title>岑敖暉：制度暴力令青年絕望</title></header><body><h1>岑敖暉：制度暴力令青年絕望</h1><p>【本報訊】港府及建制派連日炮轟不容暴力抗爭，但未有關注年輕人緣何衝擊。7.1當日凌晨5時半開始在立法會「煲底」留守的學聯前副秘書長岑敖暉昨於商台節目直指，回歸後的政制問題加上先後有三名反送中的年輕人輕生，令示威者感到絕望，但政府在接連悲劇下堅持舉行7.1升旗禮，示威者未能到場表達訴求，「政府唔單止唔回應，仲要大張旗鼓慶祝」，認為是觸發衝擊立法會的主因，憶述當時在立法會外的示威者討論時瀰漫絕望情緒，「結構性制度暴力下，仲可以做啲乜嘢？」<br><br>主持人問及會否擔心被指「美化」暴力時，岑敖暉稱不覺得闖入立法會的行動「好暴力」：「無論由中午衝擊到闖入，冇一位朋友係想傷人，破壞對門都係想佔領立法會，入到去係做非一般暴徒做嘅嘢，係有指向性及針對性，有人保護文物與文件，有冇見過暴徒去攞嘢飲會擺低錢？」</p><p>轟政府屢DQ礙發聲</p><p>岑敖暉強調年輕人想走入制度為同齡人士發聲，但政府過去幾年將大部份人的參選權、被選權及投票權也剝奪，反斥：「呢班人有乜資格話打爛幾塊玻璃好暴力？你連幾十萬張票，唔好話唔理、唔聽，直情DQ埋，當冇到冇出現過，褫奪咗佢哋嘅議席」。<br><br>同場的工黨立法會議員張超雄同意升旗禮象徵主權移交，但過百萬人上街反送中及促林鄭月娥下台後，「仲要舉杯慶祝」，令到年輕人相當絕望，相信年輕人經過考慮下衝擊立法會，「佢哋要以死相搏，係集體自毀行為，政權冇可能明白呢種情緒」。<br><br>張超雄又表示，立法會損毀程度以一般情況而言是很嚴重，但認為示威者只是針對性破壞，而非肆意破壞，「實際上毀壞嘅係權力嘅象徵同裝飾，因為呢個權力過去極之不公義」。<br><br>■記者許偉賢</p></body></html>