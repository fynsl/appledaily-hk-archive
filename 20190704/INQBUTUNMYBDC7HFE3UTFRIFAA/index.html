<html><header><meta charset="utf-8"><title>超盈挺肚偕未婚夫掃家品</title></header><body><h1>超盈挺肚偕未婚夫掃家品</h1><p>【爆相爆片】賭王四房大女何超盈現陀B女「荷包蛋」已7個多月，日前被《蘋果》讀者陳小姐透過「爆相爆片」，直擊超盈與哈佛學霸未婚夫辛奇隆（Thomas），在銅鑼灣大型平民傢俬店買家品。</p><p>當日2時許，超盈頭戴cap帽，穿上黑色連身裙，再加長身碎花圖案外套，而Thomas一身運動裝束，陳小姐表示：「當時見到未婚夫拖住佢，佢神態好輕鬆，雖然佢身形都大，但都算行得輕鬆，佢未婚夫就好高好瘦，見佢哋都幾sweet，佢未婚夫一時搭佢膊頭、一時拖住手，見佢哋漫無目的睇家品，最後有冇買到嘢，就冇留意到。」相片中，超盈與Thomas停留在紙箱擺放處，而紙箱原價27.9元，正減價到19元，估不到二人相當慳家，精打細算。<br>採訪：唐如</p></body></html>