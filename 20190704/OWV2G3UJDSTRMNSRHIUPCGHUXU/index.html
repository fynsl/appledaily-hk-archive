<html><header><meta charset="utf-8"><title>港姐複試　大媽騎呢怪全Out紋身嘉欣　高妹Katy　最省鏡</title></header><body><h1>港姐複試　大媽騎呢怪全Out<br>紋身嘉欣　高妹Katy　最省鏡</h1><p>《2019年度香港小姐競選》昨日進行第二輪複試，上周初選139名參賽者，篩選出49位佳麗昨日進行第二輪複試，之前被視為大熱的「翻版朱智賢」蔡嘉欣（Kayan），其Ig的泳衣照露出大腿暗位有紋身，但也無阻她殺入重圍，與同樣獲入圍二輪的高妹楊詠彤（Katy Yeung）、黃嘉雯（Carmaney）和馮盈盈師姐楊慧敏（Mina）角力。</p><p>每年的香港小姐競選都會吸引妙齡少女或「天賦異稟」的奇人異士參選，今屆港姐於上周舉行初選，雖然不乏「品味獨特」之佳麗，但整體水平較往年佳，大熱人選也相對較多。昨日上午約9時，49位入圍第二輪複選的佳麗到康城港鐵站，坐接駁車前往電視城，之前視為大熱的「翻版朱智賢」蔡嘉欣、高妹楊詠彤和前港姐冠軍馮盈盈力撐的師姐楊慧敏（Mina）均有現身，大媽或騎呢佳麗均出局。</p><p>蔡嘉欣黑歷史</p><p>身高178cm、九頭身的Katy，現年23歲模特兒出身，對於被視為大熱，她坦言有少少緊張，但會以平常心對待參選，並透露與模特兒公司合約已經完成，現在是自由身。而被翻出舊泳衣照，大腿暗位有紋身的蔡嘉欣也順利入圍，25歲的蔡嘉欣對答老練，對記者提問似乎早有準備，她笑說：「大家有幸睇到我着泳衣時，可以留意吓。」問到有否信心入圍時，她說：「對參選順其自然，緣份嚟到結果就由佢，隨緣，命中注定。」<br><br>對於有網民列舉蔡嘉欣的「黑歷史」，指她做YouTuber越做越紅，之後與舊愛分手，另結ibanker新歡，她對答如流說：「有批評先有進步，自己喺網絡世界浸淫咗咁多年，都慣咗有黑新聞。」上次面試被指穿淘寶衫，她說：「今次件衫唔係淘寶係ASOS，網民好犀利搵到啲衫嚟對比。」<br><br>馮盈盈師姐、25歲的楊慧敏，昨日與另一大熱黃嘉雯同以紅色裝扮上陣，問到是否夾埋，楊慧敏尷尬說：「冇呀！」黃嘉雯大方說：「心有靈犀。」楊慧敏曾在港龍航空任職空姐，早前被指有公主病兼工作態度差，她對此說：「我相信都係一個美麗誤會。」問到是否仇家多？她再說：「其實我覺得好多都係誤會，因為大家好friendly！」談到前港姐師妹馮盈盈說她才是學校風頭躉，楊慧敏笑說：「誤會嚟，佢真係太謙虛，2016冠軍點會唔係風頭躉，我唔係。」</p><p>十日褪北方味</p><p>此外，昨日有一位候選佳麗Amber，跟上周初選完全是兩個樣子，有記者曾懷疑初選時沒見過她，Amber即招積說：「我上次唔嚟，今次點嚟！」原來經十日，23歲的Amber已大大清減了，連帶原來有點北方氣息的妝容，也成更貼地的淡妝，而且昨日一襲入膊連身裙，Amber脫胎換骨，相信在往後的比賽中，Amber能繼續每星期一次蛻變的話，冠軍很快誕生。<br>採訪：卓寶花<br>攝影：沈健程</p></body></html>