<html><header><meta charset="utf-8"><title>周一嶽現身　出席初創開幕儀式 - 李華華</title></header><body><h1>周一嶽現身　出席初創開幕儀式 - 李華華</h1><p>【中環在線】噚日一間叫做行動基因嘅檢測公司喺科學園開新實驗室，朝早開幕儀式竟然見到前食衛局局長周一嶽，問到佢係咪以投資者身份出席啊，佢就耍手擰頭話唔是，係嚟睇下有冇合作機會咁話，仲話自己喺醫療發展方面留意好多嘢嘅。<br><br>查實呢間台灣起家嘅公司專門針對癌症病患者，確診之後幫佢哋抽取活體，分析基因數據到底邊種治療最有機會有效，再向醫生建議採用，收費每次都數以萬計，周一嶽都話係比較貴，私人醫院用居多，希望遲下普及多啲人用，可以拉低番個價，而且個數據庫越嚟越大，針對病人基因排序治療就更準確有效。<br><br>不過周生另一個身份又係AIA嘅顧問，如果決定將檢測納入醫療保險範圍，病人容易負擔之餘，短時間內可以建立更多數據，就真係一舉很多得。<br><br>李華華<br>mailto:LiWaWa@AppleDaily.com</p></body></html>