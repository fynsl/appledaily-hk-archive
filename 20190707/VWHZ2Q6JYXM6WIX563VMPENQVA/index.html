<html><header><meta charset="utf-8"><title>跟族譜改名解小王子杏兒多謝細仔錫住自己</title></header><body><h1>跟族譜改名解小王子<br>杏兒多謝細仔錫住自己</h1><p>胡杏兒為老公李乘德（Philip）誕下第二名小王子，她昨日在Ig分享一張「一家四手」照片，以英文留言，意譯：「哈囉，Ryan Lee，李奕霖，爹哋、媽咪和哥哥歡迎你來到我們的家庭。」</p><p>重7磅8安士</p><p>杏兒和Philip結婚三年半，大仔李奕霆（Brendan）尚有三個月便兩歲，三年抱兩的杏兒昨接受訪問，表示感謝各方好友的祝福，她說：「弟弟出世重7磅8安士，佢出世時好錫住媽咪，好快手，所以我都冇痛好耐。𠵱家已經返咗屋企休息，哥哥好錫弟弟，見到佢好開心好興奮，我哋呢個有牛、羊同雞嘅農場家庭，加埋豬弟弟，多謝大家嘅祝福！」<br><br>而Philip也在Ig貼了「一家四手」照片，他以英文留言說：「Ryan和Brendan的名字皆是來自族譜，我們也很喜歡Ryan這個名字，後來我們發現，Ryan解作Little King。」<br><br>至於「胡說八道」好姊妹之一的黃智雯，昨日回覆傳媒指已經探望過杏兒和BB，她說：「我哋班契媽都送咗一份有紀念價值嘅禮物畀BB，希望細佬健康長大，錫媽咪。」BB同哥哥是否相似？她笑說：「啱啱出世未睇到，不過都係一樣咁cute cute。」 胡蓓蔚亦說：「BB精靈可愛，表情多多，同哥哥嘅輪廓都似㗎！我哋成班都勁開心。」<br>採訪：唐琛悠</p></body></html>