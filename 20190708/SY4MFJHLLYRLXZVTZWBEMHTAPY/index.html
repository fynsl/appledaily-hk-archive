<html><header><meta charset="utf-8"><title>教擺甫趕多餘肉</title></header><body><h1>教擺甫趕多餘肉</h1><p>美魔女羅霖今年書展會再推出新書《羅霖凍齡 美魔法Timeless》，是本分享美容心得的工具書，羅霖明白女生都愛在社交網貼靚相呃like，她分享擺甫貼士。53歲羅霖非常明白中女擔心拍照時，驚現頸紋和雙下巴，她教路：「影相將頭壓得太低會唔覺意走咗雙下巴出嚟，所以大家想塊面尖啲，不妨將頭提前少少就可以避免。點解影相有頸紋，其實頭向後擰一定有，無論後生定老都會有，只要將膊頭卸一卸，將肌肉放番落嚟，頸個位就冇紋。」</p><p>交叉腳顯長</p><p>羅霖續說：「女仔最怕手臂啲bye bye肉影出嚟好大嚿，咁就唔好將手臂擺前，要將手臂放後少少，想條腰幼啲，可以叉叉腰，想對腳長啲，就丁字腳或者交叉腳，咁影出嚟都會修長。」羅霖表示正面入鏡，不及三七臉顯瘦。她笑言會就角度出鏡，即使擺甫辛苦都難不到她：「擺完甫士可能都腰痠骨痛，但只要出嚟效果係靚乜都得。」</p></body></html>