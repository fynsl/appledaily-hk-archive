<html><header><meta charset="utf-8"><title>【馮仁昭四圍超】黃家駒墓碑被破壞</title></header><body><h1>【馮仁昭四圍超】黃家駒墓碑被破壞</h1><p>黃家駒上月30號逝世26周年，嗰日有半百歌迷去咗將軍澳墳場上香拜祭，噚日有家駒歌迷喺社交網上載相片，指偶像嘅墓地被惡意破壞。《蘋果》噚日到家駒墓地視察，發現墓碑上嘅紅色痕迹，明顯被清理過，離遠睇有一直排字會特別淺色，行近啲睇仲可見到少少字痕（箭嘴示）。記者問墳場工作人員同一位負責除草嘅大叔，佢哋都話對事件唔知情。<br>撰文：馮仁昭</p></body></html>