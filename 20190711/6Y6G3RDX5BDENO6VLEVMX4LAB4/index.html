<html><header><meta charset="utf-8"><title>聯合國演說後返港報平安何韻詩爭取真普選　斥林鄭呃呃騙騙</title></header><body><h1>聯合國演說後返港報平安<br>何韻詩爭取真普選　斥林鄭呃呃騙騙</h1><p>何韻詩大前日在瑞士日內瓦出席聯合國人權理事會會議，就本港反送中運動發表兩分鐘演說，此舉惹來北京外交部批評她不自量力，不少她的愛護者都擔心其人身安全。昨日傍晚阿詩安全抵達香港，她表示自己想講的，是中國原本就答應香港、真正的「一國兩制」，但現在被毀壞，目下面對的是反送中，但始終都是要返回爭取真普選的原點，這方面不是林鄭呃呃騙騙或兩句成語就可以蒙混。</p><p>何韻詩大前日在瑞士日內瓦出席聯合國人權理事會第41屆會議，她以「聯合國觀察」代表身份，發表兩分鐘演講，控訴香港自由已逝，一國兩制近乎死亡，其間被中國代表兩度打斷發言，她希望聯合國關注並協助香港恢復民主權利，昨日傍晚她飛抵香港前，有不少人都擔心她的人身安全。返港途中阿詩撰文指「我哋要求嘅，其實好簡單好清晰，只係基本法同中英聯合聲明賦予我哋嘅自治權利。」又指「林鄭再次出來用語言偽術呃呃騙騙，實在係非常之咁annoying。誠意唔係齋講話自己有誠意就等於係，你有冇誠意大家有眼睇。」文尾並答應到港後即向大家報平安。</p><p>「越大反應我哋越啱」</p><p>阿詩昨日傍晚約6時25分步出香港機場，問她今次去演講，她說：「好榮幸，代表香港去到一個國際場合度發聲。」她透露花了數天時間準備演講辭。對於演講後，中國對她的批評，阿詩說：「我睇到，預咗啦，我嘅講辭主要針對一國兩制被毀壞情況，我都係講緊事實，佢截停我兩次嘅過程，佢哋都係講啲唔合理原因，好明顯係要將我本身有嘅90秒冇咗，好在當時副主席喺度持平。」會否擔心人身安全受威脅，阿詩說：「我𠵱家始終立足香港範圍，係冇觸犯任何香港法例，言論自由係呢個地方應該擁有，其實企得喺街上抗爭嘅人，某程度上有心理準備。」<br><br>談到北京外交部批評她在聯合國人權理事會的說法不自量力，阿詩說：「我冇諗堂堂一個外交部，對我講話有咁大反應，證明咗當佢哋越大反應，我哋係越啱。」是否覺得外交部有點小題大做？她說：「喺佢哋嘅角度，當然認為世界係咁啦，我再重申，我係希望回復番一國兩制，等香港有番自己嘅自治，𠵱家講緊嘅係反送中，但其實去到某一個位，最後都係要返番去要求真普選，其實林鄭呢樣係冇得避嘅，唔係一、兩句成語就可以避咗呢件事。」阿詩續說：「本來喺聯合國發言都想講警權問題，不過得90秒講唔切，雖然有人覺得聯合國係傾向一啲極權國家，都亦有人同我講『你去講有乜用』，我覺得起碼去咗發聲先。」</p><p>延伸18區抗爭遊行</p><p>提到有網民已申請在沙田區遊行，等候警方發出《不反對通知書》，阿詩說：「好好，希望可以延伸到18區都陸續有抗爭。」<br><br>訪問後，阿詩到停車場等車，問到聯合國今次為何邀請她，阿詩認為應該是對方有留意她早前在奧斯陸的演講，所以透過UGO組織去聯絡大家，下月她會再到外地做演講，包括美國、澳洲及台灣，直至年尾都有不同講座邀請她，阿詩希望盡量做，上車前有市民圍住阿詩影selfie，有一位男士更向阿詩說：「加油！」<br>採訪：曹家誠<br>攝影：陳慧安</p></body></html>