<html><header><meta charset="utf-8"><title>【Hea富生活】小心移民置業陷阱 - 郭釗</title></header><body><h1>【Hea富生活】小心移民置業陷阱 - 郭釗</h1><p>現時香港的走資情況，就像每星期的遊行活動一樣頻密，只是沒有被廣泛報道。上篇談到M2、M3皆錄得下跌，但這都是滯後數據，有盲毛更以為港元拆息抽升，是強港元的現象，6月有半年結、上市公司派息、幾隻大孖沙新股準備上市，包括阿里巴巴，唔升有鬼。<br><br>不少有到國內做生意的香港商人都擔心，現時打死不提的「撤回」，是阿爺的意思，不是林鄭硬頸，即是隨時可以再來。一個成功的生意人，必定將風險管理放在第一位，就算消息未經證實，也要先走為妙。開個離岸戶口簡單到不得了，單是上個月已走幾千億，今個月應該更多。<br><br>另外就是移民或移居，移民中介公司和帶有移居概念的展銷會突然非常好生意，較低門檻的，例如馬來西亞的MM2H，近日申請人數亦倍增，幫人申請移居賺得不多，所以通常都會𪂇拖賣樓，還要是那些高佣金的「平價盤」。皆因這一班追求低門檻的心急投資者，買嘢只會留意「價格」而忽略「價值」，以為1,300蚊馬幣一呎，即2,600蚊港幣好平，其實已買貴兩倍。<br><br>另外，日本亦是港人心儀的低門檻選擇，有小型投資者集資幾億，在大阪買地建酒店，再拆售給中港投資客，選大阪因為攞地平及容易，東京市中心中央區港區千代田區等，新築已經過萬港幣一呎。大阪得二百幾萬人口，難波道頓堀一帶的中央區浪速區，港燦熟悉且地價相對低，賣甩就幫你管理，輸就你嘅，佢就贏硬，仲有溢價，可謂一本萬利。<br><br>郭釗<br> http://fb.com/heaology.edu <br>本欄逢周四刊出</p></body></html>