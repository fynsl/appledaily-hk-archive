<html><header><meta charset="utf-8"><title>隻揪？食自己啦！ - 陳也</title></header><body><h1>隻揪？食自己啦！ - 陳也</h1><p>林鄭龜縮，柒不回應，劉細良說她會拖垮建制。建制契弟，最叻走數，個個都係葉劉，冇咁易翻艇。<br><br>但警隊唔一樣，林鄭再縮下去，警隊就算配合葉劉，搵個退休警官出來順利區參選，芝麻咁大的選區，都極有可能被年輕人的首投票活埋！而警隊裏頭，上至白恤衫下至毅進仔，壓力爆煲，由失驚無神叫「唔好搞我後面」升級至「認X住我隻揪呀！」在在顯示，警隊高層只顧入禮賓府跟老細歎英式西茶，中下層為了OT補水，只能跟示威者近距離磨擦，擦出的不是火花而係橡膠子彈。瞄準示威者頭顱開槍的差人，如果事後覺得好爽，對槍擊津津樂道，就證明差人相當接近魔警境界。魔警，20歲以下的年輕人google一下就搵到徐X X的名字。警界心魔，難以找到right word形容，而五年內兩度翻發，如果是心臟病，早就冚家拎！心魔還須心藥醫，但林鄭將警隊推到搶火的熱廚房爐頭，急需食藥兼降溫的警隊，精神唔錯亂至奇！林鄭在任短短兩年，強推送中惡法，左手把亞洲國際都會招牌塗污，右手把號稱Asia finest的警隊隊徽噴黑，真係好打得啊你，不要跟自己隻揪，食自己啦！</p></body></html>