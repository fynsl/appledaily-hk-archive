<html><header><meta charset="utf-8"><title>羅霖新書發佈似結婚</title></header><body><h1>羅霖新書發佈似結婚</h1><p>羅霖相隔四年推出美容書分享凍齡秘方，昨日舉行新書發佈會獲契姐鄭明明及米雪、謝雪心、林建明（大姐明）、周家蔚及陳庭欣等好友到場支持。以紅色透視超低胸晚裝示人的羅霖，由兩個寶貝仔劉子榕及劉子熙陪同出場，兩人錫媽媽面珠。羅霖笑謂感覺似結婚：「將來再嫁都冇咁熱鬧，會低調舉行。佢哋（兩個仔）噚晚先決定陪我出場，平時冇咁畀面㗎。」她透露新書首版4,000本幾乎全數售出，籌得八萬元善款，分別捐贈單親協會、仁美清敍及心晴行動。</p><p>另外，周家蔚與陳庭欣跟羅霖有共同朋友，問到她們會否有意出寫真？周家蔚笑言太遲：「如果成個家庭咁出要問吓先，其實每年我哋都有去影樓影，爺爺都有份㗎，不過冇公開咋。」<br>採訪、攝影：盧妹</p></body></html>