<html><header><meta charset="utf-8"><title>設計師偷拍同性大便　官：有乜好睇</title></header><body><h1>設計師偷拍同性大便　官：有乜好睇</h1><p>【本報訊】內地男設計師移居加拿大後回深圳探親，順道入境遊香港，日前在尖沙嘴商場男廁內偷拍其他男子排便，事主當場揭破。設計師被控在公眾地方擾亂秩序，他昨於九龍城法院認罪，罰款4,000元，裁判官狠斥「你真係有問題。人哋屙屎屙尿有乜咁好睇？仲要係男人，未見過呀？」<br><br>報稱自僱平面設計師的被告劉犇（33歲）下巴留有「羊咩鬚」，垂下的長髮被牛仔褸掩藏。辯方透露被告父母定居深圳，他在2006年移民，本周日案發前由福田入境旅行。 主任裁判官吳蕙芳斥被告：「你真係有問題，如果精神冇，心理都會有。人哋屙屎屙尿有乜嘢咁好睇？仲要係男人，未見過呀？擒咁高，裝人私人嘢。返去加拿大睇醫生，否則你將來人生路點行？」</p><p>辯稱好奇</p><p>案情指男事主X當日黃昏在海港城世界商業中心男廁大便，抬頭見被告由隔鄰廁格伸手，以手機拍照。X想搶奪電話但不果，穿回褲子走往被告廁格，惟被告鎖門。X通知商場職員報警，被告警誡下稱因好奇拍照，只供自己觀看，已刪除照片。<br>■記者陸羽平<br>案件編號：KCCC1904/19</p></body></html>