<html><header><meta charset="utf-8"><title>無大台　連登Telegram凝聚集體智慧</title></header><body><h1>無大台　連登Telegram凝聚集體智慧</h1><p>【本報訊】6、7月連串示威聲勢浩大，全靠發起人善用社交平台。沙田區遊行申請人梁延豐亦分享他和一眾網民在Telegram發起沙田遊行的經驗：「我哋係一個有三千幾人嘅公海谷處理，各有各做文宣、出設（出版設計）、申請，聚集力量比以前有領袖時大。」他認為香港人是實至名歸，入選有正面鼓舞作用：「我哋一直都好想尋求國際認同，而且香港人一直進化緊，越來越團結。」</p><p>遺憾林鄭無動於衷</p><p>九龍區遊行發起人劉頴匡則認為，在今次沒有大台和主要領導指揮運動的情況下，網絡平台發揮的最大作用，就是成功凝聚集體智慧：「每個人嘅參與程度都高咗好多，每個人都可以提出意見，透過推post或投票，去揀最啱嘅行動去實踐。呢啲集體智慧比起單靠某啲團體領導係更加好。」他亦不擔心連登討論區會被政府秋後算賬：「𠵱家係互聯網嘅年代，就算你封殺咗一個連登，都仲會有千千萬萬個新嘅論壇出現。」<br><br>對於香港示威者入選，他指短期而言的確有振奮士氣的作用，但實際上他更覺得欷歔：「無論影響力幾大都好，都影響唔到林鄭政府去作出一個回應市民訴求嘅決定。如果根本唔能夠達到呢個目標，咁呢個影響力又有乜用呢？」</p><p>即時應對最新戰況</p><p>有份參與早前在多國傳媒眾籌登報的網民Tony表示，對於香港示威者能入選感到感動，更指整場反送中運動屬於每一名有份參與抗爭的香港人，示威者向國際展示出香港人精神。<br><br>網民「森林」亦認為連登討論區在今次運動中扮演重要角色：「算係一個溝通嘅渠道，畀人知道最新資訊，傾吓戰略，可以點應對。」但對今次入選，他直言「得個笑字」：「呢啲排名其實冇乜意思，因為我哋五大訴求都未完成，嚟緊仲有明日大嶼、智能燈柱，𠵱家香港有太多唔好嘅事要處理，就算拎乜獎我哋都唔會好開心。」<br><br>■記者陳芷昕、鄭啟源</p></body></html>