<html><header><meta charset="utf-8"><title>老鬼的銀河艦隊 - 陳也</title></header><body><h1>老鬼的銀河艦隊 - 陳也</h1><p>銀髮族出嚟行，有隊型，遮打花園星空下，就是一條發光的銀河，真正的銀河艦隊。<br><br>銀河艦隊向年輕人致敬，同樣冇大台，他們的be water，有相當年資，屬於另一種，分類的話，有點似鹵水。<br><br>鹵水，最夾就係鵝，鹵水鵝。在銀河慢遊隊伍中，沒有犧牲小鵝與大鵝之分，只有頂住一頭白髮疑似的第一白襪仔先生隱身。噢，被鵝婆嘲諷「不問世事」的先生，白口罩下的眼神是那麼迷離，只聽到他喃喃問道：「誰是我老婆口中的阿Bill？他幾時死的？」可能白襪仔撞聾，旁人解釋，他聽不進去，繼續低聲獨白：「原來我老婆個打令係阿Bill，我唔介意。但佢似乎更鍾意阿初心，整天說，忘不了初心，猛讚初心幾咁好。難道我老婆是萬能插蘇？或者是，梁振英講過那種，超級聯繫人的升級版？」白襪仔是港大醫學院調查9%精神健康疫症患者嗎？會讀心術似的，白襪仔嚴肅回應：「我不否認就快爆煲，如果我追隨阿Bill壽終正寢，係咪葬落浩園之外，還有分紅？」此時有人留意到，白襪仔沒穿招牌白襪，白衫黑褲下面是一雙在新城市廣場大開殺戒的特別工作服黑靴！白襪仔與白恤衫，都係鬼！</p></body></html>