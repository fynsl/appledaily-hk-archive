<html><header><meta charset="utf-8"><title>張堅庭叫林鄭鞠躬下台</title></header><body><h1>張堅庭叫林鄭鞠躬下台</h1><p>【香港書展2O19】張堅庭昨日現身書展，為一本海外升學的新書舉行簽名會。談到近月香港的警民衝突，他認為特首林鄭月娥責無旁貸，並呼籲她鞠躬下台：「林鄭月娥你真係要快啲用一個好合理嘅理由……相信佢𠵱家情緒焦慮，我諗佢瞓覺都唔夠，同埋佢𠵱家冇咗管治嘅意志，喺咁嘅情況，佢就盡量同中央商討，快啲畀佢落台，佢自己辭職，相信個社會起碼由緊張變到從容，尤其市民同警察矛盾，你每次都係加深大家嘅怨恨。」<br><br>張堅庭又指林鄭擺警察上枱︰「再擺班人去最前方，係好大嘅悲劇，既然政治上犯咗錯誤，林鄭月娥係要負一個歷史責任，佢鞠躬下台我覺得對全世界都係一個最好嘅舉措，喺呢個懸崖嘅邊緣，真係真係真係體現吓，鞠躬下台，起碼會有一個歷史嘅位置。」<br>採訪：張明<br>攝影：陳俊強</p></body></html>