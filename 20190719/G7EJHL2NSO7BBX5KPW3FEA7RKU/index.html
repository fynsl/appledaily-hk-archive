<html><header><meta charset="utf-8"><title>拍檔周柏豪遭狂迷纏擾自稱周太阿Sa被諷有靚仔緣</title></header><body><h1>拍檔周柏豪遭狂迷纏擾自稱周太<br>阿Sa被諷有靚仔緣</h1><p>【香港書展2O19】周柏豪、蔡卓妍（阿Sa）和李敏昨日現身書展，為新書《感動他77次》造勢。34歲的周柏豪禍不單行，早前他只呼籲港人登記做選民，即被內地網民封「港獨豪」，連重慶的音樂活動都疑似被取消。已婚的他最近又惹上中女狂迷Linda，女方在社交網單方面發放二人將會結婚的消息。</p><p>喜帖都印好</p><p>一名40歲的周柏豪女歌迷Linda，近月來不停發放快做周太的消息，聲稱將於下月18日在尖沙嘴一間五星級酒店與周柏豪舉行婚禮，更連喜帖都印好。不過其實周柏豪在2016年跟拍拖10年的女友Stephanie於布吉結婚以來，二人一直恩愛，更有傳Stephanie疑似懷孕。《蘋果》翻查Linda的社交網，發現她迷戀周柏豪超過四年，更揚言周柏豪已和Stephanie離婚，她才是唯一的周太，而她早於2015年1月也貼過類似的文，相信她嫁周柏豪只是一廂情願。<br><br>周柏豪昨日事先聲明不做訪問，只在台上發言。他表示與阿Sa合作無間︰「之前有《原諒他77次》，今次係第二集，同阿Sa埋位唔使太多準備，因為拍第一集好深刻。」又打趣跟粉絲說︰「睇咗書未？如果一陣簽名問你哋問題唔識，我就唔簽。」阿Sa則說：「 𠵱家好多人好憎我，喺網上評論我，話我唔知係咪前世做咗乜嘢好事，拯救咗銀河系，可以有咁多機會同靚仔合作。」司儀問她假如男友做了對不起她的事，她會否心軟？她說：「咁要睇吓佢靚唔靚仔，如果靚仔梗係原諒，總之佢肯做就原諒。」</p><p>阿Sa多意見</p><p>李敏活動後受訪：「其實呢兩本書之前，我都有同阿Sa傾過，阿Sa提供咗好多意見，今次《感動他77次》係一個男性攻略，啲男士應該去睇吓。」<br>採訪︰張明<br>攝影︰陳俊強</p></body></html>