<html><header><meta charset="utf-8"><title>西環集中營：林鄭要示威者警察攬炒 - 季陶</title></header><body><h1>西環集中營：林鄭要示威者警察攬炒 - 季陶</h1><p>民陣再發起7.21遊行，社會各界均擔心遊行後會再有抗爭出現，按目前形勢，警員與示威者矛盾越來越大，當日情況一旦失控，隨時出現有死傷流血衝突，社會各界均發聲呼籲特首林鄭月娥及港府盡快採取行動，阻止事件發生，但是林鄭月娥卻亳無反應。有政界中人直言，北京要求林鄭支持警隊，原意是令社會盡快回復平靜，「但林鄭反過來利用北京指示，表面撐警，實際送警察去死」。</p><p>香港混亂　中央唔郁特首</p><p>該政界中人稱，他接觸過一些警隊中層，他們除了對示威者不滿，對警隊高層、甚至港府怨氣亦越來越大，關鍵在於林鄭表面支持警隊，實際上就命令警隊執行政治打壓任務，結果令警員越來越不得人心，「其實即使前線警員唔承認，佢哋係沙田執勤當日，其實不斷俾街坊鬧、叫佢哋走，佢哋心知肚明警隊形象差到乜嘢地步，當然佢哋只會賴傳媒抹黑，所以仇視記者，唔想認真係不得民心」。<br><br>更有一些前官員對他說，林鄭現在正利用中央要她支持警隊指示，利用警隊達到政治目的，「北京下達指示，唔會講明點去做，林鄭正正捉住呢樣，你叫佢支持警隊？佢咪任由差人做乜都唔出聲，即使有犯法違規唔叫停唔去查」，最終目的就是要示威者、警察「攬炒」，令香港局勢無法穩定，「正如好多傳媒報道，北京只會等香港局勢穩定，先會處置林鄭，香港一日混亂，佢一日都唔會俾北京郁」。<br><br>季陶<br>周一、三、五刊出</p></body></html>