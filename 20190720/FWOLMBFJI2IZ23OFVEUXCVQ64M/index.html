<html><header><meta charset="utf-8"><title>夥甘比胞妹拓桌遊業務</title></header><body><h1>夥甘比胞妹拓桌遊業務</h1><p>【本報訊】知名創作人楊德賢（Toby），最近與桌上遊戲團隊Jiuga Games，聯手推出桌遊業務，並於書展推出本土桌遊《Slime Frontier》及《全家覆》。事實上，Jiuga Games背後創辦人之一為甘比妹妹、華置（127）執行董事陳諾韻（Pinga）。</p><p>盼一家人一起玩</p><p>楊德賢表示，自己開拓副業搞桌遊，源於希望增加與自己一對子女相處機會，「小朋友喊、唔開心、扭計，但一畀部電話佢哋就靜晒，然後家長小朋友各有各忙碌」，眼見親子時間買少見少，故諗新搞作，希望一家人能夠坐低一齊玩。此概念正正吸引甘比妹妹陳諾韻加入合作，成立桌上遊戲團隊Jiuga Games。<br><br>她接受訪問時指出，過去華置旗下商場，亦有與Toby合作過，今次只投入約10萬元資金，「成本好少，似做個project多過投資，大家拎少少時間出嚟，希望能宣揚玩Boardgame好處。」<br></p></body></html>