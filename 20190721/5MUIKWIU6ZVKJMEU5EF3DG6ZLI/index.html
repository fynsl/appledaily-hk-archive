<html><header><meta charset="utf-8"><title>趣趣地：伊巴「戴帽」又入世界波</title></header><body><h1>趣趣地：伊巴「戴帽」又入世界波</h1><p>被質疑係咪美職最佳球員嘅伊巴謙莫域，上個禮拜五射入世界波兼演「帽子戲法」，帶領銀河喺主場對FC洛杉磯嘅打吡戰以3:2取勝。FC洛杉磯開賽4分鐘就由卡路士韋拿射入12碼領先，但伊巴4分鐘後射入世界波追平1:1。易邊後伊巴再入兩粒，FC洛杉磯補時有卡路士韋拿入波追成2:3，但都無力扭轉敗局。</p></body></html>