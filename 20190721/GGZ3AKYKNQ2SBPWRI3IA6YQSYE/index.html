<html><header><meta charset="utf-8"><title>鍾嘉欣囡囡生性湊弟弟</title></header><body><h1>鍾嘉欣囡囡生性湊弟弟</h1><p>鍾嘉欣昨日到尖沙嘴宣傳新歌《做你的晨曦》，相隔三年再出新歌，吸引大批歌迷到場支持。鍾嘉欣感動女兒Kelly開始懂性，因為終於可以互相溝通，女兒更會幫忙照顧弟弟Jared，鍾嘉欣說：「佢會幫手同弟弟抹面、餵食糊仔，佢唔會偷食㗎，做嘢好認真似爸爸，我就貪玩啲。」</p><p>問到鍾嘉欣可會考慮再生？她說：「應該唔會啦，湊仔總有好攰嘅時候，雖然係開心同值得，除非有意外。」至於是否全面復出樂壇？她說：「有啲嘢突然喺腦海飛出嚟就做，我個心想繼續做嘅，但真係好忙。佢哋越大越難出嚟做嘢，又要睇功課，又要睇吓佢地識啲乜同學，要趁呢幾年畀心機實現夢想。」<br>採訪：盧妹<br>攝影：陳慧安</p></body></html>