<html><header><meta charset="utf-8"><title>「市民易發火但講道理」　曾蔭權籲當權者愛港人</title></header><body><h1>「市民易發火但講道理」　<br>曾蔭權籲當權者愛港人</h1><p>【本報訊】特首林鄭月娥硬推送中惡法，結果觸發200萬港人上街，政府與市民互信近乎崩潰。曾是林鄭上司的前特首曾蔭權昨出席分享會，雖未直接評論林鄭施政，但呼籲當權者除了信港人，更要「愛香港人」，包括愛意見不同的「敵人」，又形容港人「易發火」但講道理，也不能忽略少數反對聲音，因即使政府政策有三成人反對也非小數目，「200幾萬人喎嗰度！」與反送中遊行人數不謀而合。<br>記者：林俊謙</p><p>曾蔭權昨於堅道明愛中心出席「從信仰角度分享牢中的感受和反省」分享會，席間雖未有直接評論近日反送中爭議，亦意有所指地分享他的管治心得和反思。<br><br></p><p>認任特首時剛愎自用　
</p><p>與林鄭同屬天主教徒的曾蔭權指，自己任特首時，常對自己判斷很有信心，所以對人對事有決定前也未有先思考上主的想法，形容「成就快感好短暫、好易上癮，每次我都覺得不完美，會令人短暫頭腦發熱，但內心無持續平安，因為呢個唔係同上主對話得出的成果」，更承認當時是剛愎自用，得不到上主的安慰。<br><br>不過，曾蔭權入獄後開始反思，知道要全心愛人，「包括侵犯我、陷害我的人」，並說：「我以前成日同同事講，要信香港人，我𠵱家更加要講，要愛香港人」，說畢後獲台下近500名觀眾站立鼓掌近一分鐘和應。<br><br></p><p>指三成人反對非少數
</p><p>曾蔭權其後被追問為何現會強調要「愛香港人」時，若有所指地說：「香港人好真誠，佢哋好易發火，但亦好明道理，我自己的確覺得香港係好可愛，但你要明白唔係個個人鍾意你。我成日講，我嗰時做特首時，任何政策若得到六成半、七成人支持已好架勢可以推行，但你要知道有三成人唔滿意時，嗰班人會點呢？三成人唔係少喎，200幾萬人喎嗰度！」由於人數與早前觸發200萬人上街反送中遊行不謀而合，說畢後現場觀眾即傳出一陣笑聲。<br><br>曾蔭權又提到，從政者「唔使個個香港人愛你」，但是要愛你的敵人，「就算嬲你嘅人都要愛佢，咁嘅時候，內心會更加開心、更加平和啲」。<br><br>之後主持人追問曾蔭權，香港「好似病咗」，他可以如何化解時，曾即說：「我哋今日係宗教嘅交流」，拒正面評論，但他指香港是福地，「唔需要擔心，（香港）一定會變好，唔使緊張呢樣嘢，當然過程之中會有好多問題，咁耶穌都受苦，係咪？我哋梗要經過一啲過程，但最重要係你有信心，亦都唔好要求太高」。</p></body></html>