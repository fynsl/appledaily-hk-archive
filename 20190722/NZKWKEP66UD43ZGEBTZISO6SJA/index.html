<html><header><meta charset="utf-8"><title>何韻詩質疑警方變陣挑撥情緒</title></header><body><h1>何韻詩質疑警方變陣挑撥情緒</h1><p>【本報訊】民陣昨日再次發起遊行，何韻詩於下午2時左右現身起步點維園，問到她對遊行人數有何預期，她說：「𠵱家個運動嚟到呢一刻，都唔係單睇一日半日嘅人數，其實我哋點樣持續落去先係一個關鍵，我覺得大家要保持一個冷靜嘅心，因為好明顯警方用咗唔同嘅方法，去鎮壓大家嘅行動，某程度上都係挑撥緊大家嘅情緒。」<br><br>談到是次遊行的終點設於正在舉行書展的灣仔，會不會擔心大家的安全，何韻詩說：「呢啲都擔心唔嚟，其實負責任嘅應該係警方，都唔知點解，佢哋明知會引起混亂都仲咁做，希望大家互相守護、互相照顧。」</p><p>王宗堯隨人群到金鐘
</p><p>記者下午5時半左右，在太古廣場外遇見王宗堯，其間有人集郵，更稱呼他作男神。<br><br>王宗堯稱這次是「最短遊行路線」，他說剛剛隨遊行人士去到修頓，但大家繼續向前行，所以亦跟人群去到金鐘：「件事好詭異，沿路都冇警察，唔知佢哋匿喺邊，唔知係咪做佈防。」王宗堯呼籲：「總之就be water，應嚟就嚟，應走就走。」<br><br>前日肥媽為撐警集會擔任主持，台上更加呼籲群眾在區議會選舉投票，王宗堯多謝肥媽講真心話：「好感恩呀，肥媽都有叫投票。佢講得真係好啱，立法會議員咁衰，又送晒啲仔女去外國。我哋真係要爭取多啲議席，就算佢用乜嘢揦鮓手段DQ都好，選戰都係其他戰場。」<br>■記者盧坤頴、黃君怡</p></body></html>