<html><header><meta charset="utf-8"><title>柳俊江義載變血人</title></header><body><h1>柳俊江義載變血人</h1><p>【本報訊】無綫前新聞主播柳俊江，前日原本整天在家陪小孩，直至晚上看到網上直播，得悉暴徒衝入車廂傷害無辜，憤怒下駕車趕往協助。他欲救人期間突被人包圍並以鐵通及木棍襲擊，血流披面。他事後哽咽道：「點解喺條街度啲人可以拎住鐵通周圍走，而防暴警察喺附近係冇人理，咁有默契嘅呢？而香港人需要人幫助嘅時候，點解係要我哋自己幫自己？」<br><br>柳俊江前晚抵達元朗站，「我就見到警察上去，大家就好嬲，警察就嚟巡一巡，咁樣……就走咗。」他率先義載三名年輕人回家後折返，當時站內眾人陸續疏散，港鐵職員亦正落閘，惟突然一班白衫人「好似攞到一個共識咁，一齊衝入嚟」。柳提到他逃跑時回頭見有市民落單被圍毆，欲回頭救人，「冇人幫到佢，十幾個人圍住一個人打！」其後他亦被四、五人扑頭圍毆，有人喝停施襲者為他解圍。柳俊江昨晨在facebook交代傷勢指，頭部縫了八針，幸沒傷及頭骨，身體各處縫了數針，還有很多擦傷和瘀傷。他多謝關心他的人，並謂：「正正係有大有細，我哋先要勇敢去守護，不是嗎？」<br>■記者唐家輝</p></body></html>