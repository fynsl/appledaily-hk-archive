<html><header><meta charset="utf-8"><title>大狀：必須獨立調查</title></header><body><h1>大狀：必須獨立調查</h1><p>【本報訊】警方執法大細超，大律師石書銘（圖）認為，元朗由白衣人引起的衝突，明顯涉及藏有攻擊性武器及非法集結，「尤其非法集結通常涉及黑社會吹雞，今次中到應一應」，質疑警方到南邊圍村外圍調查後未有拉人，予人警黑合作感覺，此後政府更沒藉口拒絕成立獨立調查委員會徹查因反修例而引起的連串衝突。<br><br>「市民對警察已經有好大質疑，連儂牆﹙涉刑毀及暴動﹚你又唔拉、呢度元朗你又唔做嘢，但嗰邊上環啲示威又舉晒橙旗」，石接受《蘋果》查詢時指，不少短片可見，白衣人手持棍及鐵通等攻擊途人，而相關人士衣飾與當時南邊圍村人士類同，「啱啱出面先打完一大輪，衣着都一模一樣，防暴警察入村到底做咗啲乜？﹙收隊走人﹚係冇得解釋」。石反駁元朗區助理指揮官（刑事）游乃強稱不見相關人士持攻擊性武器，不能穿白衣就指涉群毆，石指當時傳媒實際上已發放不少白衣人持武器打人短片，而警方被指遲遲未到場處理，「𠵱家話佢﹙警方﹚縱容黑社會已經係口下留情，𠵱家畀人感覺係警黑合作」。<br>■記者許偉賢</p></body></html>