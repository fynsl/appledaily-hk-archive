<html><header><meta charset="utf-8"><title>元朗上車客縮沙睇樓量跌90%　尚築劈價10%</title></header><body><h1>元朗上車客縮沙<br>睇樓量跌90%　尚築劈價10%</h1><p>【本報訊】黑幫暴徒橫行元朗，令外界關注區內治安問題，並是否適宜置業。有區內代理表示，「恐襲」事件已開始打擊部份外區客信心，短短兩天已出現三至四宗買家「縮沙」個案，其中現於荃灣區租樓的一對母女，原欲於元朗置業，現表明「呢區唔會諗住」。尚築亦有業主劈價近一成走貨。<br>記者：朱連峰　李嘉俊</p><p>黑道暴徒殺入元朗西鐵站瘋狂「恐襲式」襲擊市民，事件不但令居民活於惶恐中，擔心暴力升級，甚至已打擊上車客以元朗作為置業天堂的形象。利嘉閣陳奕熙稱，元朗發生暴力事件後，雖然對「住緊呢區啲人唔會介意」 ，但對於一些會比較不同地區的外區客便會有影響，在有選擇下，「佢哋對呢區已卻步，把元朗打交叉」。他透露，旗下分行已有三至四名準買家，原本計劃於元朗置業，現已因暴力事件而卻步。</p><p>區內二手成交慘淡</p><p>陳稱，有一對母女，現於荃灣荃景圍租樓住，「諗住買入元朗平啲，已經睇緊樓，主要係雞地附近啲單幢樓，實用率又高，睇中好順意大廈280呎兩房單位，預算430萬至450萬，原本約咗今星期六、日睇樓，點知元朗爆單咁嘅嘢，個客即時話呢區唔諗住」。好順意大廈所在的雞地一帶，早前便有大批白衣人士聚集。<br><br>元朗「恐襲」發生後，雖然昨天各大代理行已如常營業，但來到元朗睇樓的市民不多。一名不願透露姓名的代理表示，由於周日爆發「元朗無差別暴力行為」，有不少買家擔心有安全隱憂，元朗區本周一、二兩日睇樓量約只有5宗，睇樓量大跌九成。二手成交更見慘淡，僅錄一至兩宗成交，包括尚悅及尚築。<br><br>其中洪水橋尚築2樓一個市價逾400萬元開放式單位，實用面積243方呎，本月10日開價390萬元放盤，昨減價20萬至370萬元成交，呎價15,226元。其毗鄰22室面積一樣單位，上月以408萬元成交，呎價16,790元，反映今次成交比市價賣平近一成。</p><p>YOHO Town降叫價</p><p>元朗亦已出現三宗減價放盤個案，包括元朗市中心指標屋苑YOHO Town，1座低層G室，實用面積393方呎，放盤不夠十天便要減價，叫價由680萬調低至660萬元。而朗屏8號1座低層D室，業主擔心局勢持續，其後難以放售，故減價推盤，叫價由740萬減至720萬元。另外，一些叫價離地放盤，業主亦軟化，叫價重回「地面」，如溱柏3座高層F室，減價60萬至720萬元市價放售。<br><br>不過，陳奕熙相信，元朗始終是上車天堂，提供不少可承造八成按揭的600萬元內上車盤，成交一定會有，只是樓價未回落，當樓價稍跌便會吸引上車客入市。<br><br>天水圍嘉湖山莊7期10座高層A室，實用面積635方呎，昨售670萬元，較估值低逾7%。<br></p></body></html>