<html><header><meta charset="utf-8"><title>元朗白屍送地產商終 - 陳也</title></header><body><h1>元朗白屍送地產商終 - 陳也</h1><p>白屍被何君堯握手稱作英雄，好打得從此定性。林鄭親口承認「壽終正寢」，只敢出席酒會哽咽吓喝極都講自己的初心，或者避入離島跟鄉里合照切燒豬四萬咁口。無所作為只能拍住警隊一哥壯膽的林鄭，將社工踢給她的波，交個醫院波俾鄉黑。<br><br>元朗屍殺列車，白屍想證明鄉黑做到嘢。警隊打定主意唔肯幫林鄭賣命，唔想英年入浩園的今日，林鄭政權出動鄉黑，依法辦「白」事，將新界治安送終，元朗白屍攻入西鐵車廂無差別打人那一幕，重播又重播，白事始終是白事，做到嘢，都係喇渣嘢，唔見得光。<br><br>鄉黑拖埋元朗警方落水，這灘污水浸死地產商！打算買元朗蚊型豪宅的香港人睇完白屍送終新聞片，撻硬定！元朗橫洲跟689有黑deal，今日林鄭搵何君堯元朗揸旗，他口中的保家衛族，對搬入元朗豪宅的業主是多麼沉重的威脅，資產跌，人身怯呀！居民幾時會失驚無神變記者、柳俊江與林卓廷？小業主回家遇白屍，西鐵趕人全部落車，報警嗎？警方神回：驚就無出街！我唔得閒睇錶！元朗有幾多新樓盤？何某這位元朗「族首」，等緊執平貨！</p></body></html>