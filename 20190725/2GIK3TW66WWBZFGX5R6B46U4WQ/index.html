<html><header><meta charset="utf-8"><title>【利字當頭】張宇人瞓醒未？ - 利世民</title></header><body><h1>【利字當頭】張宇人瞓醒未？ - 利世民</h1><p>「世民，你有專欄，要幫我哋出聲呀！」論壇版分析總商會立場的文章出街後，有不少自由黨的朋友給我WhatsApp：「張宇人瞓醒未？」「究竟呢一刻，自由黨企邊面？仲有冇資格代表商界？」「如果自由黨代表到商界，就唔駛總商會同地建會出聲明啦！」「張宇人想繼續留任行會，要做林鄭身後嘅人肉佈景板，就唔好做自由黨主席喇！」「我屋企樓下有間日式打邊爐，變咗連儂牆；飲食界代表張宇人去咗邊？連業界都可以唔理，佢又點會理自由黨呀？」<br><br>「正式撤回修訂」、「成立獨立調查委員會」以及「官員問責」等，其實已經是香港人共識。張宇人就算沒有打算回應公眾，也應該對選民和自由黨的朋友交代，作為一個政黨主席，他認為如何才能令香港回復正常。<br><br>公道講，商界和不少專業團體，其實早在年初已經對修例公開表示憂慮。<br><br>修例事件，自由黨無疑是進退失據；說得白一點，就是企得不夠硬。結果不但連累商界，某程度上也害了林鄭。With perfect hindsight，2003年廿三條立法，田北俊企硬，個人雖然付出了代價，但也避免了香港陷入管治危機。<br><br>不少自由黨朋友認為，張宇人應該辭去黨主席一職；我認為這個觀點合情合理。至於是否要辭去行會成員的身份，那是他個人的價值判斷。當然，個人的價值判斷也會影響別人對他的評價。<br><br>領袖，未必一定是萬人迷，但肯定是社會某部份人的aspiration。「媽媽，大個咗我要好似張宇人叔叔，做行政會議成員，撐特首！」假如找到一個小孩會這樣說，那麼請張宇人繼續安心留在林鄭身邊；好人一生平安，認同請分享。<br><br>利世民<br> http://fb.com/leesimon.hk <br>本欄逢周二、四刊出</p></body></html>