<html><header><meta charset="utf-8"><title>花絮：贈李sir</title></header><body><h1>花絮：贈李sir</h1><p>今場波傑志準備咗好多款唔同嘅紀念品，包括呢一款手錶，唔知元朗八鄉指揮官李sir有冇入場睇波，順便買番隻呢？不過就算佢買咗飛，都可能因為唔知時間而冇入到場。</p><p>撐正版</p><p>香港足球抬起頭喇，終於受到賣老翻嘅人睇得起，整咗呢一款傑志對曼城嘅half and half頸巾，不過點解傑志個logo左右調轉咗㗎？其實場入面有正版賣嘅，梗要支持正版啦！</p><p>吉祥物</p><p>傑志嘅比賽點少得吉祥物傑仔呢？今場波仲有踢傑志女子隊嘅港腳鍾貝琪喺度幫大家手影相，梗係要同傑仔影番一幅啦！</p><p>夠團結</p><p>曼城球迷或者唔夠其他歐洲傳統強隊多，但唔代表佢哋唔存在，藍月亮一樣有一班支持咗好多年嘅死忠，噚晚佢哋就有部份一齊操上大球場！</p></body></html>