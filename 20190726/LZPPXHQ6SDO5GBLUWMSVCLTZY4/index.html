<html><header><meta charset="utf-8"><title>麥明詩幫爸爸搞補習班</title></header><body><h1>麥明詩幫爸爸搞補習班</h1><p>麥明詩昨日在社交網分享爸爸榮休的相片，原來其父麥卓生在中學當副校長，由於麥爸爸已屆60歲退休之齡，下月放完暑假，麥爸爸正式榮休。<br><br>麥明詩爸爸近日忙於出席榮休飯局，身為女兒的麥明詩和媽媽何小娟都有出席，她還送上朱古力予爸爸，而麥太送了一個人形首辦公仔予老公。麥明詩在社交網留言︰「【老爸榮休】我：不用擔心，還有我們三養家，放心去享清福吧！老爸：我想繼續教書、幫人補習。喺屋企悶死。我：多個人搵錢絕對冇壞。」原來麥爸爸仍不言休，打算繼續教書，麥明詩昨接受傳媒訪問時說︰「𠵱家會幫阿爸搞啲補習班，因為佢好鍾意教書，況且我同阿哥、媽咪仲返緊工，如果佢自己一個喺屋企都好悶，未必對身體好。𠵱家我都積極安排緊，想佢繼續有一啲比較清閒得嚟又有意義嘅工作，佢自己都好想。」<br>採訪：如文</p></body></html>