<html><header><meta charset="utf-8"><title>何韻詩朗屏站搞流動簽名會</title></header><body><h1>何韻詩朗屏站搞流動簽名會</h1><p>【本報訊】7.27市民遊元朗，演藝界鐵腳黃耀明、何韻詩、王宗堯及袁彌明等都有出現。黃耀明及何韻詩更在社交網報到，事前表示會到元朗出席流動簽名會的何韻詩，之後戴黑超、穿黑衣持筆現身朗屏站，大批市民拍照、歡呼。<br><br>黃耀明穿上軍綠色上衣現身元朗，留言說：「元朗人山人海」。他受訪時指：「今日入嚟郊遊，買老婆餅，元朗都係香港一部份，所以特登入吓嚟囉，表達訴求，好開心見到咁多香港人行出嚟表達，始終上星期元朗嘅襲擊，真係冇諗過竟然有市民喺商場、車廂、車站被襲擊，警察完全冇任何支援。」<br><br></p><p>王宗堯帶網球拍隨時開波
</p><p>王宗堯身穿港台劇集《火速救兵》的紅色T恤到達元朗，他說：「今日着紅色衫係因為消防員會保護我哋，當有時打999都冇用，我哋仲有消防員去保護。」他又帶了網球拍，準備隨時開波，但他強調香港人有修養，懂得尊重人。<br><br>袁彌明呼籲：「事情發展到今日，警察同林鄭都欠香港人一個交代，林鄭必須要下台，警察亦需要調查，絕對支持成立獨立委員會，冇可能畀監警會自己人查自己人。」問她作為商人，可擔心生意額受影響？袁說：「絕對係有少少影響，但係只係發生咗個幾月，影響嘅時間亦都唔多，少少錢絕對蝕得起，即使會再發起大罷工，我都絕對會響應支持。」<br><br>鄒凱光昨日在fb上載戴頭盔相，留言：「入元朗已經車多！談笑用兵，do the right thing」。前藝人、現在教煮餸的KOL葉晨亦留言︰「阿女好乖，打算入元朗一日遊買B仔涼粉給她吃，我順便帶個鑊鏟傍身，如果唔好彩被我撞到啲白衣人，希望以我揸了鑊鏟幾十年的功力能撐到底！」<br>■記者曹家誠</p></body></html>