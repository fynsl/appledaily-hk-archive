<html><header><meta charset="utf-8"><title>夏日求驗客：騙徒用雷恩斯遺孀名呃錢</title></header><body><h1>夏日求驗客：騙徒用雷恩斯遺孀名呃錢</h1><p>上月因車禍過身嘅前阿仙奴球星雷恩斯，留低結婚僅2年嘅妻子諾莉雅（Noelia Lopez）同3個細路，但估唔到有人咁無恥，喺ig用假賬戶扮雷恩斯遺孀，呼籲球迷捐款落一個假基金。諾莉雅上周五就現身踢爆呢個網上騙局，話就算屋企冇咗雷恩斯呢個家庭支柱，都唔需要其他人提供經濟援助。聽聞呢個假賬戶已經被封鎖。</p></body></html>