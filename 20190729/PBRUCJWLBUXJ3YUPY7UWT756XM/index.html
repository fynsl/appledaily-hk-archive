<html><header><meta charset="utf-8"><title>汪明荃關注速龍追打市民</title></header><body><h1>汪明荃關注速龍追打市民</h1><p>前政協委員汪明荃一直有留意逆權運動的新聞，上月中她就被發現在《蘋果》Ig專頁，like了兩個關於反送中惡法的貼文，一則是鬧爆林鄭月娥的「母親論」，另一則是外國記者向香港年輕人表示感謝。<br><br>《蘋果》前晚在Ig貼出關於大批防暴警察突然衝入西鐵站內追打市民的相片，汪明荃又再默默地留下一個like，網民發現後大讚汪明荃，更把她拿來和肥媽（Maria Cordero）、陳百祥、鍾鎮濤及譚詠麟比較：「阿姐同我哋真係只係立場唔同，佢有良心有人性。」另有網民擔心汪明荃被發現留下like後，會「偷偷取消個like」，所以呼籲：「大家圍內知好啦！呢度講，呢度散，如果唔係阿姐又要偷偷取消個like啦。」</p><p>「睇睇吓touch到」</p><p>汪明荃昨日回覆傳媒解釋畀like：「我應該係撳錯掣，可能睇睇吓touch到，因為我係唔會評論，唔想引起更多爭論！作為市民，我當然有關心啲人，呢件事全城關注，但我唔會畀評論。」<br>採訪：皓騫</p></body></html>