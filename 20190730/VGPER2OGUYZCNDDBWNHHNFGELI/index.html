<html><header><meta charset="utf-8"><title>倪匡唔肯驗皮膚癌</title></header><body><h1>倪匡唔肯驗皮膚癌</h1><p>現年84歲的倪匡上周日在書展講座上忽然自爆疑患皮膚癌，《蘋果》前晚向倪匡了解，他輕鬆地笑說：「我有撻濕疹生咗十幾年，好難醫，最近兩年開始發炎，好討厭，換咗五、六個皮膚醫生都睇唔好，好痛苦，好在生喺髀罅，生喺面度大件事，哈哈哈！」倪匡更笑說：「三個醫生話皮膚癌，醫生好得意，望住我笑：『皮膚癌呀，不過唔使擔心，皮膚癌發展好慢。』佢意思係幾年先死，哈哈哈！佢話電療、化療好痛苦，我話點都唔療，有得佢慢慢發展，我問發展落去會唔會爛穿肚？佢話唔會。」<br><br>問到醫生指是皮膚癌是否講笑？倪匡說：「佢係好嚴肅咁講㗎，我會痛、發炎、流膿、流血，𠵱家用治標辦法畀我止痛，唔會痕，唔會發炎惡化。」再三追問真的是皮膚癌？倪匡說：「唔知呀！有四個醫生話癬，我唔肯去check，因為要割一忽去check，如果傷口唔好唔知點算，我有糖尿病徵狀，傷口好難好。」<br>採訪：皓騫</p></body></html>