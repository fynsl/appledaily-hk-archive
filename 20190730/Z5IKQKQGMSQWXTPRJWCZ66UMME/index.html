<html><header><meta charset="utf-8"><title>【中環在線】PayMe大削信用卡增值上限 - 李華華</title></header><body><h1>【中環在線】PayMe大削信用卡增值上限 - 李華華</h1><p>積分黨又有噩耗！香港唔少人會利用儲值支付工具（SVF）賺里數，貪只要用信用卡增值電子錢包，就可以無本生利賺積分，一年計落可以輕鬆換張台北機票。不過，一班SVF供應商又點會唔知有呢個「漏洞」，好似滙豐PayMe就預告，推出新版後會將信用卡每月增值上限將由目前5,000元，大減至2,000元。</p><p>新版推出1個月後下調</p><p>舉個例，假設每簽6蚊，可以賺1里飛行里數，積分黨變相每月賺少500里！PayMe營運總監駱弘宇就話，試用版已經可以下載，幾星期後就會推出正式版。而正式版至少推出1個月後，信用卡每月增值上限先會正式下調。新版亦會接入「轉數快」系統，到時可以透過10間銀行為PayMe增值。<br><br>事實上，WeChat Pay前排已經將信用卡增值上限調低至1,000元。現在淨返AlipayHK可以用信用卡增值5,000元而唔需要手續費，但就未知會唔會跟隊削減增值額度喇。  <br>李華華<br>LiWaWa@AppleDaily.com<br></p></body></html>