<html><header><meta charset="utf-8"><title>工藤佑采拒評安心偷食</title></header><body><h1>工藤佑采拒評安心偷食</h1><p>工藤佑采和黎紀君昨日在九龍灣錄影ViuTV節目《晚吹：女學生．吹水》，在節目內分享學生時期的趣事。工藤佑采參選港姐落敗後曾爆選美黑幕，又與港姐黃心穎鬧不和，兩人曾隔空罵戰，並高調批評心穎扮乖乖女，發生安心偷食事件後，不少網民激讚她是先知。工藤佑采說：「我唔係成日準，有時準有時錯。」至於今次是否意料中事？她慎言：「好難回應，唔評論佢個人行為，同我無關唔係佢直接話我。」<br><br>工藤佑采稱現時自由身，有興趣進軍影視圈，選美合約完畢後和無綫有否聯絡？她煞有介事地說：「唔方便講，佢哋唔係咁鍾意，未必好喜歡我講呢個話題。」她承認早前停工近一年，期間幫朋友做生意應付日常開支。<br>採訪：卓寶花<br>攝影：陳慧安</p></body></html>