<html><header><meta charset="utf-8"><title>【中環在線】撐警冼國林 唔答白衣人恐襲 - 李華華</title></header><body><h1>【中環在線】撐警冼國林 唔答白衣人恐襲 - 李華華</h1><p>近排政府施政失當引發社會動盪，唔少財金界人士喺fb撐政府，冼國林師傅係其中一位，近月佢除咗參加「守護香港」活動之外，仲不停支持警察對付示威者，兼引述好多警例，都吸引咗唔少人圍爐取暖，趁佢噚日出席活動，華華都有好多問題想問佢。<br><br>華華問冼師傅，撐警嘅佢支唔支持7月21日元朗出現白衣人無差別襲擊香港人嘅恐怖襲擊行為？喺fb雄辯滔滔嘅佢，竟然話呢個場合不便回應，又話任何一方使用暴力都唔啱，自己好中立，「病完冇理咁多喇，睇開咗。」<br><br>不過睇返佢嘅fb page，噚日佢仲有點評7-11便利店哥哥拒絕警察喺冇搜查令下入私人地方內搜捕，話佢「妨礙公職人員執行職務」，但7月21日佢對於白衣人嘅恐怖襲擊係冇出過聲嘅，聲稱「中立」嘅冼師傅，係咪應該要出聲譴責埋一份呢？<br>LiWaWa@AppleDaily.com</p></body></html>