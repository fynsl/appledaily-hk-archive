<html><header><meta charset="utf-8"><title>【馮仁昭四圍超】王棠云湊仔冇購物慾</title></header><body><h1>【馮仁昭四圍超】王棠云湊仔冇購物慾</h1><p>余文樂太太王棠云日前現身金鐘太古廣場，湊住囝囝余初見（Cody）陪女友人逛手袋名店。樂嫂似乎有子萬事足，完全零購物慾，一直只同坐喺BB車嘅Cody玩玩具畫板。女友人揀咗大半小時後，就同樂嫂一齊離開。樂嫂負責抱囝囝，友人就幫忙推BB車。搭電梯期間，樂嫂同囝囝講：「我們回家啦！」上到平台，白色七人車已經等緊。<br>撰文：馮仁昭</p></body></html>