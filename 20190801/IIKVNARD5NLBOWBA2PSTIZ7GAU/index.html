<html><header><meta charset="utf-8"><title>90後畢業生：反送中凝聚大家</title></header><body><h1>90後畢業生：反送中凝聚大家</h1><p>【本報訊】香港社運在雨傘革命後停滯不前，惟反送中喚醒了年輕人，團結了海外留學生，凝聚了所有香港人。90後Zest（化名）七年前到溫哥華升學，今年畢業於加拿大卑詩省的英屬哥倫比亞大學（University of British Columbia），現為「思政學陣」發言人。他表示，反送中喚醒很多年輕人抗爭，參與社會運動，「好樂意見到今次香港社運模式進化，由雨傘（革命）後一直沉寂，今次反送中死灰復燃」。<br><br></p><p>因六四事件關心政治
</p><p><br>Zest說，溫哥華港留學生過去凝聚力不強，「身邊好多朋友係香港嚟，但好多都係呢邊有（國）籍，可能覺得畢咗業會留係呢邊，覺得香港未必太關我事」，至少雨傘革命發生時仍有這種想法，惟社會運動沉寂數年，直到早前有加拿大人被中國拘捕，才意識到反送中影響不只是香港人，可以是任何人，「反送中係一個契機，畀海外港留學生凝聚一齊」。<br><br>「學生永遠都有新一批出嚟，學生就係新血，一個社會運動係需要源源不絕嘅新血去支持，一齊推進。」<br><br>他說，希望成立學生組織滙聚在溫哥華的留學生，喚醒新一代學生抗爭。Zest的政治啟蒙來自八九六四，因中學時期老師堂上講解六四事件，加上通識科培養他多角度和獨立思考，慢慢地了解六四始末。他初中時親身到維園參與六四集會，自此亦開始多關心政治。<br><br></p><p>「點解講民主都要驚」
</p><p><br>他形容「送中」法例是一把雙面刃，「一來對香港好危險，但我哋轉危為機，成為團結香港所有聲音、年輕力量一個契機，喚醒新一代去抗爭」。<br><br>Zest沒有加拿大國籍，但家人擔心他因籌辦學生組織，他日回港會影響前途，「好心痛點解係溫哥華咁遠，我都要有咁驚嘅情緒喺度，點解我喺度做啲民主運動要擔驚受怕呢」。<br><br>他感嘆，電影《十年》是探討香港十年後的情況，「結果唔使十年，香港已經慢慢實現緊套戲入面所講嘅嘢」。</p></body></html>