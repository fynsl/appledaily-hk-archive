<html><header><meta charset="utf-8"><title>無聊Page變棟篤笑</title></header><body><h1>無聊Page變棟篤笑</h1><p>原名為薛晉寧的商台DJ阿檸，現年30歲，13年加入商台，初期曾在急急子主持節目《集雜志》中，創作每日兩分鐘的廣播劇《扭蛋劇場》諷刺時弊，他曾透露因廣播劇題材敏感，曾為同事及公司帶來麻煩。直至16年阿檸主持個人節目《毒檸王國》，近年更演出舞台劇及電視劇，搞作多多。<br><br>阿檸的首次棟篤笑「Cheap Advisor」已於上月底開鑼，由於棟篤笑內容要最新鮮兼有話題性，阿檸坦言為此十分苦惱：「6月分別經歷咗6.9、6.12、6.16到7.21，更大鑊嘅區分又有沙田、屯門、元朗，其實真係會每個星期內容都唔同。」談到今次的騷名，阿檸表示原是一個無聊的Ig page：「我嘅初心係提供意見畀人解決問題，最近嘅問題已經由日常個人拍拖、家庭同阿媽糾紛，全部轉晒去政治。」</p></body></html>