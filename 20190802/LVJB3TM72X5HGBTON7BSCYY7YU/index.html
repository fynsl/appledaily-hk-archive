<html><header><meta charset="utf-8"><title>諸神之城，宇宙最柒 - 陳也</title></header><body><h1>諸神之城，宇宙最柒 - 陳也</h1><p>8星期的街頭運動中，社工與記者被捕被打，警員在公開信表明要headshot他們！年輕人對做記者和社工的興趣，卻高踞榜首，神學排第三。社工記者教徒教牧，是這場逆權運動中公義真相良知的前線守護者。跟抗爭者同行的社工，每逢警方開火就站在盾牌旁嗌咪，一遍一遍叫警員冷靜。抗爭者與警方水火不容，社工則有冰火降溫之效。可惜怒火焚心的防暴速龍隊，只懂得猛叫人地個耶穌下來見佢，而站在面前的社工姐姐絕對不是元朗色情七街那些二百蚊有交易的出火團隊。警察賤視通例，無委任證的暴警，冇牌嘅，着住成身淘寶有售的制服，唔算正牌差人，隨時換件白衫，就可以嘿嘿嘿，床上隻揪自由西！等外號元朗之光的鄧二哥坐正「光」復元朗，孖埋Now新聞「消失七分鐘」的主角游氏指揮官，元朗警署夜夜落閘笙歌，絕對不是天方夜譚！鄧二哥乃係中大社工系畢業，估佢唔到！社工配鄉黑，等於大閘蟹與柿，撈埋實絞腸痧。當差就唔同，721警黑拍檔，黑警治港，升級為宇宙最柒！元朗有鄧二哥關照，忽然出名的觀光「黑」點，必屬元朗警署×南邊圍村。社工打算買老婆餅券「助養前線」，撻鄧二哥師兄個朵，賭吓會打幾折？老餅們讀着奇幻大師山德森的《諸神之城：伊嵐翠》，堅定站在被控暴動罪的抗爭者旁，與飢餓同行。</p></body></html>