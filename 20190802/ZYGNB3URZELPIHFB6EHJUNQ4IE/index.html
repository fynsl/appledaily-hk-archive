<html><header><meta charset="utf-8"><title>【智取大市】傳統股變未來概念 - 晉佳</title></header><body><h1>【智取大市】傳統股變未來概念 - 晉佳</h1><p>承接上期，工業互聯網或者係馬雲所講「五新」之中嘅「新製造」，究竟係乜？先講講馬雲3年前喺投資者大會講過，未來全世界最重要嘅係Data。<br><br>「新製造」係指工業利用大數據、雲計算同物聯網（Internet of things）去實現按照消費者需要而定製嘅服務，同互聯網結合，圍繞市場同消費者需求從B2C走向C2B。所謂C2B，係利用客戶消費嘅大數據，去分析客戶需要乜，然後透過幾乎完全自動化嘅生產模式，製造更加Tailor made嘅產品。<br><br>講返用72億人仔投資新生產設施嘅申洲（2313），手上客戶有Nike、adidas、Puma、UNIQLO等等，繼續加注喺寧波，地理位置上靠近上海，又最接近日本，擺明食返手上大客條水。雖然投資計劃冇乜詳情，但喺今年5G開通之下，新廠房以工業互聯網模式發展機會較大。72億人幣，相當於佢目前淨資產三成左右，可見規模相當大，野心亦大。<br><br>上述幾大牌子令申洲成為最有條件獲取海量大數據嘅企業，如果能夠幫助UNIQLO發展更Tailor made嘅「超快速時裝」，你估申洲會有幾勁？預測今年市盈率28倍，配合一年兩成增長，再加未來概念憧憬，長遠恐怕不是呢個價。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>