<html><header><meta charset="utf-8"><title>林利婚後計劃造人</title></header><body><h1>林利婚後計劃造人</h1><p>新婚的林利前晚到尖沙嘴出席醫學美容活動，不過未見妻子同行，林利表示太太缺席因為要處理生意先返台灣，兩夫妻常分隔兩地。<br><br>林利表示掛念太太：「佢每個月嚟一次，住兩星期，之後就我飛過去，送機時會唔捨得，因為佢喺台灣有工作，唔可以長住香港，我媽咪喺香港，我係好愛家嘅人，𠵱家惟有日日傾電話。」林利表示有造人計劃，又坦言夫婦間沒刻意避孕。</p></body></html>