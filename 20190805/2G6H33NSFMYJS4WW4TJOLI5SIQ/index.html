<html><header><meta charset="utf-8"><title>阿姐物慾治病　羅家英讚港女靚夾惡</title></header><body><h1>阿姐物慾治病　羅家英讚港女靚夾惡</h1><p>【爆相爆片】現年71歲的汪明荃早年曾患上甲狀腺癌及乳腺腫瘤，幸治療康復後身體健康，自此阿姐相當注重身體，早前她抱恙即趕往看醫生，明白病向淺中醫的道理。</p><p>睇耳鼻喉科</p><p>《蘋果》讀者李先生日前透過「爆相爆片」，直擊阿姐單拖到中環看醫生。李先生表示當日下午4時許阿姐身穿牛仔褲、外套、挽着手提袋，戴着墨鏡一個人現身中環。當日下着毛毛雨，阿姐先在中環一帶的名店逛了個圈，不久就買到心頭好，手上挽着戰利品。之後她就到就附近專科診所林立的中建大廈。阿姐看完一輪水牌，最後到詢問處查詢一位耳鼻喉專科醫生的診所所在樓層，李先生說：「阿姐好有禮貌，位服務員都認得阿姐，跟住阿姐就去排隊等電梯，去咗嗰位專科醫生嘅樓層，我逗留咗差唔多一個鐘都唔見阿姐落嚟。」</p><p>打台女屁股</p><p>另外，阿姐老公羅家英與組合MIRROR成員呂爵安（Edan）昨日到紅磡宣傳ViuTV節目《臺灣文西Only You》，兩人到台灣比拼識台妹，問到香港女仔還是台灣女仔好？他們異口同聲鍾情香港女仔，家英哥笑說：「香港女仔好，精明、能幹、爽快、漂亮、夠惡。」說畢引起全場大笑。節目中有家英哥出手打女生屁股，又要Edan脫去上衣與台妹合照，昨日二人在台上玩遊戲時，家英哥就扮向女友認錯，使出一招跪地求饒。</p><p>問到家英哥為何打女仔屁股？他說：「應該係個女仔做錯嘢要懲罰，不過冇理由打pat pat，下次打手板。」Edan即為家英哥解圍指是應監製要求。至於有否試過跪地認錯，家英哥表示：「我死唔認錯、拗頸囉，阿姐最講道理，我咪同佢講道理。」節目中有表示會叫阿姐一齊看：「叫佢學吓嘢，睇吓我哋點做，不過可能冇佢節目咁多觀眾。」<br>採訪：盧妹、李森<br>攝影：陳慧安</p></body></html>