<html><header><meta charset="utf-8"><title>【地產專題】屯門「4球」以下私樓近絕迹</title></header><body><h1>【地產專題】屯門「4球」以下私樓近絕迹</h1><p>元朗恐襲後，區內治安備受關注，睇樓量即時大減，而鄰近的屯門區，向來是新界「上車」熱門地，但低於「4球」的放盤未因恐襲事件發生而增多。以為政治事件可推低樓價？區內代理直言：「政府過去政策已搞到樓價跌唔落」，全區二手繼續嚴重缺盤。<br><br>發生元朗恐襲前，屯門區代理指，300至350方呎單位普遍叫價徘徊400萬至450萬元，部份同類型單位叫價還可達460萬至470萬元。雖然亦有叫價低於「4球」放盤，惟普遍都是業主盤，即是單位需預約睇樓。至於俗稱「鎖匙盤」、隨時可睇樓的單位，卻「一條匙都冇」。按區內祥益代理行指，最平叫價兼有鎖匙放低可即時睇樓的，僅有金安大廈一個兩房戶。<br><br>祥益地產林偉光在7月21日元朗恐襲前一天接受訪問，當時表示雖然政治局勢會對樓市有一定壓力，但市場需求仍大於社會因素，買家主要視乎自己的能力和按揭情況去買樓。部份業主或受社會局勢影響，加上屯門新盤消化大批購買力，態度略軟化，但本港住宅租金硬淨，市場用家剛性需求強勁，業主放盤壓力不大，所以叫價仍然偏向強硬。</p><p>辣稅令放盤量偏低</p><p>經歷了7月21日的元朗恐襲後，林偉光指該區業主叫價確受影響，有兩、三位業主將300至350呎的單位，由400萬元以上的價格，下調至徘徊約390萬元，令400萬元以下二手私樓，由恐襲前39伙增至41伙。其中華樂大廈一個面積396方呎單位，叫價由408萬減價到398萬元。雖然個別單位減價，但亦有個別已約好「睇樓」的客人，因政治環境惡化而轉軚，並無現身睇樓，故上周區內二手成交亦驟減一半。不少該區市民都指，相比起過去只需要數十萬元便可買到屯門樓，同區升幅仍然是貴得離譜。<br> <br>究其原因，中原伍庭暉直言，自從政府推出SSD辣稅後，放盤量偏低，「個個買嚟自用，想多個盤都冇得揀」，以時代廣場為例，十年前樓價都是徘徊100餘萬元，現升價至普遍高於400萬元，現時情況是「（買家）呢件貨400萬唔買，下一個盤叫價可跳升至近500萬元！」<br>記者：李嘉俊<br></p></body></html>