<html><header><meta charset="utf-8"><title>【馮仁昭四圍超】敏之復古Look湊仔玩水</title></header><body><h1>【馮仁昭四圍超】<br>敏之復古Look湊仔玩水</h1><p>陳敏之早前帶囝囝去泰國度假，前日喺互聯網上載新相，敏之同囝囝去到泳池玩水，索媽着咗件藍白條紋泳衣，有眼利嘅網民即刻問佢，係咪佘詩曼設計嗰件，阿佘都着過宣傳，而以敏之嘅身材，當然駕馭得到，佢仲襯副貓眼形太陽眼鏡，復古得來又有時尚感，囝囝就好乖咁喺池邊俾媽媽拖住玩水，構成一幅好靚嘅親子圖。<br>撰文：馮仁昭</p></body></html>