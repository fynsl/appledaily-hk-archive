<html><header><meta charset="utf-8"><title>越洋過海：划過大海　雷sir一試上癮</title></header><body><h1>越洋過海：划過大海　雷sir一試上癮</h1><p>「我玩咗一次就上癮。」有「體壇百科」之稱的浸大體育及運動學系副教授雷雄德，可稱為「獨木舟癡」，個人擁有3隻獨木舟的他曾於1982年跟另外15位外展同學會會員，花了九小時由香港划獨木舟抵達澳門，成港澳海上運動的壯舉，事隔34年，雷sir於2016年帶領一班年青人，以11小時再次橫渡港澳，問他「夠喉未」，即將踏入60歲的他說：「或者10年後再有機會都不妨再試。」</p><p>編入課程鍛煉學生</p><p>原來雷sir也是被香港海域處處靚景所吸引，77年17歲第一次扒就上癮，他說：「嗰次跟外展划去糧船灣海東南面嘅沙塘口，一去到第一個反應係：『嘩，個環境咁靚嘅』，其實扒獨木舟都幾辛苦，可能玩到手起水泡，扒長途又會筋疲力盡，但當你見到沿途景色，乜嘢辛苦都會唔記得。」他曾自製獨木舟，近年喜愛網購，他說2,000多元連運費一隻，香港環海又易找下水地，十分划算。<br><br>雷sir最喜愛獨木舟夠「環保」，又是很好的「鍛煉」工具，他說獨木舟只需1隻艇、1支槳，休閒時速每小時五公里，完全可感受到大海的寧靜：「若遊船河嘅話，船嘅機器聲會好嘈，我試過扒獨木舟好近距離去大澳睇中華白海豚，坐船有機器聲，好難靠近。」雷sir就教的浸大，有一必修科是用獨木舟做鍛煉，同學都要划超過10公里，藉着大家途中互相照應，學習團隊精神；長途獨木舟能量消耗只比跑步略低，心肺功能屬中等，絕對強身健體。<br><br>雷sir跟外展同學會在82年的港澳壯舉後，試過每10年「翻兜」一次，但1992、2002及2012因大風浪或颱風沒法完成，於是2016年集齊82年其中4位班底連同一班年輕人，由東涌出發到澳門黑沙灣，划了近11小時，現周末也會划獨木舟的雷sir表示，不排除10年後再搞港澳遊。<br></p></body></html>