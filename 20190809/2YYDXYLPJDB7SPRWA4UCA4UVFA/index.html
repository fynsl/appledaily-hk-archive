<html><header><meta charset="utf-8"><title>謝采芝掛念婆婆美食</title></header><body><h1>謝采芝掛念婆婆美食</h1><p>謝采芝昨日公開穿泳衣，直言有點緊張：「我好少着比堅尼，仲要喺咁多人面前，但上到台都冇乜嘢，平常心。」問到可有節食？她說：「唔會，對身體不好，盡量食得健康同清啲，但今日都只係飲咗水。」<br><br>《蘋果》近日發現，原來謝采芝11歲的時候，其77歲的婆婆疑因在養和醫院洗腎，但因醫療失誤而死亡，當年謝采芝的媽媽和阿姨還接受訪問，透露花掉200萬醫療費，幫媽媽完成心臟手術，最後卻因進行植入腹膜透析導管的「小手術」喪命，令一家人心情悲痛。被問及此事時，謝采芝說：「當時都好傷心，因為細個日日同婆婆傾電話，好掛住佢煮嘅嘢食。」問到最後有否向醫院追討賠償？她說：「其實我都唔係太清楚，當時我真係好細，媽咪都冇乜同我講。」</p></body></html>