<html><header><meta charset="utf-8"><title>王梓軒尊重談社會現況</title></header><body><h1>王梓軒尊重談社會現況</h1><p>王梓軒昨日到新城宣傳有份聲演的卡通片《貓咪媽咪HOME》，他說：「關於勇敢，又關於屋企嘅意義，仲加入咗少少時事嘅嘢喺入面。」<br><br>談到現時社會氣氛，王梓軒認為各人意見要尊重：「冇人唔關事，呢個係全香港嘅事情，我希望大家可以關懷、理解同愛對方，我都好open去同朋友傾。」他透露年底的演唱會，協辦單位曾擔心現時氣氛不適合開騷，幸好經過溝通後順利解決。</p></body></html>