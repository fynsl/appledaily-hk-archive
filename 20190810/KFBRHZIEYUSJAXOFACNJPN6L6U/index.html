<html><header><meta charset="utf-8"><title>政局不穩　追女計劃叫停</title></header><body><h1>政局不穩　追女計劃叫停</h1><p>阮民安的幼子阮宥童今年3月才出生，問到若果早知香港情況如此，會否生仔？Tommy謂：「咁有咗佢計番都成年前，當時香港唔係話好好，一定冇𠵱家咁差，仲會有希望，估唔到呢兩、三個月變成咁，再揀過我會卻步，未必敢再生小朋友，生咗出嚟佢點長大呢？我哋幫唔到佢幾耐，所以我支持年輕人，佢哋努力為未來鋪路，我哋點可能咁自私當睇唔到，中立唔表態。」<br><br>不過，Tommy追女計劃就停：「追個女仲驚，警察保護唔到佢，一陣個女無啦啦出去支持吓，又畀人抬起見到底褲，真係會癲㗎！」看到香港政局的變化，Tommy開始為妻兒計劃將來：「我希望搵多啲錢積穀防飢，唔知係咪移民，但會想送仔出去讀書，有諗過學朋友帶囝囝去日本生活，我同太太喺日本好多工作。」</p></body></html>