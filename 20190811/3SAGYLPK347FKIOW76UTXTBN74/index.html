<html><header><meta charset="utf-8"><title>受阿澤盤問對比雨傘同現在阿詩有意參選立法會</title></header><body><h1>受阿澤盤問對比雨傘同現在<br>阿詩有意參選立法會</h1><p>何韻詩接受杜汶澤網台新節目「CEO盤問室」盤問，前晚播出首集，二人在節目中大談最近的反送中事件。阿澤甫開始問阿詩在聯合國人權理事會中發表演說，被中國代表阻撓發言，她直言因為場地太空曠，所以當刻完全聽不到對方說甚麼，而且更以昆蟲來形容對方。</p><p>挺身擋子彈</p><p>阿澤問到阿詩是否有意參選做立法會議員，她表示有思考過，若真的進入立法會後不能做些正經的事，她說：「如果真係要做，其實係要曳啲！」阿澤聞言即提議阿詩加入民建聯，阿詩即時爆笑。問到2014年雨傘運動，她有份成立糾察隊，叫大家不要衝擊被指是「左膠」，她澄清沒有成立糾察隊：「因為嗰陣時話要出橡膠子彈，大家就好擔心，我哋成立一個文化監暴，萬一出橡膠子彈，我哋企喺警察前面，希望佢哋認得我同明仔（黃耀明），做個緩衝角色。」對於現時局勢，阿詩認為絕不容許：「你冇諗過警隊係可以癲到咁樣㗎嘛，根本係用警隊嚟去打死你班人咁樣，唔會用番五年前想法去對𠵱家呢個政府。」<br><br>對於抗爭的底線，阿詩表示絕不傷害無辜的人，她說：「仇恨嗰樣嘢係咪可以去幫到件事呢？面對一個咁嘅極權，有邊啲窿窿罅罅可以去做，7.1係一條罅，入咗去嗰個位令佢哋冇辦法唔面對，我唔覺得係一個暴力，只不過係打爛咗啲玻璃，但過程入面大家冇去傷害到任何人，呢個係好緊要。」<br>撰文：唐如</p></body></html>