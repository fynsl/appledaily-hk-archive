<html><header><meta charset="utf-8"><title>地產經紀　法律女生勇武，只為保護心中所愛</title></header><body><h1>地產經紀　法律女生<br>勇武，只為保護心中所愛</h1><p>【勇者無懼】<br>【本報訊】8月5日夏𡰪道，催淚煙如燃燒的雨，在空中爆開成數條白煙軌迹，轟轟然落下。「盾兵」在前方，黃頭盔上寫「消防員」的示威者就迎上去熄滅催淚彈，裝備掩不住年輕的臉孔和無畏的眼神。<br><br>盾兵M仔（化名）常常走在抗爭最前線，雖然勇武，但夢中有催淚煙；讀法律系的女生熙智（化名）化身「消防員」，有空就回收物資。二人在抗爭中找到自己位置，背包沒有遺書，從不缺席任何一場抗爭。反送中示威浪潮裏，已有四百多人被捕，《蘋果》訪問了前線的示威者，嘗試走入他們不惜付上一生前途的心路。<br><br>記者：鄭祉愉</p><p>「當佢哋主動武力清場時，我發現我哋可以做到更多嘅嘢。」</p><p>正常人看見催淚彈避之唯恐不及，「消防員」反射性向前。6.12當日，熙智本來在物資站幫忙，當時站在海富中心麥當勞門口，忽然立法會添美道方向射出催淚彈，她戴着最普通的醫療口罩和3M眼罩，連頭盔也沒有，想了解事件，便下意識衝向陣陣煙霧，頓時感刺眼。她第一個念頭是：要繼續抗爭，必須解決這個問題。<br><br>熙智嘗試找現場咪手幫忙找水源，對方竟灰心說：「冇可能㗎啦，等清場。」她一貫實事求是，便自行尋找水源，往水樽注水，淋熄催淚彈。<br><br>她沒時間驚訝，覺得責無旁貸，形容勇武是在絕處中搵解決方案，「當佢哋主動武力清場時，我發現我哋可以做到更多嘅嘢。」<br></p><p>增強裝備 拒絕送頭</p><p>M仔今年二十來歲，同樣是積極勇武，強調「唔係要送頭」。中學畢業後投身地產經紀一行，運動開始前，剛好辭職，便全職抗爭。碰面時，他帶着十多歲的少男少女提着一袋二袋滿滿膠袋，因「助養家長」不斷出現，他們終於有錢買新型對講機，「六百幾蚊，好過之前嗰隻Jam訊號好多」。<br><br>「最驚訝係，家長對裝備要求高過我哋。」以往嫌貴的，通通買得到，包括過濾綜合氣體的濾罐60926，香港少見缺貨，「家長」就從Amazon訂購，但濾罐是消耗品，上周末仍未到貨。和理非不割席支持，令他感動，他說餐券不逼切，前線最需要頭盔和豬嘴，因「黃頭仔（警棍）一敲就爛」。他一早花了千餘塊錢提升裝備，扳着手指數數，最簡單戰術頭盔要價二三百蚊，半面豬嘴加濾罐要三百，還未算防護裝備。<br></p><p>「自從感受到嗰種無助，逼埋牆角種感覺……我哋呢一代，唔再係需要被保護嘅一代。」</p><p>《逃犯條例》修訂本在立法會二讀通過，6月11日M仔一個人去了「煲底」守夜，但6.26二度圍警總在現場認識一班勇武派，為彼此照應，免於落單，便組成Telegram群組，超過70人。他估計，隨抗爭日久，這樣的群組還有很多。<br><br>6月下旬，群組內已經有中學生用盡積蓄，早在助養之前，這群勇武已選擇同舟共濟。M仔家中深黃，經濟狀況尚好，有時收留了好幾個無家可歸的中學生，又常常自掏腰包請食飯。餐廳內訪問時，一旁稚氣未脫的中學生啜吸着可樂，一邊認可他的說話。<br><br>熙智所在的小隊則沒有接受「助養」，寧可留給最需要的人。群組內有DSE考生沒錢吃飯，大學生如熙智像哥哥姐姐，寧可做兼職，多教補習，去接濟他們，買裝備則先用積蓄出公數，大家再分配資源。熙智常常留到最後回收物資，不想浪費香港人血汗錢。對「助養」家長，她如是說：「寧可餓多兩餐，希望佢哋出嚟保護我哋。」<br></p><p>分工明細 互相信任</p><p>7.1早上，在中信門口，熙智目擊有少女毫無保護裝備之下，嘗試用手擋下防暴警棍，熙智把她帶離現場，事後發現粉碎性骨折。「自從感受到嗰種無助，逼埋牆角種感覺……我哋呢一代，唔再係需要被保護嘅一代。」熙智說，提升裝備「只係希望警方郁手時，冇不能承受嘅傷害。」抗爭一天，背後準備工夫良多。負責群內聯絡、物資工作的M仔日程排得滿滿，沒時間去和理非集會，不是在買裝備的路上，就是與同路人見面。<br><br>勇武派沒幾個沒有捱過警棍，警黑暴力，催化示威者進化，M仔展示手中新貼上連登的戰略概念圖，他解釋目前勇武角色有三種，處理催淚彈的「消防員」，站到最前擋催淚彈的盾兵，以及剛剛組成，以彈弓投擲雞蛋石塊的遠攻隊，他則是屬於盾隊。<br><br>早在7.21元朗恐襲後，一群勇武派已經呼籲提高裝備規格，打算抗白衫，保護市民。7.27當日成為「full gear轉捩點」，M仔與約四十名勇武派自製了木盾，在西邊圍附近組起盾陣。他身着「橙裝」，包括戰術背心、戰術頭盔、眼罩、野戰護甲、護膝等等，熱得汗流浹背，甚至有戰友中暑。全副武裝只因怕被刀捅，結果白衣人無影蹤，只有警方施放催淚彈，他苦笑指：「真係好諷刺，原先係為防黑社會，點知變咗防警察。」</p><p>「朋友話點樣令和理非變勇武？其實唔使，你叫佢出嚟，見到多啲嘢，會自動做勇武。」</p><p>M仔是傘運旺角勇武派，回想當時只有一兩百勇武，「（和理非）掟水樽都X，你要割席」，憶起11月30日衝龍和道，一名速龍小隊衝前，令數百人奔逃。這種場境現在不會再有，隨警察濫暴濫灌越演越烈，示威者不得不進化，提升裝備，不怕催淚煙，雙方舊恨添新仇，越來越多人勇武。<br><br>7.14沙田警察明明指引他們向新城市廣場離開，但進入商場，又圍堵地鐵閘口，M仔捱了兩下警棍，之後有十多人打警察，他也有份踢。「大家好嬲，無理由你用不對等武力對我哋，我哋舉高隻手俾你打。如果有任何示威者失控，佢死咗啦。」</p><p>警方濫權 激發抗爭</p><p>近日警方瘋狂施放催淚彈，蔓延至各社區，迫使街坊守衞家園。「朋友話點樣令和理非變勇武？其實唔使，你叫佢出嚟，見到多啲嘢，會自動做勇武。」<br><br>警暴濫權無懲處，元朗恐襲的白衫人無一現場被捕，事後僅被控以非法集結，示威者被捕人數至今超過四百。7.28上環，被捕並控以暴動罪的44人中，群組內的勇武派佔3個，通通在文華里。事後檢討，歸因後排站得密，近乎人踩人，無法逃離，而警方現在會鮮少落單，又以催淚煙掩護，才整隊衝前拉人，前線無法施予援手。M仔不是不心痛：「唔係放棄（佢哋），你救唔到。」他們只好在連登發放戰術圖，標明「注意空間配置」，呼籲後排的和理非必須分散站立，留下退後空間。<br></p><p>「因為有人放棄生命，換取香港多一年前途，我將自己小小嘅未來，同香港嘅未來擺喺天秤對比，係合理嘅選擇。」</p><p>「拉3個，就有30個出嚟。」M仔早有被捕心理準備，當連遊行也被反對通知書限制，M仔說哪裏有壓迫，哪裏有反抗：「越限制大家自由，只會越企出嚟。」<br><br>抗爭持續兩個月，他們說不恐懼，但創傷仍如影隨形。圍警署、遊行帶齊裝備準備衝突，M仔次次也不錯過。警察的呼喝聲、催淚彈密密落下「嘭嘭嘭」的開槍聲、「香港人加油」、「光復香港，時代革命」的呼喊聲……示威後數天，種種聲音於他的腦海中縈繞不去，他常常幻聽，不能成眠，以為有催淚彈，惟恐「唔知有咩飛過嚟」。7.28吸過催淚煙後，M仔肚瀉過一兩天，亦知有其他戰友有同樣癥狀；熙智嘔吐了三天，但不敢求助。<br><br>熙智才二十出頭，就讀大學法律系，是個高材生，說話夾雜英文，平日文靜。自從6.12後，每一次出門也可能是最後一次，媽媽以「深情」眼神目送她離開，但背後以淚洗面，天天去佛堂為她祈福。她早已按被捕支援建議，找來好朋友當緊急聯絡人，會最後才通知媽媽。「所以我會話我不孝，我漠視咗媽咪的心痛，做一些令佢擔心嘅事。」她的聲線有點顫抖，但堅持爭取自己權利的媽媽是她榜樣：「我又豈能虎母無犬女？」<br><br>放棄光明前程，賭上暴動罪十年刑期，真的值得？「我相信大家真係有犧牲準備，為香港付出一切。」比起自己被捕，她更怕身邊人被捕：「因為有人放棄生命，換取香港多一年前途，我將自己小小嘅未來，同香港嘅未來擺喺天秤對比，係合理嘅選擇。」</p><p>越行越前 愛的表現</p><p>8月5日罷工，M仔在黃大仙，站得很前，拉開彈弓，射中了警官嘴唇流血，對方傷勢輕微。然而，奔跑途中，M仔又感覺「有嘢打咗落背囊」，事後又發現頭盔有一道花痕──問問戰友，他才知道自己中了兩次橡膠子彈，險被射頭，近乎死裏逃生。問M仔怕不怕死，他說：「當時點驚呢，去到最前線，驚唔到咁多。」萬一警察出真槍實彈，你會出來嗎？他不假思索答：「會。」如果被捕呢？他想了想，說會照出來，頂多後一點，與其留在家看直播，會找工作嗎？他也搖頭，打算鬥下去。這場抗爭，香港人前所未有地團結，他始終抱持希望，說：「冇話犧牲唔犧牲，覺得值得就做，大家一定要堅持落去。」<br><br>和理非和勇武的邊界漸漸消弭，當街坊也克服恐懼，站到警方前，熙智從不懷疑在這場長期抗爭中，人人皆可勇武：「勇武就係親身出嚟，去保護身邊所愛的香港人。」正如近日中大學生披上勇武派裝束，向校長段崇智說：「勇武呢回事，唔係政治立場嘅表現，唔係一種武力的象徵，而是愛嘅體現。」</p></body></html>