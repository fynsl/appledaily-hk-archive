<html><header><meta charset="utf-8"><title>【藝人同悲】修哥嘆連失兩好友</title></header><body><h1>【藝人同悲】修哥嘆連失兩好友</h1><p>梁舜燕曾效力麗的、亞視及無綫，演過不少經典角色，在圈中人緣甚好，與梁舜燕私交甚篤的胡楓（修哥），繼前日夏萍後昨日再次收到好友的噩耗，一度難過得不能言語。</p><p>胡楓：</p><p>好難過，好唔開心，啱啱一個走，今日又另一個走，都唔知幾時輪到我，人始終要去……」修哥讚梁舜燕性格溫柔，幕前幕後皆保持儀態。「佢以前教人儀態，所以佢平時都好有儀態。</p><p>契仔李克勤：</p><p>我想尊重契媽家人，有任何消息還是等他們家人對外作回答。希望他們可以節哀順變。我永遠會懷念契媽，祝福她在天國平安。</p><p>楊千嬅：</p><p>喺《多功能老婆》中Lily姐飾演我嘅老闆，合作期間我感受到佢嘅喊戲真係好犀利，其中有場重頭戲一齊拍，Lily姐一take搞掂，我哋喺現場都被佢感動到喊！私底下感覺佢好似媽咪咁溫柔同慈愛，對後輩好照顧。</p><p>薛家燕：</p><p>好難過，一直都想探佢，諗唔到佢咁就走咗。噚日聽到夏萍姐走，今日到Lily姐，佢哋都係睇住我大，睇住我成長，一時間講唔出嗰種難過，希望佢屋企人節哀順變。</p><p>陳煒：</p><p>最後一次見Lily姐係喺《好日子》宣傳首播飯局，當時佢好精神，所以聽到佢離世都好突然。Lily姐一向好高貴好大方，脾氣好好，又好禮貌，知書識禮，係一個人品好好善良嘅老人家。</p><p>王君馨：</p><p>你是我們的好榜樣，永遠都咁錫我哋每一位後輩。可以和你一齊拍劇是我的福份。I will always miss you my dear 三姨婆！Rest in peace！</p></body></html>