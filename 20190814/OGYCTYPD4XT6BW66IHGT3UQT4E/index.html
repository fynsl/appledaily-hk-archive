<html><header><meta charset="utf-8"><title>支持抗爭運動被秋後算賬林秀怡遭無綫雪藏</title></header><body><h1>支持抗爭運動被秋後算賬<br>林秀怡遭無綫雪藏</h1><p>無綫藝員訓練班出身的林秀怡，連月來支持抗爭運動，犯了無綫大忌，做了六年音樂主持的她，近日卻突然被調離節目《樂勢力》，她上月20日在Ig留言表示為節目錄影最後一集，而有份演出的劇集《十二傳說》，就未有安排她出席宣傳活動。林秀怡忍不住在Ig留言：「冇表情同黑面只係一線之差，咁啱《十二傳說》嘅宣傳，得都唔會出現，惟有喺呢度同大家宣傳吓啦。」種種迹象，林秀怡似是因發聲被無綫雪藏。</p><p>未有新工作</p><p>問到突然被調離《樂勢力》會否因發聲而遭雪藏？林秀怡昨日回應傳媒時說：「唔係，純係主持調動，換吓人主持啫。」對於新劇《十二傳說》出街也不獲安排宣傳，可認為遭公司打壓？她說：「應該唔會嘅，冇乜嘢。」不過她表示現時未有任何工作安排。問到可會擔心被雪藏？她說：「應該唔係嘅，一切等公司安排。」<br><br>其實林秀怡一直支持示威者，早於6月9日103萬市民參與反送中遊行當日，她在Ig story用黑底白色字打上「6.9」，卻遭網民爆粗留言辱罵其患癌母親謂：「6你老母9，舉報你，睇你點喺TVB搵食，到時做X去幫你老母買藥。」林秀怡就回應：「其實又唔使咁激動嘅，大家都有自己睇法，不過你講到我家人，我又真係覺得你衰咗少少嘅，少少箒，唔多。」林秀怡又加上大量笑到喊emoji公仔，答得相當得體。</p><p>叫講話小心</p><p>之後響應6月12日的大三罷，林秀怡於Ig留言：「今天我休息一天。香港加油。」又無懼公司打壓，在Ig story炮轟警方在6.12使用武力對付示威者：「有冇人朋友係警察，可唔可以幫手問吓佢哋做乜X嘢，可唔可以叫佢哋解釋吓我哋做緊乜X嘢？好難忍！」事後林秀怡出席活動時被問到有否被公司照肺時，她坦言：「都有講話唔再講呢類嘅嘢，叫我小心啲，都唔係照肺，提醒一句。」但不足兩個月就疑被秋後算賬。<br>採訪︰魯吉</p></body></html>