<html><header><meta charset="utf-8"><title>趣趣地：C朗暗示勁過美斯</title></header><body><h1>趣趣地：C朗暗示勁過美斯</h1><p>葡萄牙球星基斯坦奴朗拿度（C朗）同阿根廷球星美斯，邊個先係近10年球壇嘅最佳球王，一直爭論不休。C朗近日罕有咁將自己同美斯比較：「我同美斯最大嘅分別，係我踢過好多間球會，並為唔同嘅球會贏得歐聯冠軍。我係連續六年嘅歐聯神射手，同時唔係好多球員可以好似我咁贏過五次歐聯，所以我認為我可以喺呢個比賽中去證明自己。」34歲嘅C朗仲講明希望喺球壇繼續爭取一席位。</p></body></html>