<html><header><meta charset="utf-8"><title>No Stake City - 陳也</title></header><body><h1>No Stake City - 陳也</h1><p>由曾蔭權全力推廣的亞洲world city，淪為林奠治喪委會員一手炮製的No stake in the society，簡稱no stake city。曾經在政府宣傳品飛天的紅龍標誌，變作曱甴。水炮車即將落場，肯定當抗爭者是水曱甴咁打。林奠曾經用來做競選佈景板的三無人士，現在更增一無，成為真N無。<br><br>鄧二哥策劃黑警喬裝的瘋狂cosplay，811騷背肌教訓記者的player玩大了，同僚high爆在葵芳太古灣仔港鐵站大放催淚胡椒彈。前兩站居民被林奠規劃為真N無無反駁空間，灣仔是18區中人均收入最高的豪區，竟然也遭煙沒，居民要向林奠問責，找數！質疑林奠眼中的no stake指乜？有人解作「冇份」，香港冇你份，完！有人說林奠是柒無管理，賣港賣殼，控股權驟變，小股東一殼眼淚。我理解林奠與葉劉是同一族人，狗眼看人低直插：你冇銀用！冇乜點交稅！冇銀用，不配要求「黑警還眼」嗎？所以網傳速龍打算暴力鎮壓萬人圍，香港機場馬上就要港版64，我們信了！兩個辦和譚耀宗預告，駐軍出動唔算違反基本法。噢，唔使上頭操心，香港黑警由721進化到811，喬裝暴隊，效忠林奠，誓死攬炒！有銀都冇用，完！</p></body></html>