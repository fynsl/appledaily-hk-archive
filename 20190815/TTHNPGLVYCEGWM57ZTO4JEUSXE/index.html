<html><header><meta charset="utf-8"><title>【馮仁昭四圍超】朱紫嬈籌備十周年騷</title></header><body><h1>【馮仁昭四圍超】朱紫嬈籌備十周年騷</h1><p>朱紫嬈噚日喺新城參與醫療節目時，透露最近忙緊兩首新歌，由於下年係入行第十年，所以會籌備一個十周年騷，佢話：「公司話我上年出咗隻翻唱陳百強嘅HiFi碟，賣得都OK，所以今年嘅HiFi展幫我出咗黑膠碟，我開心到死咗，明年嘅HiFi展會再出多隻碟，突然之間又出自己歌、又開騷、又出HiFi碟，忙到一頭煙。」<br>撰文：馮仁昭</p></body></html>