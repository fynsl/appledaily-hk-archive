<html><header><meta charset="utf-8"><title>G.E.M.修手機男友勞氣</title></header><body><h1>G.E.M.修手機男友勞氣</h1><p>【爆相爆片】鄧紫棋（G.E.M.）大前日28歲生日遇上手機故障，要到手機店維修。《蘋果》讀者何先生透過「爆相爆片」分享，同樣穿上白tee及戴cap帽的G.E.M.與男友Mark，現身又一城的手機店，而G.E.M.戴上口罩，只露出一對眼，細心聆聽店員講解。</p><p>何先生表示：「初時唔為意佢係G.E.M.，聽到佢同店員講嘢，你知佢把聲好獨特，先知係佢。」何先生續說：「佢哋係整相片backup問題，G.E.M.個樣輕鬆，反而佢男友有啲勞氣，有同店員講『你哋點可以咁樣做』，佢哋留咗一個鐘，都係整唔到。」隨後G.E.M.在社交平台透露手機就算可以修好，內容都會全失。<br>採訪：唐如</p></body></html>