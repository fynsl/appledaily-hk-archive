<html><header><meta charset="utf-8"><title>【Can Bank】財爺粒糖派畀邊個 - 散子</title></header><body><h1>【Can Bank】財爺粒糖派畀邊個 - 散子</h1><p>上個星期財爺陳茂波聲稱因經濟方面已經「打三號風球」，在抗爭持續近3個月之際，大開庫房派191億元，以支援經濟及企業發展。191億元算係多定少，唔同人有唔同嘅睇法，但筆錢用去邊度就值得睇一睇。<br><br>其實今次派錢路徑圖同過往都係差唔多，電費補貼、綜援人士發雙糧、向N無人士提供一次過生活津貼，向學生（唔包括大學生）派2,500元。全免薪俸稅及利得稅，呢啲都係好明顯會知道啲錢會流入邊個個袋。<br><br>不過，食環轄下的眾街市、政府產業署出租的食肆及零售商店等將獲得50%租金豁免，為期6個月，免街市租金可以理解，不過產業署究竟有咩食肆及零售商店？翻查產業署過往3年批出的合約超過150份的租務合約，包括山頂太平餐廳，7月份以月租23萬租出的租約，當中最多是停車場，總共有超過40份。<br><br>其次係政府食堂，大約有40份，但當中警署食堂佔近一半；其他為政府其他部門包括法院及消防署等食堂；至於舖位物業（計及用途不明的物業）亦超過40份，更重要的是有近一半合約係位於紀律部隊宿舍，請問財爺呢粒糖係想派畀邊個？<br><br>散子<br> http://fb.com/散子-257101397966975 </p></body></html>