<html><header><meta charset="utf-8"><title>【中環在線】WeLab虛擬銀行或改名「滙立」 - 李華華</title></header><body><h1>【中環在線】WeLab虛擬銀行或改名「滙立」 - 李華華</h1><p>今年獲發虛擬銀行牌照嘅8間營運商密鑼緊鼓備戰開業，李嘉誠有份投資嘅WeLab Digital近期正就「滙智銀行」、「滙立銀行」，以及「滙智科技銀行」、「滙立科技銀行」註冊，不過暫時未知會揀邊個名。</p><p>「滙智」都有機會</p><p>華華聽講呢幾個字都有啲解讀，例如「滙立」讀音與WeLab相似，而滙智嘅「智」字同創辦人龍沛智個名其中一個字相同，不過最終或者會有第三個選擇嘅。至於英文名方面，WeLab就註冊咗「WeLab Bank」及「W Bank」。WeLab發言人回覆話，正喺度處理緊改名需要嘅登記步驟，希望盡快可以完成。<br><br>其實現時每間銀行都分別註冊咗唔同嘅名，例如中銀註冊咗「點心銀行」，螞蟻金服註冊咗「螞蟻銀行」，小米就註冊咗「天際銀行」同「天星銀行」，全部都好有想像空間，而且冇傳統銀行陣味，唔知能唔能夠喺市場殺出一條血路呢？<br><br>李華華<br>mailto:LiWaWa@AppleDaily.com</p></body></html>