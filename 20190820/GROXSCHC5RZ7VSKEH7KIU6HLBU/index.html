<html><header><meta charset="utf-8"><title>【金手指】Stake vs Skin - 孫柏文</title></header><body><h1>【金手指】Stake vs Skin - 孫柏文</h1><p>英文有啲字，譯中文時，有啲瑕疵。例如，Freedom同liberty。今期，就有Stake呢隻字。Stake、Vested Interest、Skin in the game等，全部意思睇落一樣，不過就係有啲唔同。<br><br>特首林鄭話香港後生仔女冇Stake。孫柏文估係因特首覺得佢哋唔似陳建波議員咁，冇樓揸手，冇收成。不過對於啲餘下之年都會住港嘅年輕勇武，佢哋對港未來嘅skin in the game，應該係大過自己所有仔女已攞英國護照嘅人。我至喜愛嘅哲學家Nassim Taleb，話今時今日全球人民反啲話事嘅人，歸根究底都係啲話事嘅冇skin in the game。即係啲話事嘅人煮碟屎出來，要世人食，不過自己唔使食。<br><br>外國例子有啲人大大聲建議瘋狂加油稅、電費去抗全球暖化，不過就同時係咁搭私人飛機。香港則多年來係咁搞啲咩TSA、DSE，不過高官子女就留學或讀國際學校。今次送中條例，如果通過，勇武多啲skin in the game定係自己仔女住英國、揸英國護照嘅人多啲？<br><br>最後，呢幾個禮拜有好多fan屎問過我點睇俄鋁（486）中期業績冇宣佈派息。今日俄鋁持28%嘅俄鎳NorNickel將會宣佈中期業績，睇埋，下周同大家分享睇法。<br><br>孫柏文<br>獨立股評人<br> http://fb.com/shuen <br>本欄逢周二刊出</p></body></html>