<html><header><meta charset="utf-8"><title>劉頴匡引警金句「咁做唔會令我驚」</title></header><body><h1>劉頴匡引警金句「咁做唔會令我驚」</h1><p>【本報訊】早前發起7.13光復上水遊行的北區水貨客關注組召集人梁金成（金金大師），前晚在沙田第一城對開城門河畔被數名男子攻擊受傷。近日曾發起多次遊行和集會的劉頴匡引用警方八鄉分區指揮官李漢民金句「你咁樣做係唔會令到我哋驚㗎」回應，認為最好的回應是繼續如常舉行遊行，令對方明白這樣做只是浪費金錢。<br><br>曾發起6.26領事館請願、7.7九龍遊行和7.28遮打集會的劉頴匡，上周日（11日）曾收過恐嚇訊息，住所更遭淋紅油，認為前晚梁金城被攻擊，「好明顯個威嚇係升級咗」。劉質疑背後指使者的動機，直言若以為透過恐嚇遊行主辦單位，便能令這些遊行停止是太天真的想法。</p><p>住所被淋油　調查無進展</p><p>劉頴匡表示，上周日住所被淋紅油當晚，曾有警員到場跟他落口供，並拍攝現場情況和翻看閉路電視，但至今未收到警方通知有任何進展，坦言對警方無任何期望，「我都預咗佢唔會有咩跟進，如果話要跟進黑社會暴力行為，你首先應該嚴正跟進7.21元朗恐怖襲擊，近日喺北角、荃灣等多區無差別攻擊事件，連呢啲都做唔到嘢、冇檢控人嘅話，我哋呢啲佢點會查？」<br><br>曾發起8.11港島東集會的謝禮楠則表示，暫時未有受過暴力威嚇，但認為對方越這樣做「越顯示佢哋嘅愚昧和怯懦」，認為對方自知理虧，於是只能用暴力手段滅聲，「如果我哋真係就咁屈服，佢哋就真係成功製造白色恐怖，而我哋將會永遠失去自己嘅言論自由」。<br>■記者鄧力行</p></body></html>