<html><header><meta charset="utf-8"><title>屯門full gear默站　抗議香港不安全</title></header><body><h1>屯門full gear默站　抗議香港不安全</h1><p>【本報訊】元朗7.21白衣人無差別襲擊途人事件一個月前夕，將軍澳發生斬人案，人心惶惶。有網民號召「啱啱放工嘅朋友」昨晚於屯門西鐵站B出口「齊裝full gear」默站。參加者指有關裝束代表香港不再安全，市民日常外出都需要full gear。</p><p>「警察唔當街坊係人」</p><p>晚上8時，陸續有身穿黑衣、佩戴防毒口罩、頭盔和眼罩的人到場，約有50人參加，現場未見警方。默站參加者之一Happy全副武裝上陣，並舉起手寫的紙板「我只喺一個膽小嘅打工仔，我帶gear返工，係因為怕有一日出街，會畀催淚彈焗死，怕出街會俾人斬死，行行吓街會俾布袋彈打爆眼。但最怕有一日，連黑白都分唔到」。<br><br>過往的示威遊行，Happy亦有上前線，他直言十分怕死：「自從見到元朗7.21事件後，我覺得香港變得好唔穩定。」他期望透過默站告訴社會正發生何事及認真關注警權問題。學生兼屯門街坊阿博亦認同full gear想傳達的訊息是香港已經不安全，街坊都應該要full gear，「警察對街坊視若無睹，唔當街坊係人！」不過，阿博只穿黑衣和戴口罩，她解釋，「full gear危險性太多，𠵱家警察捉到啲嘢就charge（控告）你」。<br><br>與Happy不同，阿博在遊行中擔當後盾，負責急救和文宣。她昨晚還帶同元朗8.21活動的傳單到場，呼籲公眾參加今晚的元朗站8.21靜坐活動。眾人默站結束後，8時45分轉乘西鐵到兆康參加放映會，沿途高叫「光復香港，時代革命」。<br>■記者張雅婷</p></body></html>