<html><header><meta charset="utf-8"><title>男傷者縫七針：疑兇曾踩線</title></header><body><h1>男傷者縫七針：疑兇曾踩線</h1><p>【本報訊】將軍澳連儂隧道斬人案中的24歲男傷者，頭、耳及手均受傷，頭部縫七針後已出院。他事後向《蘋果》親述遇襲經過稱，事發前疑兇曾在隧道「踩線」視察環境，並近距離掃視在場人士，令人渾身不自在，殊不知對方之後揮刀斬人，當時男事主連忙推開其中一名女子，結果自己亦中刀。男傷者昨晚到將軍澳警署錄口供。</p><p>青年以木梯單車還擊</p><p>姓梁男傷者表示，昨凌晨時分落樓到連儂隧道和志同道合的街坊閒談，「我企隧道中間，唔係企兩個女仔（女傷者）隔籬。聽到佢哋討論緊啲嘢，越嚟越大聲」。他行近查看時，一名男子已經拔刀斬人，他連忙推開其中一個女子，結果自己也中刀。<br><br>梁先生憶述，有印象案發前約20分鐘，疑兇曾經在連儂隧道視察環境，「個男人之前已經行過嚟隧道一次，掃視過我哋一次，唔知係點相定係點，好近望咗一望，令我好唔自在，但當時只係覺得唔同意見嘅人，冇理（會）」。他頭部近左耳位置中刀，左耳和左手也有受傷，送院需要縫七針，經包紮後出院。<br><br>另一名案發時亦有幫手抵擋逞兇者的青年阿徐稱，當時共有四女三男在連儂隧道，「因為其中一人去完旅行，出嚟派手信，所以約喺呢度見面傾偈」。他們前晚11時相約在連儂隧道見面，直至事發一刻，一名40至50歲、穿藍色衫牛仔褲的中年男子行過，「問我哋對連儂牆睇法，開頭好和平，交流吓，後嚟唔知講乜，佢突然大嗌話『我頂唔住喇』」，隨即在身上拔出利刀斬人。阿徐拿起現場一道木梯擋架，連人帶梯撞低持刀男子，對方再取出另一把菜刀施襲，阿徐再拿單車還擊，對方才棄刀逃去。<br>■記者黃江奇、黎家駒</p></body></html>