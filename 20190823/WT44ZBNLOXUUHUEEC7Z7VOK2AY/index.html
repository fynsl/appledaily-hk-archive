<html><header><meta charset="utf-8"><title>深水埗母女：警察目無法紀</title></header><body><h1>深水埗母女：警察目無法紀</h1><p>住在深水埗十多年的魏太，形容自己向來「政治冷感」，甚少主動參與遊行，但隨着深水埗成為戰場，身為街坊的她和女兒亦無辜「食彈」，親眼目睹警員粗暴清場，「點解𠵱家啲警察，明明有法可依而你自己要去破壞？」坦言對警隊非常失望，女兒亦直言已完全不信任警察。</p><p>「對佢哋行為好反感」</p><p>居於深水埗警署附近的魏太，8.5晚上得知附近有示威者聚集，隨即落樓了解，她約晚上8時50分到達基隆街，形容現場沒有示威者，只有許多圍觀市民，但警員卻突然施放催淚彈，「煙到我出晒眼淚水同喉嚨唔舒服」。當時她沒有戴口罩等裝備，「冇諗到咁多街坊喺度都放（催淚彈）」。<br><br>魏太坦言認同警察有權拘捕違法者，但觀乎警員近月行為實在令人反感，「警察全副武裝，擁有嘅嘢係（同示威者）唔對等……若（示威者）做犯法行為，你可以拘捕，但你有套指引，就係撳低佢就要拘捕帶走……如果你做番應該做嘅嘢，市民一定唔覺得你哋過份！」認為警方現時已無視指引。<br><br>魏太20多歲的女兒，8.6及8.14兩晚均在現場吸入催淚煙感不適，「塊臉好痛，好唔舒服，有流鼻水」。她形容現時警方行為已接近失控，「你見警方𠵱家使用武力嘅頻繁性或合理性，相信一般人都唔接受」。她坦言現已完全不信任警察，甚至「反感佢哋嘅行為，不論係高層（喺）記者會嘅說話，或者基層警察行為，都令我唔可以接受！」</p></body></html>