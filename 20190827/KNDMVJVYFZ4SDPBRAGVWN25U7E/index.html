<html><header><meta charset="utf-8"><title>放棄督察夢　警二代做勇武派</title></header><body><h1>放棄督察夢　警二代做勇武派</h1><p>【本報訊】「其實我一直都想知，係咪得我一個係咁諗。」這個警二代在訪問後向記者說。他既是警二代，也是身處前線的勇武派，反送中浪潮下，任警察的家人指控「示威者收咗錢」，甚至認為有途人被警察推跌的報道是「作新聞」， 他直言難受、失望。「黑警死全家」的說法不絕於耳，作為警二代，他淡然說：「如果真係有一日要清算班警察，要佢哋屋企人連坐嘅話，我係唔會介意（一齊死）」。<br><br>阿聰（化名）的少年時代，可以用兩個字概括：警察。雙親其中一人任警察，「我契爺契媽全部係警察，細個時候嘅朋友都係警二代。」就連少年警訊的活動，他也可以破格參與，「9歲先可以參加得，但我6歲就去呢啲活動」。<br><br>生於警察家庭，阿聰小時候在家人的慫恿下，訂下做督察為目標，當時的警察在市民心目中，仍是會維持治安，所以阿聰不抗拒。而五萬多元高薪，也是個非常吸引的起跑線。不過這個督察夢，隨雨傘、魚蛋、反送中而破滅。近期警方濫捕、肆意打人、狂放催淚彈，令阿聰決定要與警察割席。<br><br>不過最令阿聰傷心，是與家人和朋友的關係轉變。和家人談話變成每日兩句起三句止，當家人認為「示威者係收咗錢」，阿聰坦言認為「深藍嘅人係嗌唔醒嘅」。有一次警方在上環推低一個外籍途人，當家人認為示威者在做新聞，阿聰大感失望及難受。「竟然係可以講出呢啲咁愚昧，或者咁冇人性嘅說話，我第一下嘅反應就係，估唔到連你竟然都執迷不悟」。自此之後，與家人不再談政治。</p><p>無懼全家被清算</p><p>除了家人，朋友亦開始在社交媒體unfriend阿聰。「我望住自己屋企人、望住自己以前當差嘅朋友，當我見到佢哋可以講啲咁冇人性，咁仇視示威者嘅時候，我係覺得可憐、可怕」。作為勇武派，阿聰自言「講說話非常之難聽」，記者問他有多難聽？阿聰頓一頓，「黑警死全家」。記者問，「咁如果你都要死呢？」阿聰答得堅定，「如果真係有一日要清算班警察、要佢哋屋企人連坐嘅話我係唔會介意（一齊死）嘅。」死也不懼怕？「我認為香港警察，係要負呢個責任」。<br><br>抗爭路上，失去家人朋友支持，但阿聰並無後悔，因為在抗爭現場，他知道有不少手足在身邊。訪問期間，阿聰多次強調，他的內心，與其他手足無異，「因為我除咗警二代之外，本身都係一個香港人。」物資鏈、前線、衝向警察，他統統試過。近期掀起一陣「捉鬼潮」，亦有不少警察子女被「起底」，但阿聰不怕，「即使有一日我俾人post咗上去，我都唔會有怨言，因為起底係暫時嚟講最有效嘅方法，可以令到依法律途徑追究唔到嘅警察得到懲罰」。<br><br>年月過去，阿聰雖放棄成為督察，但寄語棍打示威者的警察，「你諗吓自己嘅初心，諗返點解要做警察，係因為呢份人工？定係真係想對呢個社會有啲貢獻？」<br>■記者周詠雯</p></body></html>