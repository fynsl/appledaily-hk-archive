<html><header><meta charset="utf-8"><title>【中環在線】小業主控訴：龍湖搵黑社會打人 - 李華華</title></header><body><h1>【中環在線】小業主控訴：龍湖搵黑社會打人 - 李華華</h1><p>噚日內房龍湖（960）成班管理層浩浩蕩蕩嚟香港搞中期業績會，但一班中港傳媒裏邊就混入咗一個身型高大、着住老西嘅大陸人。大家諗住佢係大陸記者喇，點知一拎咪開口，就報稱自己係龍湖長沙一個樓盤嘅業主，今次係焗住嚟「動盪」嘅香港表達訴求，指龍湖個朵響當地就等同維權事件，成班業主同發展商傾咗咁耐咩都搞唔掂，仲聲稱龍湖搵黑社會打佢哋班維權業主。</p><p>佢越講越激動，有幾句直情喊咁口，話好尊重龍湖主席吳亞軍當年因為買樓唔滿意質量而創辦公司，點解龍湖今日會變成咁。遞完信、表達完訴求，佢就響公關護送下和平離場，業績會完咗之後，記者再問佢嘢就不發一言。至於管理層就不動如山，最尾CEO邵明曉先話會同佢溝通，亦會了解多啲情況就回應完。<br><br>件事到底係點樣？就得牆內嘅人先知真相。華華只能夠祝願「陽光司法」還業主或者龍湖一個公道。<br><br>李華華<br>mailto:LiWaWa@AppleDaily.com</p></body></html>