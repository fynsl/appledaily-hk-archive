<html><header><meta charset="utf-8"><title>【魚樂無窮】月供股票大挑戰 - 唐牛</title></header><body><h1>【魚樂無窮】月供股票大挑戰 - 唐牛</h1><p>還記得昨午開市時接受蘋果記者訪問，當時恒指大跌逾700點，但3點左右，Bloomberg傳來消息，指中美貿易戰談判有機會重啟，指數應聲由低位急彈，埋單僅跌499點，跌幅收窄近半。<br><br>利申上周五揸咗恒指put過周末，好彩昨早已平倉，否則又得番粒糖。原本估計儲局主席鮑威爾講話或會令市場有不滿，令大市稍為調整，最後竟然係中美貿易戰再次開打引發小股災，股市同球場一樣，好波不如好運。<br><br>面對如斯人為市況，不厭其煩講多次，倉位要保持一定現金，波動市持股太多很容易做錯決定。倉內股票亦要攻守兼備，防守性股票可揀免疫中港美問題的高息股，我的心水係大家樂（341）及香港電訊（6823），配以黃金股票如SPDR金ETF（2840）；進攻性的股票必選內需股，近期強勢的體育用品股、食品股、醫藥股及物管股龍頭都屬射程範圍。<br><br>月供股票乃不貼市投資者的最佳選擇，但近日月供熱選如兩電一煤及REITs紛紛倒下，滙控（005）、恒生（011）更是慘不忍睹，眼見身家大縮水，究竟係堅持還是放棄？市場仲有冇更好選擇？記得收睇今晚9點鐘理財急call！<br><br>唐牛<br> http://fb.com/tongcow88 <br>本欄逢周二、四刊出<br></p></body></html>