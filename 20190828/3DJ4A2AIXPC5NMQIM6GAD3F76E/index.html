<html><header><meta charset="utf-8"><title>楊潤雄局長勿跌良心 - 陳也</title></header><body><h1>楊潤雄局長勿跌良心 - 陳也</h1><p>教育局叫老師開課後，以「我唔知」「我唔多理解」迴避學生關於這個逆權暑假的種種疑慮提問。<br><br>楊局長懶醒教老師扮低B，學警隊公關記招。咁，假如有學生問：「點解荃灣眾安街幾個差佬踢開一個擋住佢開槍的大叔？四五支槍射住街坊與記者？」楊局長er一大輪後回答：「根據我手上資料，佢唔係踢，係腿部動作大咗少少，或者係，佢春袋忽然痕癢難耐啫。」學生再問，作文寫「黑警死全家」是否零分？楊局長代答「絕對係！」「如果老師咁講呢？」老師搶先回答澄清冇講過。「校方或者楊局長插贓嫁禍你又點先？」冷汗直標的老師，跪求學生唔好玩佢。「老師，唔止黑警死全家，齋講香港人加油，都過唔到西九，預咗被嫖妓！」老師就快隨校方北上交流，面都青晒真心回應「我真係唔多理解。」<br><br>雖然上述對話是模擬，但當白色恐怖攻入各行各業，政治唔入校園嗎？等於暴警在民居中放催淚彈話唔會吹入屋，你相信？天方夜譚啊。老師與學生，從這個槍林彈雨的暑假倖存下來，能整整齊齊回到校園，卻只能對「無後顧之憂」的暴警與暴政閉嘴扮我唔知？楊潤雄局長若然將罷課師生「被國泰」，你梗係跌咗良心頂啦！</p></body></html>