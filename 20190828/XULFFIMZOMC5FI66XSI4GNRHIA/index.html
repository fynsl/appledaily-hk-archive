<html><header><meta charset="utf-8"><title>秋生視封殺如死亡五部曲</title></header><body><h1>秋生視封殺如死亡五部曲</h1><p>黃秋生日前接受杜汶澤網台節目訪問，前晚播出第二集。當年秋生跟阿澤在網上爆罵戰，後來二人和好。阿澤先問秋生如何看武力抗爭？秋生直言：「如果要停止呢個暴力，一定要有一個因素，就係原諒。」秋生指政府應該先行出來，又指要多謝五年來被封殺：「直情覺得係洗滌心靈，好似人哋話死亡五部曲，由否認到問點解，到憤怒、到尋找唔知乜方法，後來接受。」<br><br>秋生表示經歷令自己在演戲心態上有所改變：「我已經將自己個人awareness（覺悟），譬如做明星會好有型、好靚仔去做戲，𠵱家將所有呢啲嘢扔開晒，已經唔再介意。」他笑言即使五毛洗版式罵他，也不夠膽鬧他的演技。<br>撰文：翁可人</p></body></html>