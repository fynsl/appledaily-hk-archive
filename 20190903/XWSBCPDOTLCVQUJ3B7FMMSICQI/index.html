<html><header><meta charset="utf-8"><title>【中環在線】正道執董為移民辭職 - 李華華</title></header><body><h1>【中環在線】正道執董為移民辭職 - 李華華</h1><p>香港如今好多人談論走資移民，有位上市公司高層喺呢個敏感時刻，都作出咗呢個重要決定。正道集團（1188）噚日宣佈，執行董事許永生因計劃移民，經已辭任，即日生效。<br><br>雖然許永生亦唔再擔任公司副主席，但仍然同意出任公司顧問。通告又指，許永生確認同董事會之間並無意見分歧。<br><br>話說回來，51歲嘅許永生2007年9月獲委任為正道集團董事及副主席，公司持股量為290萬股（0.01%），董事酬金約251萬。佢畢業於城大專業會計與資訊系統碩士學位，亦為本港特許秘書公會會員及香港會計師公會會員，擁有逾20年會計、財務及企業管理經驗。</p><p>CEO上月初辭任</p><p>正道集團行政總裁徐建國上月初先因為決定投放更多時間處理個人事務辭職，唔知呢啲係各有原因，定另有內情？<br>李華華<br>mailto:LiWaWa@AppleDaily.com<br></p></body></html>