<html><header><meta charset="utf-8"><title>蔡一傑忍口操弗迎個唱</title></header><body><h1>蔡一傑忍口操弗迎個唱</h1><p>下月舉行個人演唱會的蔡一傑，昨日現身商台宣傳，除阮兆祥外，更向同行的工作人員大派月餅，傑仔表示由於正密鑼緊鼓為演出做準備，要保持最弗身形，所以即使臨近中秋節都要戒口，他說：「我準備咗好多靚衫，為咗到時着畀大家睇，所以要忍吓口。」<br><br>傑仔透露歌單和戰衣都準備得七七八八，至於嘉賓方面則要稍賣關子，同時又稱今次會有不少朋友前來捧場，包括外地歌迷：「啱啱喺早前去日本拍音樂特輯，今個月22號就播，到時應該有日本嘅歌迷嚟睇。」<br><br>講到好友阮兆祥差不多同一時間舉行演唱會，傑仔說：「祥仔早我一日，佢開騷嘅時候我啱啱要總綵排睇唔到，但佢就可以嚟睇我尾場。我希望嚟睇我演出嘅歌迷，先睇祥仔個騷然後再嚟我度。」<br>採訪、攝影：曹家誠</p></body></html>