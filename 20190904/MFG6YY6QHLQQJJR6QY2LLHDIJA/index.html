<html><header><meta charset="utf-8"><title>【中環在線】內房商「全民皆兵」賣樓 - 李華華</title></header><body><h1>【中環在線】內房商「全民皆兵」賣樓 - 李華華</h1><p>傳統銷售旺季「金九銀十」係內房重要收成期，年頭腦細們定落嚟嗰幾千億嘅Sales Target跑唔跑到，真係幾靠呢兩個月賣樓部同事生唔生性。不過今年阿爺句「房住不炒」近幾年係咁loop，樓價睇怕升極有個譜，腦細們想要捽到夠數，好多都索性將銷售部以外嘅同事都捽埋一份。傳聞時代中國（1233）就強制全部員工都要幫手賣樓，普通員工響出年1月中之前一定要賣到一間、經理級兩間，去到副總裁就要六間，跑唔到數就要食無情雞。<br><br>有媒體查證，時代中國當然就話冇硬性銷售指標，只係鼓勵同事齊齊宣傳樓盤箒。咁樣要求全公司人人做Sales，時代中國唔係第一間，好似恒大（3333）同富力（2777）都有類似措施，但呢啲到底係非常時期嘅非常手段，定係畀一份糧要做兩份嘢嘅不合理安排，華華真係望唔透。<br><br>李華華<br>mailto:LiWaWa@AppleDaily.com</p></body></html>