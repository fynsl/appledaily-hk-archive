<html><header><meta charset="utf-8"><title>隊友榜樣：像「維他命C」喚醒隊友</title></header><body><h1>隊友榜樣：像「維他命C」喚醒隊友</h1><p>用「前無古人」來形容何詩蓓（Siobhan）一點也不誇張，雖然跟香港隊友聚少離多，但每次比賽的一舉一動，看在隊友眼裏都是一個學習的好榜樣，其中「背后」歐鎧淳更以「維他命C」來形容她。</p><p>歐鎧淳</p><p>（主項100米背泳/全職運動員）<br>「Siobhan喺隊中嘅化學作用，就好似維他命C，放入水裏面，然後『渣』一聲，令我哋全部人都醒咗，佢係我哋學習嘅好榜樣，亦係一個推動力。」</p><p>陳健樂</p><p>（主項100米蝶泳/全職運動員）<br>「佢係一個好nice嘅人，無論游咩成績都係笑住返嚟，我真係搵唔到佢嘅缺點。」</p><p>譚凱琳</p><p>（主項50及100米自由泳/溫哥華UBC大學四年級）<br>「我由八歲已開始同Siobhan游隔籬線，佢好隨和、好謙虛，亦好搞笑，七月世錦賽期間，緊張氣氛籠罩下，唔知佢喺邊搵到一叠卡，突然練習洗牌，然後好高興話：『我學識咗喇！』可能就係佢減壓嘅方法。」</p><p>何南慧</p><p>（主項200米、400米、800米及1,500米自由泳/拔萃女書院中六）<br>「每次同佢出外比賽，都好想向佢學習，感覺佢係一個好自律嘅人，比賽時比賽，任何事都唔會分心，『集中』呢一點，我想跟佢學習。」<br><br>記者：徐嘉華C</p></body></html>