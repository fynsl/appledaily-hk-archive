<html><header><meta charset="utf-8"><title>北京出手太低　難阻美國制裁</title></header><body><h1>北京出手太低　難阻美國制裁</h1><p>【拆局】經過了逾三個月反送中抗爭，特首林鄭月娥才肯待立法會復會後撤回送中惡法。政界普遍認為現在才撤惡法，對爭取和理非市民已是太遲及成效有限，因運動經過三個月轉化，「成立獨立調查委員會查警暴同濫權，先係社會最基本共識」，沒有獨立調查委員會，即使和理非也不收貨；也有政界人士相信，北京突指示林鄭撤惡法，相信想拖延美國會通過《香港人權及民主法案》，「但冇普選同保證高度自治措施，美國國會根本唔會停立法」。</p><p>獨立調查才是港人共識</p><p>有多名政界人士相信，北京肯叫林鄭撤送中惡法，「無非想用最低成本換取主流民意同激進抗爭者切割」，但他直言北京「出手太低、當香港人儍」，「之前北京、林鄭先講暫緩同撤回一樣，現在拎一樣你哋口中係一樣嘅嘢，當回應咗五大訴求？當香港人儍的嗎？」而且運動經過三個月轉化，警員對市民、示威者濫用暴力、被指勾結黑幫打市民，「徹查元朗事件、8.31廝殺列車，將違規違法警察依法處置，先係和理非共識」，所以他認為，沒有獨立調查委員會，激進示威者仍會衝，和理非亦不會割席。<br><br>另一民主派人士相信，北京肯撤惡法，與美國民主、共和兩黨表明，國會本月復會即盡快通過《香港人權及民主法案》有關，「睇前幾日《環球時報》高調咁鬧、又話要美國後果自負，就知大陸幾咁唔想通過」。但他相信美國國會不會因此拖延通過法案，「人哋講明，北京唔去返《中英聯合聲明》承諾、唔畀普選、高度自治港人，就乜都冇得傾，單係撤回送中惡法，民主、共和兩黨點會肯收貨？」 他預期美國會將如期一、兩個月內通過《香港人權及民主法案》，「下一步就係諗正式採取具體行動制裁中港」。<br>■記者莫劍弦</p></body></html>