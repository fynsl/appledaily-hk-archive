<html><header><meta charset="utf-8"><title>作為大家姐願承擔指摘心美指心穎　心情又高又低</title></header><body><h1>作為大家姐願承擔指摘<br>心美指心穎　心情又高又低</h1><p>黃心美與王貽興昨日於灣仔為香港開電視拍攝節目《男士堂》，訪問期間心美神情略帶緊張，未知是否因為今年4月妹妹心穎與許志安爆出「安心事件」後，她慘被牽連，除Ig遭網民洗版式「強烈譴責」，更有傳因形象插水跟男友馬桂烽分手。提到早前與男友分手，心美說：「報道出街時經理人已經代答咗，今日嘅答案都一樣，感情事唔回應，始終係兩個人嘅事，自己知就夠。」</p><p>妹妹會返香港面對</p><p>問到妹妹心穎是否赴美重返校園進修，心美表示只能夠透露妹妹身在外地：「至於佢喺邊、做緊乜嘢恕我無可奉告，佢係做錯咗，我作為家姐亦係屋企人，無論如何都會喺佢身邊。」早前樂易玲曾透露心穎事發後情緒低落，終日以淚洗面，問到現在她的身體及精神狀況，心美說：「心情都係up and down（又高又低），始終發生咁大件事，需要時間、空間去處理同面對自己，承擔結果同責任。」至於心穎可有返港計劃？心美謂：「我唔知，佢都唔知，希望佢ready後可以自己返嚟面對大家，到時就唔使再問我。」</p><p>心美直言事發後，雖然事件帶給全家人困擾，但亦令一家人更團結：「養兒一百歲長憂九十九，我哋四個女，父母本來就緊張，今次唔開心一定有，但我哋一家人會努力面對，難過都要過。每一日都係成長學習，亦係一個機會令我睇清好多人同事，多謝錫我哋嘅朋友以及屋企人嘅支持同關心。」<br></p><p>唔刻意避安仔夫婦</p><p>對於網民的攻擊，心美沒放在心上：「我冇做錯，佢哋發洩完覺得好啲咪由佢哋囉，Haters Gonna Hate（意指憤世嫉俗的眼看甚麼也不順眼），我係大家姐，我受晒is ok。」最後問到如果日後工作上碰到許志安、鄭秀文或馬國明可會尷尬，心美表示：「我自己冇諗呢樣嘢，亦唔會刻意避，心情係點𠵱家答你唔到，到時再問我。」<br><br>至於節目拍檔王貽興就表示今次是以男性為主題的節目，介紹男士們喜歡收藏的東西和興趣，他透露年尾要為ViuTV製作新劇：「係一個大型歌舞片，男主角MIRROR咁多位成員，嚟緊要做公開演員招募，要搵一大班女仔去襯托佢哋。」<br>採訪：曹家誠<br>攝影：陳慧安</p></body></html>