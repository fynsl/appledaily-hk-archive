<html><header><meta charset="utf-8"><title>Tommy爆失組合金獎內幕</title></header><body><h1>Tommy爆失組合金獎內幕</h1><p>男子組合E-Kids成員阮民安（Tommy）日前接受杜汶澤網台節目訪問，大爆樂壇黑歷史：「我98年入StarEast訓練，02年出過一張碟，老闆係曾志偉、陳百祥、王晶，全部你啲friends。」阿澤反應甚大說：「陳百祥從來都未friend過，黐X線。」</p><p>Tommy更爆料指當年因陳百祥討厭E-Kids，出手令他們失新人組合金獎：「嗰年港台頒獎禮，事前已知E-Kids第一，Shine第二，天佑仲喺廁所恭喜我哋。」怎料最後是EO2得金獎，Tommy稱：「因為老細話要畀EO2，因為EO2先係佢，我哋係校長嘅，我喺後台嬲到拍晒枱。」翻查資料，第二十五屆十大中文金曲頒獎禮，新人組合金獎為EO2，銀獎是Cookies，銅獎是Double R。<br><br>此外，Tommy又在fb公佈打算舉行「沒有國泰，還有民安2.0」演唱會，定下日期及票價，預計讓學生免費入場，但仍未找到場地，更加沒有主辦商，但他表示會盡力達成。Tommy公告搞演唱會，但昨日有報道指有人向他追債，Tommy以短訊回覆：「我之前喺我fb見過個訊息，講到2018年E-Kids個騷欠化妝錢，個騷蝕咗錢，啲數我哋三個人分，我孭最大份，而協辦單位知我哋有困難幫手畀咗呢啲錢先。近日化妝師有聯絡我，佢想寫我個名先有人注意……所有嘢都處理咗。」Tommy亦否認欠日本達人Amber錢。<br>採訪：沈麗珠</p></body></html>