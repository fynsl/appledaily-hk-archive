<html><header><meta charset="utf-8"><title>除褲校長，五袋訴求！ - 陳也</title></header><body><h1>除褲校長，五袋訴求！ - 陳也</h1><p>元朗天主教中學大媽副校，色膽包天，光天化日在天橋上對住小鮮肉學生大叫「你係咪想×呀，除褲啦。」中學收到投訴，表示會嚴肅處理。處理？快些「國泰」咗佢啦，止亂制淫！元朗最出名的色情柒街就喺左近，除褲校長請移玉步，包攬柒街生意，自封淫竇管理團隊，元朗之光鄧二哥和那位罷課搞屎棍何妖肯定畀讚、握手、等住做政協！學校呢，就像余黎青萍說的「獨立調查，係不適時」，冇調查的話，除褲校長性騷擾過邊位學生哥，係冇人拎到CCTV嘅，只能等楊局長大發慈悲叫查。到時叫黑警日日駐守校園，有冇落雨都賴地滑撲倒男女學生，天水圍警署扯甩少女底褲的風波重演，校園春色無底，千秋萬代！<br><br>湊巧早幾日也有藍絲大媽在大埔區議會起哄，協助民賤聯流會。大媽會上大叫「×我呀」，與除褲校長不謀×合。這股×風，憑喬裝市民的專業判斷，顯然有組織，是邀請黑警向校園推進的螢光訊號，內外夾攻，癱瘓一整代年輕抗爭者的春袋！黑校聯手，每日出手，抓夠五袋！</p></body></html>