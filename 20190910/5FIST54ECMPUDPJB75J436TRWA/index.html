<html><header><meta charset="utf-8"><title>【Can Bank】滬深難取代香港 - 散子</title></header><body><h1>【Can Bank】滬深難取代香港 - 散子</h1><p>一連串由修例引發的示威活動持續，特首林鄭遲來的撤回草案，明顯未能減輕社會撕裂，上個星期惠譽率先降香港評級，香港國際金融中心地位亦受質疑。近期有人開始揣測，哪一個地方可以取代香港成為國際金融中心。<br><br>令筆者覺得可笑的是，市場竟然有揣測認為上海，甚至深圳可以取代香港，成為國際金融中心。今次逆權運動，根本上就是社會對內地司法制度不信任，香港仍有一國兩制「保護」，深圳及上海均不是獨立城市，今次既然是對司法信任而引起的風波，何以突然對深圳及上海司法制度充滿信心？<br><br>其次，近期香港發生的事，內地其實好多人唔知香港發生咩事，在強大網絡世界亦建立着強大防火牆，資訊通流程度可想而知；另一個實證是，香港上市民企一向風險較大，原因是甚麼？投資者永遠估不到公司會「衰啲乜」。上述兩個只係基本信心問題，未計其他政策相關風險。<br><br>香港經過三個月示威活動後，酒店及零售業都受到影響，而商界國際會議，更改地點並非深圳或上海，而是新加坡。筆者曾經問過多位來港發展多年的外國朋友，如果畀佢再揀一次，會去邊度發展？大部份人嘅答案都係，新加坡。<br><br>散子<br> http://fb.com/散子-257101397966975 </p></body></html>