<html><header><meta charset="utf-8"><title>【中環在線】渣哥被搗亂關毛記事？ - 李華華</title></header><body><h1>【中環在線】渣哥被搗亂關毛記事？ - 李華華</h1><p>譚小環及老公蔡強榮（Eric）的小食店「渣哥一九九六」，周日被人打爛店前玻璃和被潑紅油，睇相見到小食車玻璃碎滿一地，小食車都沾滿紅油，不過琴日下午三點已馬上如常營業。睇番毛記（1716）份年報……渣哥關毛記咩事？其實100毛舊年底已「踩過界」入股渣哥，當時譚小環未有透露佔股情況、投資額，相關資訊喺毛記2018年年報披露，毛記係用咗245萬買入渣哥49%股權，即係公司估值500萬元。<br><br>睇返毛記呢份年報，渣哥2019年頭三個月，收益579萬元，溢利11.6萬元，即是平均每個月做193萬元生意，溢利平均唔夠4萬蚊，每日賺一千蚊鬆啲。至今年3月底，渣哥的流動資產有351萬元，扣除流動負債159萬元，流動資產約192萬元。近來遇上遊行，渣哥更會將全店食品、飲品免費贈市民填肚，即使間中有熱心市民，偷偷哋放下幾百蚊支持，睇嚟都賺唔到幾多。<br><br>李華華<br>mailto:LiWaWa@AppleDaily.com</p></body></html>