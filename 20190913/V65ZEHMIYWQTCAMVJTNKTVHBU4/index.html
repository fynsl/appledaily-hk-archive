<html><header><meta charset="utf-8"><title>調查：57%港人未為退休儲蓄 - 李華華</title></header><body><h1>調查：57%港人未為退休儲蓄 - 李華華</h1><p>【中環在線】近年唔少富豪陸續退休，阿里巴巴創辦人馬雲近日亦退下火線。富豪退休可盡情玩樂，但普通市民又可以點樣儲個錢傍身，令退休生活更舒服？調查機構富蘭克林鄧普頓就港人退休計劃發表報告，發現25歲以上的受訪者，57%未開始為退休進行儲蓄；50歲或以上的受訪者中，有40%還未為退休儲蓄；而受訪者的平均退休儲蓄目標為570萬港元。<br><br>除咗個人儲蓄，唔少受訪者都會透過投資為退休儲多個錢，有38%受訪者認為有股息或利息的投資，係選擇退休投資產品最重要因素；66%受訪者以投資股票為退休儲蓄策略。<br><br>多元資產投資方案團隊基金經理周文輝指，投資者偏向投資單一產品作退休準備，但係有見現時經濟出現下行風險，都建議投資者可以投資多元化啲，分散風險之餘，回報都會比較理想。<br><br>現今唔少小朋友要贏在起跑線，睇來成年人都要贏在退休前。<br><br>李華華<br>mailto:LiWaWa@AppleDaily.com</p></body></html>