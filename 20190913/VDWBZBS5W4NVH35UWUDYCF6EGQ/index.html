<html><header><meta charset="utf-8"><title>江嘉敏否認背男友偷食</title></header><body><h1>江嘉敏否認背男友偷食</h1><p>無綫小花江嘉敏早前公開跟電競公司高層Anthony拍拖，但昨日有周刊報道，指她與男友打得火熱之際，同時搭上男友的生意拍檔X先生，報道指江嘉敏私下叫X先生打本50萬元給她開琴行，還計劃借工作名義瞞男友跟X先生到日本偷食，不過江嘉敏其後在Ig留言否認，稱被人惡意中傷。<br><br>報道出街後，江嘉敏昨再Ig留言否認，更自爆X先生的身份：「X乜先生呀扮神秘？王仁灝先生！成日都話想出名，好啦，如你所願喇！」昨晚江嘉敏在將軍澳錄影節目時回應：「樂小姐（樂易玲）今早已鬧咗一大餐，做乜要喺Ig回應，加上係啲剪頭剪尾嘅假訊息整出嚟嘅報道，更加唔會回應。」她表示上了一課，以後要小心識朋友。<br>撰文：寶妮</p></body></html>