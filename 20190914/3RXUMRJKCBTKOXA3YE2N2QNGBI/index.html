<html><header><meta charset="utf-8"><title>港女開網店　賣DIY護膚品</title></header><body><h1>港女開網店　賣DIY護膚品</h1><p>【周末專題】女人錢容易賺，每名女生花在護膚品的金錢，每月都可能過千元，美白、潔面、保濕、抗衰老，林林總總，買大牌子產品更動輒每支都過千元，但買貴價品又是否一定有效？</p><p>「名牌貴在請明星代言」</p><p>23歲的Agnes是一名本土護膚品牌配方師，她跟一般女生一樣愛靚愛打扮，加上大學時讀生物科，特別多留意護膚品的化學成份；她以科學口吻肯定地跟所有女生說，「大牌子賣得貴，未必貴在成份，只係貴在請咗個明星代言」。<br><br>研究過各大品牌的護膚產品成份，Agnes估計名牌產品會賣貴成本價至少五至六倍，而廣告聲稱的名貴成份，其實大部份都沒有列明分量，可能含極少量，但功效就被誇大，只為提高售價，「美白、抗衰老產品通常賣得比較貴，成千蚊以上都見過，呢啲咁名貴嘅產品，就算點好都毋須去到咁貴」。<br><br>Agnes現時是護膚品牌Factiv的配方師，亦是老闆之一，她指調配一支30毫升的美白精華，由於大部份成份是水，連計其他材料成本，大約只需100至200元，「以前唔識嘅時候就幾貴都買，但發現原來成本咁平時，我就會揀返本地甚至台灣牌子，售價可以平一半，而且成份九成以上相似」。<br><br>現時Agnes用的護膚品，包括精華、面霜、爽膚水都是自己親自調配；但別以為這是一門高深學問，只有理科生才懂，Agnes說當初自己都是從書本及YouTube影片學習，後來打算成為配方師才找教授正式學習。<br><br>「大部份護膚品都可以DIY，美白精華都好容易，因大部份係用水做Base，爽膚水90%水，擺啲青瓜萃取物，就變成有護膚成效嘅青瓜水。」Agnes分享調配護膚品的好壞取決於步驟，不同配方師都會憑經驗，創造自己獨有的配方，「用返自己做出來的產品當然有成功感，就好似食自己煮嘅美食一樣」。<br><br>樣貌標致的Agnes，對護膚品調配工作感興趣，其實源於中學時期的一段醜小鴨經歷。當年她因為公開試壓力大，原本白滑肌膚突然長滿暗瘡，猶如爛面，令她信心直插谷底。糾纏多年，在中西醫合力下，Agnes花了兩萬元才「還原靚靚臉」，而她亦逐漸意識到護膚品就算多貴，也不一定有用的道理。</p><p>創辦品牌  公開成份</p><p>「入大學讀science後，睇返好多化妝品、護膚品成份，發現好多成份容易致敏，如果做唔好清潔，就會塞住毛孔，油脂分泌多，暗瘡就會吸收，之後就越生越旺盛。」Agnes提醒，聲稱純天然的產品，其實更容易致敏，因為沒有經科學抽走致敏源；加上人人皮膚反應不一樣，致敏源亦不同，所以選購護膚品不應只看品牌，成份的透明度高低都非常重要。<br><br>Agnes跟三位大學同學Marco、Ronald及Jennie合營的護膚品牌Factiv，宗旨是將產品成份完全公開，就像食物標籤一樣，讓消費者清楚知道塗了甚麼在臉上。品牌2016年創辦，已陸續研發出不同產品，全部香港製造，甚至獲天使投資者注資200萬元。近月他們已錄得收支平衡，獲得不少本地客支持，平均生意額約10萬元；為節省廣告費、上架費等開支，他們目前只做網購，希望資源有效用在產品功效之上。<br><br>記者：鍾耀恆、蘇承智</p></body></html>