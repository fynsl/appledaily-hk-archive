<html><header><meta charset="utf-8"><title>王喜沖涼講「無聲證人」</title></header><body><h1>王喜沖涼講「無聲證人」</h1><p>王喜由上星期起逢星期四會在fb直播，一邊沖涼、一邊分享當年做警察時的往事，前晚他就以「無聲證人」做主題，王喜指有位律師朋友有次處理一宗謀殺案時代表被告一方，朋友試過連續幾天相關文件離奇「被打開」，而律師朋友根據「被打開」的文件中照片去追查，真的發現相中環境留有破案關鍵，他指代表被告的朋友最後輸了官司：「枉死嘅人會用唔同方法搵人幫，最後一定幫到，信唔信都好，係有發生過。」<br><br>有網民留言問王喜如何看8.31事件、覺得有沒有隱瞞，王喜回覆說：「用良知睇，希望可以睇到更多證據，佢哋（警方）可以講得多啲，同講得清楚啲。」有人問警察還可信嗎？王喜說：「睇幾時做到啲嘢令你哋相信。」<br>撰文：寶妮</p></body></html>