<html><header><meta charset="utf-8"><title>天水圍婦行街　防暴阻買餸</title></header><body><h1>天水圍婦行街　防暴阻買餸</h1><p>【街坊不滿】<br>【本報訊】原定昨日於天水圍舉行的親子遊行因警方發出反對通知書，主辦單位宣佈活動取消，但昨日仍有數百人到場參與遊行，隊伍走出天瑞路，防暴警多次舉藍旗示警，與示威人士對峙近三小時，並未釀成大衝突。<br>記者：周詠雯   李雨夢</p><p>原定遊行路線是由天秀路公園行至天水圍西鐵站，雖然主辦單位已宣佈活動取消，但昨日天秀路公園旁邊的天秀墟市集在閘外張貼告示，表示接獲警方通知有團體舉行大型集會或遊行，考慮到檔戶和遊客人身財物安全，決定暫停開放一日。中午開始，有警員在天水圍天影路設置路障，截停車輛搜查，在天水圍西鐵站亦有十名防暴警員駐守。<br><br>約下午3時，數百人穿上黑衣並戴上口罩到場，約10人揮動美國國旗帶領遊行隊伍，大喊「天滅中共，全黨死清光」，部份人行出馬路，一度佔據天秀路兩條行車線。隊伍高呼「邀請解放軍，齊齊搵美金」、「美軍來了我帶路」、「釋放梁天琦」等口號，又不斷高唱美國國歌。<br><br>遊行原以「親子」為主題，家住天水圍的郭姓母女稱一起來到「行街」，郭太指過去偶有跟女兒一起參加遊行，「咁啱今日個女又話嚟咪一齊出嚟，做媽媽嘅都有個心態會想保護到佢」。她希望香港越來越文明、自由和有法治，斥現今香港為顛倒是非。郭小姐則稱希望告訴上一輩香港人在爭取甚麼，「希望香港可以越嚟越好」。</p><p>10歲YouTuber獨自參與</p><p>現場有小朋友獨自參與，10歲的王小朋友是天水圍街坊及YouTuber，對於早前警方以催淚彈驅散包圍天水圍警署的示威者，他表示憤怒，認為天水圍多長者居住，老人家吸入催淚氣體對身體有害。他希望到現場拍片記錄，上載到網上，「𠵱家小朋友都唔係經常睇新聞，都係睇YouTube，所以想用YouTube呢個平台整一條片，令小朋友知道𠵱家嘅境況。」<br><br>至4時，遊行隊伍行至T Town商場對出，約50持盾防暴警員駐守天瑞路，阻擋隊伍前進並舉藍旗，指現場人士正進行非法集會，要求立即離開，警民相隔約50米。有示威者指四周都有警方所設的路障，大叫「隊尾都完喇，走喇走喇！」剩下約100人留守馬路，與警方對峙。</p><p>大叔勸收隊：做地盤工啦</p><p>其間天頌苑多名街坊下樓指罵防暴警員，一名主婦因無法穿越防暴警員防線買餸，表現鼓譟。有大叔以口琴吹奏《願榮光歸香港》歌曲，更有街坊勸喻警方收隊和轉工：「你哋咁辛苦，日曬雨淋，又要俾人鬧，啲說話又唔好聽，搵過份工啦。膊頭有花嗰啲就坐喺度收錢。」亦有大叔說：「做地盤搵過份工啦。」<br><br>T Town商場內亦有零星爭執，一名藍絲阿伯突然向群眾挑機，被示威者包圍，阿伯被打，頭頂上留有血痕並自行離開。 <br><br>近下午6時，天瑞路及天壇街防線有速龍小隊及防暴警戒備，主理速龍隊的總警司莊定賢亦在場。天華路則有數十黑衣示威者以膠馬、鐵馬、垃圾桶等設置路障堵路，氣氛一度緊張。至晚上7時多，防暴警員漸漸撤退，示威者亦陸續散去。</p></body></html>