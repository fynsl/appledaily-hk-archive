<html><header><meta charset="utf-8"><title>華仔靚仔勝小鮮肉</title></header><body><h1>華仔靚仔勝小鮮肉</h1><p>劉德華在馬來西亞吉隆坡舉行一連三場巡迴演唱會，前晚中秋節揭開序幕，並與現場萬多名觀眾大合唱《月亮代表我的心》應節。闊別14年再重臨大馬開演唱會，以《笨小孩》作為開場序曲後，華仔急不及待反覆問觀眾：「我幾耐冇嚟呀？有幾耐呀？」台下觀眾大聲回答：「我哋等咗你14年！終於等到。」華仔指着面前的fans說：「我記得14年前你一個人嚟，當年你仲好細，𠵱家你三個人嚟。」</p><p>華仔又跟現場歌迷承諾：「下次我再嚟會開四場，60歲嚟開五場、70歲開夠10場。」歌迷齊聲歡呼，華仔即把握良機，笑說：「咁完場後，你哋即刻去登記訂飛啦！」最後，華仔感謝大家沒把他忘記，這些年來一直支持他，雖然他已不是小鮮肉，但自己都算係一個靚仔。<br>撰文：葉晴</p></body></html>