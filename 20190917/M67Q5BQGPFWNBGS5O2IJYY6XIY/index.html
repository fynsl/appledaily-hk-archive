<html><header><meta charset="utf-8"><title>【Can Bank】如何對抗逆周期 - 散子</title></header><body><h1>【Can Bank】如何對抗逆周期 - 散子</h1><p>面對財爺所講掛起「三號波」嘅經濟環境，首當其衝是高檔消費品，其他消費亦會受到影響，例如一直受惠於內地旅客來港掃貨的化妝品、藥房等等，未來一段日子，藥房、藥妝店放棄黃金地段舖王，相信將會時有出現。<br><br>至於跑出嘅行業，過往經濟下行周期，中低檔餐飲類都可以跑贏，原因係就算經濟環境再差都要食，分別只係食平啲定食豪啲，所以大家樂（341）、大快活（052）在收入上升、租金成本下跌嘅憧憬下抗跌力強。<br><br>除咗民生相關股份之外，政府放水行業可以睇高一線，不出所料，再將基建投資作為支持經濟嘅主軸，陳茂波在最新一篇網誌上就提到，未來幾年公共工程開支每年將會超過1,000億元，較過往幾年增加兩成。<br><br>過去幾年，政府推出大型基建除了面對環保團體，或其他持份者阻力之外，個別正在興建中基建亦出現質量問題，目前政府除了態度仍然是強硬之外，各方各面均處於弱勢，相信再一如以往推出大型基建項目增加就業的空間不大，未來相信只可能靠增加公共工程支持就業，這些並非高技術的工程，相信本地不少建築股都可以受惠到。<br><br>散子<br> http://fb.com/散子-257101397966975 </p></body></html>