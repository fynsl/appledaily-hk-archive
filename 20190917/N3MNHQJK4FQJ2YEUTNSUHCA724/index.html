<html><header><meta charset="utf-8"><title>薛家燕為男友排第二位反省</title></header><body><h1>薛家燕為男友排第二位反省</h1><p>薛家燕及范振鋒昨日到旺角出席美容中心開幕，薛家燕表示最近收到fans傳來在2008年拍的照片：「相比之下，感覺𠵱家更年輕，我冇整容，女性要談戀愛製造浪漫，可以提升荷爾蒙。」早前家燕姐透露與男友意見分歧，對於是否分手，她忍淚說：「唔知點講，佢問乜嘢係最重要，點解將佢擺喺第二位，我應該要反省吓，我從小就將工作擺第一位。」對於男友會否跟出埠？家燕姐說：「他有自己嘅工作，佢唔鍾意幫我攞化妝箱。」</p><p>范振鋒表示年紀大開始講究護膚，他指自己體質年齡只有30歲，希望生B做爸爸：「以前想同太太二人世界，𠵱家想生BB可以陪吓太太，我始終大佢十年，仔、女都冇所謂，最好生兩個。」<br>採訪：張明<br>攝影：仇志德</p></body></html>