<html><header><meta charset="utf-8"><title>宣萱傷頸唔怪古仔</title></header><body><h1>宣萱傷頸唔怪古仔</h1><p>古天樂與宣萱繼多年前在劇集《尋秦記》中合作，最近再一同拍攝懸疑片《犯罪現場》，電影將於下月底上映。古仔在戲中要殺宣萱，用風褸笠住對方的頭，再用力把她推埋牆邊，古仔讚宣萱專業說：「有同佢講一唔得就嗌cut，但佢堅持做，係幾驚喜。」但因為拍攝時太逼真，不慎弄傷宣萱頸部，幸並無大礙，宣萱說：「我唔會怪佢！」<br><br>受傷後的宣萱，要用冰毛巾敷頸，她說：「拍之前驚咗好耐，因為我太了解古仔。」雖然現場有替身，不過宣萱要求親自演出：「導演同古仔建議我做埋，我都覺得一個鏡直落smooth啲。」拍攝時聽到條頸「啪」一聲，宣萱已心知不妙，但依然堅持：「橫豎都啪咗聲，一定要頂埋，叫做犧牲得值。」<br>撰文：祖李</p></body></html>