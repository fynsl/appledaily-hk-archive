<html><header><meta charset="utf-8"><title>放生福建幫　助長民眾私了</title></header><body><h1>放生福建幫　助長民眾私了</h1><p>【泛民炮轟】<br>【本報訊】周日港島「行街」活動引發警民衝突，之後在北角更演變成福建幫追打黑衫人及記者，但鏡頭拍到警員只捉黑衫人，放生身穿白衫福建幫。警方昨日否認有雙重執法標準，對於放生打記者福建幫，警方未有正面回應，反指「唔喺嗰一秒執法並不代表警方冇執法」。民主派批評撐警人士手持菜刀、火水罐也不被拘捕，令人質疑警方只拘捕年輕人，穿「I love 警察」衫、操福建話的人就有免死金牌。<br>記者：林俊謙　曾偉龍</p><p>周日北角衝突中，傳媒拍到大批疑似撐警福建幫人馬在警察面前追打黑衫人及記者，但他們大部份人均獲警方放生，即使拘捕也不落手銬，更提供警隊盾牌遮蓋面容，甚至有警員與他們握手。昨日警方記者會上，有組織罪案及三合會調查科高級警司李桂華透露，前晚行動中拘捕的29人，包括7名「當區人士」。<br><br>警察公共關係科總警司謝振中在記者會上否認警方有雙重執法標準、對不同政見人士有差別待遇；又稱前晚炮台山一帶有數百人打鬥，警員到場分隔兩批人並調查事件，「大家坐喺電視機前面……都係好清楚嗰刻現場有啲乜嘢人士係相對可能係有暴力行為發生」。<br><br>對於外間指摘警方放生打人的福建幫，謝辯稱「最大嘅原因就係（福建幫打人）不是一啲簡單嘅刑事罪行，往往都係一啲好大量嘅人群嘅混亂情況下所做出嘅暴力事件」，又稱警方前晚已拘捕持摺凳施襲者及兩名襲擊記者的人士，「唔喺嗰一秒執法並不代表警方冇執法，亦不代表警方喺事件之後唔跟進調查同拘捕」。<br><br></p><p>穿「I love 警察」如有免死金牌
</p><p>民主派議員昨召開記招批評警方濫捕升級，民主黨林卓廷炮轟警方在炮台山衝突中拘捕及執法標準不一，「點解警方對待呢啲警隊支持者嘅手法，同對待其他巿民同示威者手法截然不同？」質疑會令人覺得警方存心包庇持械兇徒，指警隊極度偏頗的執法已向巿民及國際社會發放極壞訊息，就是警隊只會拘捕年輕人和示威者，身穿「I love 警察」、手持國旗或操福建話的人士就有免死金牌，可以肆意襲擊巿民而不被捕，「警察咁做，其實係鼓勵緊巿民要自衞、要私了，會令香港社會暴力衝突越演越烈」，不但令國際社會覺得香港已非安全城巿，亦摧毀警隊所餘無幾的聲譽，市民不會再相信警隊。<br><br>民主派會議召集人毛孟靜指，林鄭月娥早前曾稱現時除了警隊，一無所有，致令警方濫捕情況出現匪夷所思的程度，不滿昨日連只是到場調解、呼籲不要濫捕的民主黨許智峯亦遭拘捕。毛同樣批評警方前日大舉拘捕年輕及穿黑衣人士，對襲擊巿民及傳媒的所謂愛國人士卻不執法或放人，完全是雙重標準，「似乎年輕同着黑衫就係原罪，呢個完全係法律以外嘅執法權力」。</p></body></html>