<html><header><meta charset="utf-8"><title>黃澤鋒返工難捨賣萌B女</title></header><body><h1>黃澤鋒返工難捨賣萌B女</h1><p>黃澤鋒和太太陳麗麗、邵仲衡、趙慧珊（Aka）等前晚在尖沙嘴出席電影《第一滴血：終極血戰》（Rambo：Last Blood）首映禮，黃澤鋒夫婦撇低兩個月大的女兒拍拖看首映，鋒嫂說：「好唔捨得，佢每朝食完奶就望住你微笑，好冧囉！」黃澤鋒亦指不想返工：「我有時間就會返屋企睇吓佢，佢會扮萌望住你，好似有千言萬語，哎呀，我點返工呀，你咁樣。」並透露早前替女兒沖涼，發現她肥到似「米芝蓮」。鋒嫂指女兒現時食母乳和奶粉，笑指她餓得滯，連「父乳」都照吃。</p><p>邵仲衡指Rambo系列電影是集體回憶，又透露下半年工作放緩，他說︰「我都要搵個烏托邦麻醉吓自己，日日見到咁唔開心嘅嘢，自己要調節吓。」而Aka是首次看史泰龍（Sylvester Stallone）的電影，自言想找大隻男繁殖下一代。<br>採訪：黃曉妍<br>攝影：沈健程</p></body></html>