<html><header><meta charset="utf-8"><title>MIRROR睇好姜濤最快結婚</title></header><body><h1>MIRROR睇好姜濤最快結婚</h1><p>組合MIRROR前晚為旺角慈善電競活動表演，眾成員推舉呂爵安（Edan）為打機王，他說：「讀書時打得勁啲，試過連續打20個鐘，𠵱家少咗。」問可有試過因打機被女友投訴？楊樂文（Lokman）笑說：「唔一定係打機，去完廁所冇揭起廁所板都捱鬧！」<br><br>提到曾參加《全民造星》的嚴祺日前結婚，並邀請陳卓賢（Ian）做兄弟，他笑言：「做兄弟冇着數，一樣要畀人情。」問MIRROR睇好邊個最快結婚？Ian表示已跟女友拍拖11年的陳瑞輝（Frankie）或Lokman機會最大，他們都說要儲夠錢才計劃。江熚生（Anson Kong）則指姜濤最有錢、有能力結婚。<br>採訪：曹家誠<br>攝影：陳俊強</p></body></html>