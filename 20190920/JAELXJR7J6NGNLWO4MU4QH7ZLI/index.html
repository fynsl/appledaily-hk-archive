<html><header><meta charset="utf-8"><title>與黃溢濠遊富士山岑樂怡錯配組合放笑彈</title></header><body><h1>與黃溢濠遊富士山<br>岑樂怡錯配組合放笑彈</h1><p>【娛樂人物】近年各電視台皆製作不少旅遊節目，有以性感靚女做賣點；亦有以達人推介深度遊等，各適其適搶客搶收視。近日ViuTV播出的富士山旅遊節目就派出岑樂怡及黃溢濠拍檔上陣，俊男美女，但卻以歡喜冤家模式主持，成功突圍，兩人不約而同希望可在這段抗爭日子為觀眾帶來一點歡樂。<br><BR><br>撰文：羅慧敏<BR><br>攝影：仇志德</p><p>岑樂怡（阿妹）與黃溢濠拍檔主持ViuTV最近播出的旅遊節目《富士山朝聖之旅》，兩人猶如歡喜冤家，不停打牙骹戰，節目中帶觀眾探索不少富士山秘密，獲不少觀眾支持，阿妹說：「暫時嚟講收視都幾好，我都估唔到，因為日本對好多香港人嚟講已經好熟悉，怕大家冇興趣睇，呢排政局唔係咁好，點解大家仲會花時間去睇呢？我諗𠵱家係需要啲輕輕鬆鬆、唔需要太用腦、風景又幾靚嘅嘢，反應咁好我哋都好開心。」他們沒有以任何人為假想敵，只期望這樣錯配的感覺能惹大家一笑。</p><p>歡喜冤家擦火花</p><p>節目行程圍繞富士山作中心，走訪山梨縣、靜岡縣、神奈川縣等各地方，原來黃溢濠是首次擔任旅遊節目主持，他直認相當緊張；阿妹表示原來兩人之前未曾到過東京，未親眼見過富士山，她表示：「拍嘅時候我都驚，旅遊節目我拍咗好多次，但佢就第一次，我怕個主導喺我身上，所以開頭我就逼佢講嘢先，由開頭係我蝦佢，去到後尾佢開始攻擊我，咁就變咗有火花。」</p><p>改稿爆肚跣對手</p><p>黃溢濠感謝阿妹帶挈他有機會做主持，阿妹聞言笑說：「監製問我想同邊個合作，我就話最近同黃溢濠及另外兩個男演員拍緊嘢，最後佢就搵咗溢濠嘞，好唔好彩。」身為師姐的阿妹指點黃溢濠自己的拍攝經驗，鼓勵他不要只跟稿讀，憑自己感覺分享，但黃溢濠也有投訴被阿妹整蠱：「本身我哋會夾好晒點樣拍，但係佢一出去就改稿爆肚，好彩我都接得住，我都做過吓戲，食過吓夜粥。」兩人回想拍攝時的趣事，也禁不住咯咯大笑，不過鬥嘴過後，他們皆希望有機會在大銀幕合作，繼續當一對歡喜冤家。</p></body></html>