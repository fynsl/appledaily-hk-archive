<html><header><meta charset="utf-8"><title>「三公主」性感招徠　三小時袋千元</title></header><body><h1>「三公主」性感招徠　三小時袋千元</h1><p>屯門公園人工湖邊近年大媽歌檔雲集，高峯期多達20檔。大媽們賣力演出，為得伯伯打賞。一名前檔主透露現時園內最少有百名大媽唱歌，聽從所屬檔主安排，「唱歌係平台嚟，最緊要有錢搵！」</p><p>做媒呃老人家派利是</p><p>據該名前檔主爆料，大媽在屯公唱歌須與歌檔掛單，每日付120元給檔主，每檔約十名大媽輪流表演，難怪大媽表演時都出盡法寶，「有啲女叫契爺好聽咪多兩封利是」。他表示檔主為搞旺場面，一方面合作安排旗下大媽互相客串，另一方面利用老人家「要面」心態，安排人做媒派利是，「啲人唔衰得咪派番兩封。」<br><br>他指現時園內最少有15檔歌檔，其中駐場最久的是2002年來自湖南新移民喻米英領軍的「新天地民族歌舞團」，與一名綽號「簫王」樂師，一方彈琴，一方唱歌，最初興趣為主，打賞均以贊助名義。<br><br>隨着贊助費越來越吸引，不同人士到來開檔，新天地與簫王亦拆夥成兩大勢力。至2007年，有檔主為加強競爭力，於深圳聘請一批歌女來港撐場，自此屯門公園開始變質，至今幾乎被新移民大媽攻陷搵錢。<br><br>其中人氣最高的「屯門三公主」芯儀、妙妙、婷婷，近三、四年來靠性感衣着冒起，記者往視察當日，三人獲逾50名伯伯夾道歡迎，賣唱僅三小時，一人最少進賬近千元打賞。據知三人原在深圳做按摩女郎，來港後搭單唱歌獲招攬自立門戶，「着到好性感扭身扭勢，變咗一段時間最多人捧。」<br><br>雖然檔主有權有勢，但他們只取大媽掛單費，不取打賞錢，有檔主為賺錢則不理好醜一一招攬，最出名是「阿MO」的歌檔，「嗰檔將軍澳堆填區咁，啲女唔識唱歌擸嚟睇檔口。」至於阿MO旗下大媽如何搵食？他就不便多談：「最緊要有鹹濕阿伯捧場，有啲揸500、金牛咁派，李嘉誠都唔會咁派，嗰啲點會係嚟聽歌？」</p></body></html>