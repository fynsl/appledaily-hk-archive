<html><header><meta charset="utf-8"><title>大媽嘈到中環　康文署冇符</title></header><body><h1>大媽嘈到中環　康文署冇符</h1><p>屯門公園自娛區本月底正式「殺區」，見證自娛區成立的屯門區議員黃麗嫦十分支持，直言自娛區已變質，「根本要做嘅唔使喺自娛區，屯門公園每一個角落佢鍾意就喺度擺。」</p><p>1,770宗投訴　僅兩宗檢控</p><p>曾任屯門公園小舞台及自娛區督導小組成員的黃麗嫦指，屯公於2003年起開始有人表演曲藝，引來市民投訴噪音。康文署曾聯同警方持續掃蕩但未見效；最終區議會、康文署及曲藝團體三方共識下，2006年5月27日起設立兩個自娛區，限制曲藝表演範圍。但後來有人「側側膊」在湖邊開檔，2012年後更一發不可收拾，<br><br>康文署指，2016年至今年7月底共接獲1,770宗屯公噪音投訴，僅兩宗成功檢控及定罪的個案。署方承認引用管制噪音的《遊樂場地規例規例》第25條時，尋找「場地使用者」擔任證人有困難。故民政事務局今年4月底，確認以先立法後審議方式修例，擴闊控方證人資格，惟目前未完成修例。<br><br>事實上，噪音問題隨大媽轉移至中環公眾碼頭擺檔而擴散。警方指今年至7月，中環公眾碼頭一帶接獲339宗投訴並作出177次勸喻或警告。康文署及食環署指上址並非其管轄範圍。</p></body></html>