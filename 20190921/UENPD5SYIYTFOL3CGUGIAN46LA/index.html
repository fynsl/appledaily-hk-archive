<html><header><meta charset="utf-8"><title>軒仔個唱黃牛飛壓力大</title></header><body><h1>軒仔個唱黃牛飛壓力大</h1><p>張敬軒昨日在尖沙嘴出席活動，軒仔日前在關智斌（Kenny）演唱會表現甜蜜，中氣十足，不過昨日活動說話走音，他否認做嘉賓後失聲，並以微弱沙啞聲線解釋：「之前發燒，𠵱家聲帶發炎，有排都唔唱得歌。籌辦新夜店，兩至三個月睇工程，積埋嘅辛苦發出嚟病咗，𠵱家病好過11月演唱會先病。」他表示工作完畢會停工休養一星期。<br><br>軒仔為11月舉行的演唱會作準備，為門票問題頭痛，他說：「咁樣講好似好折墮，面對黃牛飛好大壓力，唔單只喺公司，去到藝人上都好難做，今次我唔想牽涉錢在內，不設內部認購，同事都要出去買飛，我又冇歌迷會，都幾難搞，但我始終想以歌迷利益為先，若再開騷想諗掂飛嘅問題先。」<br>採訪：卓寶花<br>攝影：林賓尼</p></body></html>