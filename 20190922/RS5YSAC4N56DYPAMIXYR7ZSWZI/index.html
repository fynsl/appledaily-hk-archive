<html><header><meta charset="utf-8"><title>已錄影鏡頭全刪《全民造星II》花姐直認　Cut走撐警劉美君</title></header><body><h1>已錄影鏡頭全刪<br>《全民造星II》花姐直認　Cut走撐警劉美君</h1><p>ViuTV王牌節目《全民造星II》將於下周一播出，再度擔任星級導師的劉美君早於6月已開工參與錄影，但怎料她因表態撐警，結果被網民圍剿，更聲言罷睇。有關方面眼見網民反應激烈，近日終決定飛走劉美君，改由陳潔靈頂上，監製花姐昨日出席《全民造星II》活動直認此事，更指劉美君已錄影的部份將全被cut走，無得留低。</p><p>首輯《全民造星》由劉美君聯同側田、郭偉亮（Eric Kwok）、火火及卓韻芝等擔任星級導師，由於反應理想，因此ViuTV開拍《全民造星II》時，邀請劉美君再次參與，她也一口答允。早在6月23日，劉美君與火火和Eric Kwok錄影第一集，當日還安排記者採訪，不過劉美君在6月30日於fb忽然公開表態撐警，將封面照片換成「阿Sir我撐你」字樣的照片，結果遭網民狠批。</p><p>傳正面訊息</p><p>雖然劉美君即改口聲稱自己不關心政治，又兩度更換封面照片，網民拒絕收貨繼續留言鬧爆：「咪X畀我喺ViuTV見到你」、「再有你出現，我決定罷睇」、「請遠離MIRROR，不要影響大好前途嘅年青人」等，反應相當激烈。近日有消息指ViuTV眼見劉美君因撐警激怒網民，決定飛走她，改邀請曾為無綫擔任4屆《超級巨聲》評判的「Miss Chan Chan」陳潔靈頂上，劉美君已錄影的部份也會全數被cut走，以平息網民怒火。<br><br>《全民造星II》將於下周一播出，昨日在奧海城舉行記者會，節目監製黃慧君（花姐）現身活動，即被記者追問劉美君是否被飛及cut走她已錄影部份？花姐對此直認不諱：「係，可以咁講嘅。」是否與她撐警有關？花姐欲言又止：「其實講真唔係好想今日講，我都想大家可以留意返我做嘅節目，《脫獨》、《造星》都係想傳遞啲正面同好開心訊息畀觀眾，唔想被其他嘢介入令到觀眾被direct（轉移視線）咗其他嘢度。公司同藝人合約細節唔想講太多，但我覺得我𠵱家嘅導師（火火、Eric Kwok及陳潔靈）係最適合，希望大家集中睇我哋嘅參賽者。」<br><br>至於劉君美被飛，是否真的與撐警有關？花姐則表示：「阿花係天不怕地不怕嘅，一個好嘅節目唔驚任何嘢，我對自己嘅節目好有信心，我目的係娛樂觀眾，係我做電視製作人嘅目標，我有信心唔會因啲乜嘢，而影響人哋睇我嘅節目。」</p><p>換人冇影響</p><p>花姐聲稱自己跟人合作不會考慮對方的立場，自己私下跟劉美君是朋友：「如果喺唔同立場係有溝通嘅，但工作上冇提。」花姐又表示《全民造星II》已錄影至一半，換人對節目進度沒有太大影響。<br><br>《蘋果》昨日就劉美君被飛一事，聯絡她及其所屬的唱片公司環球，但他們均表示：「沒有回應。」而劉美君在fb表態撐警被網民圍剿後，已甚少談及政治，但在上月6日她突然上載一則由黃霑撰寫，題目為「真民主與假民主」的舊剪報，她有感而發說：「Thinking of you，霑叔，大頭妹好掛住你呀！好懷念你還在的日子！」<br><br>採訪：卓寶花<br>攝影：仇志德靈</p></body></html>