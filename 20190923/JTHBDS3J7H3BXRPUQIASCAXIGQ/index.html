<html><header><meta charset="utf-8"><title>超儀拍西片演女軍閥</title></header><body><h1>超儀拍西片演女軍閥</h1><p>何超儀最近接拍了西片《Rajah》，該片以開發馬來西亞沙撈越的英國探險家James Brooke為主題，由曾拍過內地電影《黃石的孩子》、英劇《都鐸王朝》（The Tudors）的愛爾蘭男星尊尼芬賴斯邁亞斯（Jonathan Rhys Meyers）主演，而超儀飾演的林夫人是一名華人領袖，亦是男主角的舊愛。超儀前日回覆《蘋果》時說：「呢個係一個好值得人哋記得嘅古仔，所以我都好榮幸。」<br><br>談到自己的角色，超儀直言很期待：「今次我演一個新加坡華僑女軍閥，又係一個礦工頭，我係男主角啲𡃁。」她指角色應該有啲惡，又可能會有動作場面：「我都有好大期望，因為今次唔算客串，我演一個惡婆，但同男主角有少少藕斷絲連，我覺得可能會有好多地方畀我發揮到。」超儀與老公陳子聰的電影公司亦會參與今次《Rajah》的製作。<br>採訪：鍾國仁</p></body></html>