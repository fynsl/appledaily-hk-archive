<html><header><meta charset="utf-8"><title>趣趣地：古仔射入拜仁第一球</title></header><body><h1>趣趣地：古仔射入拜仁第一球</h1><p>上星期六德甲，拜仁慕尼黑主場迎戰科隆，今場係菲臘比古天奴加盟拜仁以嚟，聯賽第二次正選上陣。拜仁開波三分鐘就由羅拔利雲度夫斯火速開紀錄，換邊後兩分鐘，羅拔仔仲成功梅開二度。到58分鐘，古天奴喺禁區內被對方後衞艾希斯布從後推跌，球證直指12碼兼直紅驅逐艾希斯布離場，古天奴親自操刀12碼，射入加盟首球。到尾段，古天奴仲助攻畀比列錫埋齋，幫拜仁4:0大勝科隆。</p></body></html>