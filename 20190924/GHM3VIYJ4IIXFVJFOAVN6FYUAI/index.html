<html><header><meta charset="utf-8"><title>【馮仁昭四圍超】陳山聰擔正主角搏命</title></header><body><h1>【馮仁昭四圍超】陳山聰擔正主角搏命</h1><p>42歲嘅陳山聰早前宣佈今年11月1號同拍拖5年嘅圈外女友Apple結婚，感情有着落，事業亦越嚟越好。最近佢忙於拍攝新劇《大步走》，再一次擔正做男主角，難怪佢特別緊張。之前《蘋果》喺西貢碼頭海邊一間餐廳，見到佢同拍檔姚子羚開工，佢兩個七情上面，而山聰同小演員都勁有火花，拍攝好順利，每個鏡頭拍咗兩、三次，導演就收貨。<br>撰文：馮仁昭</p></body></html>