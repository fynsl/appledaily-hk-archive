<html><header><meta charset="utf-8"><title>趣趣地：皇馬反底靠賓施馬</title></header><body><h1>趣趣地：皇馬反底靠賓施馬</h1><p>之前四次喺西甲作客西維爾全部輸波收場嘅皇家馬德里，禮拜日終憑住前鋒賓施馬喺64分鐘頭槌一箭定江山，作客以1:0小勝對手，一洗上個禮拜歐聯作客吞巴黎聖日耳門三蛋嘅頹風。皇馬以5戰3勝2和得11分，同榜首畢爾包同分暫排第二，並領先上個禮拜六輸波嘅宿敵巴塞隆拿四分。</p></body></html>