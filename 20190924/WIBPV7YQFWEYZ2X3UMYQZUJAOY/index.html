<html><header><meta charset="utf-8"><title>【馮仁昭四圍超】林奕匡興趣班媾女</title></header><body><h1>【馮仁昭四圍超】林奕匡興趣班媾女</h1><p>林奕匡噚日喺商台宣傳新歌《重讀興趣班》，公司幫佢整咗本派台書，印有童年照。提及佢上興趣班，最初學音樂時冇乜嘢興趣，都唔願意喺屋企練習，分別學過幾種樂器，直至13歲先真正愛上音樂。大學時讀DJ訓練班認識現時太太李靄璣：「我哋用MSN傾偈，之後就約去唱K，佢講番我嗰陣真係好薯，要慢慢觀察，所以識咗兩年之後先拍拖。」<br>撰文：馮仁昭</p></body></html>