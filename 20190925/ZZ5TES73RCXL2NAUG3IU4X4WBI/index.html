<html><header><meta charset="utf-8"><title>陳慧琳教仔衰心軟</title></header><body><h1>陳慧琳教仔衰心軟</h1><p>陳慧琳（Kelly）早前為保險公司拍攝一輯子女儲蓄計劃的廣告，昨日她到灣仔出席首播活動，廣告中Kelly飾演一位希望訓練兒子獨立的媽媽，直言現實中亦希望做到能硬起心腸：「我都仲學習緊，有時有啲嘢想畀佢自己做，但見佢哋做唔到，自己又衰心軟，惟有有時要靠爸爸惡啲去幫手。」<br><br>Kelly透露計劃將來送兒子出國留學，稱這方法是最能令子女快速成長及學會獨立，她感觸地說：「講講吓大仔（劉昇）都就嚟十歲，好似仲有幾年，感覺仲有好多嘢未教佢咁。」講到為子女儲蓄，Kelly直言日後囝囝置業，作為父母必會幫手：「不過結唔結到婚就要睇佢自己喇，我幫唔到佢。」又笑言一直有打聽，知道大仔暫時未有女朋友仔。<br>採訪：曹家誠<br>攝影：沈健程</p></body></html>