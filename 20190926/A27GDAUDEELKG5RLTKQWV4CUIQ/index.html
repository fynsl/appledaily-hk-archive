<html><header><meta charset="utf-8"><title>祥仔街頭演唱有人叫時代革命</title></header><body><h1>祥仔街頭演唱有人叫時代革命</h1><p>阮兆祥將於下月底在麥花臣開騷，昨日他為個唱預演在銅鑼灣玩快閃，找來12位演唱會樂隊成員一齊表演，吸引不少市民圍觀。祥仔唱完一曲《K歌之王》，市民報以掌聲，他說：「呢段日子都要大家互相愛護、互相鼓勵。」之後，祥仔再唱《分分鐘需要你》及《紅日》，現場有人大叫「時代革命」。<br><br>祥仔受訪時提到演唱會還有一個月就舉行：「心情好緊張，唱片公司打畀我，話新專輯10月4號出，好似連續有兩個BB喺10月出世。」談到演唱會嘉賓，他表示會邀請羅凱鈴（Judas）及無伴奏合唱樂團Senza。問到會否邀請好友張曼玉？祥仔笑說：「睇吓點啦！其實好多朋友主動問使唔使幫手，我真係好感動。」<br>採訪：黃曉妍<br>攝影：陳慧安</p></body></html>