<html><header><meta charset="utf-8"><title>【中環在線】AlipayHK削轉賬額　趕絕積分黨 - 李華華</title></header><body><h1>【中環在線】AlipayHK削轉賬額　趕絕積分黨 - 李華華</h1><p>有咩方法可以拎到免費機票？除咗抽獎之外，近年唔少人會選擇碌信用卡，瘋狂喺幾種儲值支付工具（SVF）增值同轉錢，包括AlipayHK、WeChat Pay、PayMe等等，每月碌5,000蚊，加埋碌夠1.5萬蚊，就賺到2,500里數，好快就可以儲夠分去一轉台灣。<br><br>但呢幾間公司接連削減信用卡增值額度，最新嘅係AlipayHK宣佈11月起，碌卡轉賬由5,000蚊減到2,000蚊，如果碌多咗隨時要畀1.5%至3%嘅手續費，真係相當甘。PayMe就一早宣佈咗下月起信用卡增值額度由最多5,000蚊減至2,000蚊；WeChat Pay就直情喺年中嘅時候減至1,000蚊。<br><br>現時呢三種儲值支付工具加埋，一個月總共只係碌到5,000蚊，但行政成本繁多先賺得幾百里數，有啲唔吸引，睇嚟積分黨賺免費機票嘅年代已經告終。<br><br>李華華<br>mailto:LiWaWa@AppleDaily.com</p></body></html>