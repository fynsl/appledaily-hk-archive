<html><header><meta charset="utf-8"><title>溫碧霞晒巴黎新裝</title></header><body><h1>溫碧霞晒巴黎新裝</h1><p>劉鑾雄（大劉）與太太陳凱韻（甘比）、許晉亨、溫碧霞（Irene）與衛詩雅（Michelle）等昨日於金鐘出席時尚百貨公司開幕活動，大劉與甘比拖手到場，並有5名保鑣隨行，二人於佈景板拍照後入內，逗留15分鐘便離開。Irene穿上吊帶裙性感現身，她笑言是剛於巴黎買回來的戰利品，問她是否在巴黎花了百萬大出血？她笑說：「冇咁誇張，一半啦，買多咗兩個篋返嚟，其實之前都想買個新篋。」</p><p>另外，Michelle早前被拍到與大隻男逛街，問到是否有新戀情？她否認說：「唔係，嗰個係住喺附近嘅朋友，我去買傢俬，所以叫埋佢一齊去，頭貼頭只係一齊研究電話啫。」問到可有發展機會？她連續講了5聲：「冇」，直言對方不是自己喜歡的類型。<br>採訪：羅慧敏<br>攝影：陳俊強</p></body></html>