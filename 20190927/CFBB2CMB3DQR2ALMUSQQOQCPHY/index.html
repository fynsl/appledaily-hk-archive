<html><header><meta charset="utf-8"><title>出席者失望：官腔難紓民憤</title></header><body><h1>出席者失望：官腔難紓民憤</h1><p>【本報訊】特首林鄭月娥的首場社區對話歷時兩個半小時結束，雖然林鄭聲稱想以對話化解對立，但有出席社區對話市民批評，林鄭根本答非所問，失望之餘更直斥：「佢只係重複又重複平時記者會入面講嘅嘢，基本上我唔聽佢講都識講」。</p><p>指目前對話意義不大</p><p>社區對話會共進行了五輪提問， 29人有發表意見，在會上要求林鄭回應五大訴求、並指習近平都恥與林鄭為伍的徐小姐指，本身對話會並沒有期望，批評林鄭完全沒有回應問題，「我心裏面都知佢唔會真正回應問題，因為佢都hea咗我咁耐，所以我都預咗」，認為對話會無助紓解市民怒氣。<br><br>另一提問鄭女士亦對林鄭的回應感失望，「佢只係重複又重複平時記者會入面講嘅嘢，基本上我唔聽佢講都識講」，她又指在對話會後，明白場外的年輕人為何對政府感到失望，「連我都忍唔住，難怪佢哋會忍唔住」。<br><br>歐陽先生提問時主要質疑政府以DQ手段阻止民主派參選，有違選舉公義，直言林鄭沒有回應市民訴求，「我哋講咗咁多，但佢都係講官腔嘅說話，又或者既定嘅回覆」。他認為以目前情況對話的效果和意義不大，只期望今次對話後，官員可以意識到問題所在。<br><br>有份提警暴、新屋嶺等問題的崔小姐直言，雖感到林鄭想向前行一步，但仍覺是一場「政治騷」，「佢嘅回應都同之前一樣，講完等於冇講」，又批評林鄭未有直接回應新屋嶺問題。最後一位提問、1997年出生的陳先生則認為，林鄭的表現並不合格、直言「唔太收貨」， 又質疑林鄭為何堅持不成立獨立調查委員會，問「我想知點解佢（林鄭）咁決絕？」<br>■記者陳嘉裕</p></body></html>