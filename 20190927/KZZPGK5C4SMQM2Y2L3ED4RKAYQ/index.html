<html><header><meta charset="utf-8"><title>新界東北發展公告收地七旬婆婆被逼遷「唔蝦地產商蝦我」</title></header><body><h1>新界東北發展公告收地<br>七旬婆婆被逼遷「唔蝦地產商蝦我」</h1><p>【本報訊】以親手栽種的蔬果轉贈鄰居、家家戶戶門常開打牙骹、走出家門便是大片綠油油，這些對城市人來說是遙不可及，卻是新界東北人的生活日常，但這風光快將被石屎鋼筋淹沒。七旬祝婆婆半生以東北為家，卻臨老被政府欺負，「地產商就唔蝦，蝦我哋無權無勢嘅人」；古洞村民娟姐曾逃過政府收地，今次逃不過發展逼遷，憂上樓後不適應「隨時走人」，「有得揀，搵支槍指住我都唔走」。<br>記者：鍾雅宜</p><p>籌劃逾廿年的新界東北發展計劃終步入收地階段，由發展三區減至發展古洞北及粉嶺北，提供7.2萬個新單位，當局昨日貼公告收回784幅私人土地及9個墳地，涉及逾68公頃的土地三個月收歸政府。抗爭多年，不遷不拆終淪為口號，辛苦建立的家園敵不過推土機，首批住戶於2020至22年遷出，今年8月底已有首批村民獲安置於上水寶石湖邨。<br><br>71歲莊錦祝（祝婆婆）是第一批會遷出住戶，與兒媳、女兒和孫兒同住古洞波樓路寮屋，一直以為可以在古洞安享晚年的她，以往經常下田，「會自己食，都會益街坊，（鄰居）有龍眼就畀我食，我有菜又拎畀佢食」。<br><br>沒有高牆、鐵閘阻隔，街坊情特別濃厚，但政府硬推工程，七年來鄰居逐漸遷走，相伴多年的丈夫亦因病過身。丈夫2012年時得悉發展時無法接受，「佢嗰時已經有腎衰竭，話住樓唔慣。（事件影響病情？）多少都有。」丈夫終在三年前離世。</p><p>娟姐憂上樓變等死</p><p>夫婦二人30年前以6萬元購入古洞寮屋，「當年捱生捱死先捱到嗰幾萬蚊，唔捨得使、唔捨得食，成世人踏踏實實，冇問政府攞乜嘢」。政府卻欺負她，為保家園她首次走上街頭，「（政府）好無良，有錢地產商就唔蝦，蝦我哋無權無勢嘅人」。<br><br>七年等待消磨心志，祝婆婆指年輕時是三行工人，身體一直壯健，但現時「周身痛，成日瞓唔着，以前好肥，𠵱家瘦咗成10斤」。她曾獲安置到廉租屋都放棄，今次無奈接受安置，擔心上樓後病痛更多。<br><br>72歲的余映娟（娟姐）和丈夫50多年前從大角嘴遷至古洞建屋，見證田野變村落，「丈夫喺出面做三行，我一個女人養兩個小朋友，養幾百豬、車手襪，咁樣捱過來」。半生勞碌換來一身病痛，心臟曾接受四次大手術，其後她因病退休，多年來自食其力，政府卻多次打擾她，十多年前因鐵路工程，寮屋差點被收回，今次終逃不過發展收地。<br><br>娟姐是東北抗爭常客，「結果得個吉，唔係話唔畀你收，但要公平對我哋呢啲窮人」。獲安置上樓的她直言「有得揀打死我都唔走，搵支槍指住我都唔走」，因擔心單位細、空氣不流通，上水又人多車多，「一上樓就等死」。</p></body></html>