<html><header><meta charset="utf-8"><title>抗爭者拒收貨：鱷魚淚都谷唔出</title></header><body><h1>抗爭者拒收貨：鱷魚淚都谷唔出</h1><p>【本報訊】特首林鄭月娥首場社區對話在爭議聲中落幕，民間記者會發言人狠批所謂對話「一如所料係錄音機，完全冇回應過訴求」，只是意圖為十．一遊行等活動降溫，斥林鄭「扮有誠意，但係連鱷魚淚都谷唔出」。曾申請元朗遊行被拒的鍾健平（圖）批評對話騷浪費公帑，「球證係佢、旁證又係佢，但150人入面都有成八、九成人唔撐佢」，反映主流民意均不滿政府。</p><p>鍾健平轟林鄭態度依舊</p><p>民間記者會發言人指，昨晚社區對話場內發言支持民主派或抗爭者的比例極多，反映民心所向，「幾乎每個（發言）都希望政府回應五大訴求，例如先成立獨立調查委員會，但佢（林鄭）都完全冇理，根本稱唔上係對話」。他質疑林鄭只意圖為十．一遊行等活動降溫，「扮有誠意，但係連鱷魚淚都谷唔出」，認為抗爭者不會收貨，「大家應該知道未來幾日要做啲乜」。他稱若林鄭真心想對話，「根本唔使做大龍鳳，去一去示威區聽吓民意就得，唔使咁麻煩、咁擾民、咁高姿態」。<br><br>鍾健平亦力斥林鄭「唔好浪費公帑搞公關騷，浪費人力物力、又擾民」。他稱今次所謂對話會，「球證係佢、旁證又係佢，但150人入面都有成八、九成人唔撐佢」，可見主流民意均不滿政府，但林鄭仍態度依舊，「完全唔係聽緊在場人士講嘢」。他又稱有指林鄭仿效法國總統與民對話，但對方是一人一票選出來，林鄭只是東施效顰。鍾形容香港根本沒有撕裂，「只係全港市民與777（林鄭）同警隊嘅對立」。<br>■記者鍾雅宜</p></body></html>