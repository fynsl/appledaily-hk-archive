<html><header><meta charset="utf-8"><title>停用「恐怖囚室」　謝振中自打嘴巴</title></header><body><h1>停用「恐怖囚室」　謝振中自打嘴巴</h1><p>【本報訊】「新屋嶺」近月成為恐怖的代名詞，特首林鄭月娥前晚透露警隊會停止使用新屋嶺臨時拘留中心關押示威者，警方公共關係科總警司謝振中昨解釋停用理由時，前言不對後語。他在開場白時指出，停用新屋嶺並非因為失實指控，但及後回應記者問題時，又說停用最大原因是失實指控。<br><br></p><p>指暫接獲兩宗投訴
</p><p>謝振中昨在記者會上宣佈停用新屋嶺時說：「警方喺行動上面暫停使用新屋嶺拘留中心，並非因為失實冇證據嘅指控，而係我哋考慮到公眾因為呢個地方作出咗大量嘅揣測，以及設施比較偏遠所可能帶來嘅一啲不便。」<br><br>其後，記者追問停用新屋嶺原因時，謝振中又推翻十數分鐘之前的自己：「喺整體新屋嶺裏面嗰個情況，我哋當日攞佢嚟做羈留嘅情況，我哋睇唔到有任何問題，最大原因並唔係嗰個羈留設施出咗問題，我諗最大嘅原因係因為有好多唔同失實嘅指控。」<br><br>他續稱，將被捕人士送往鄰近邊境的新屋嶺，只因地方較大，可一併處理大量被捕者，「但同市民嘅期望，同相關律師期望有落差，我哋警隊一向希望精益求精，希望用另外一個方法去盡量配合市民個期望，所以我哋就諗住唔用」。對於網傳警方將改用大鴉洲船民營拘留被捕者，謝則指「冇聽過」。謝並交代目前收到兩宗與新屋嶺相關的投訴個案，分別是一宗由律師作出的需知會投訴，以及由第三者從電視看見有人被打而作出的投訴。<br><br>■記者曾偉龍</p></body></html>