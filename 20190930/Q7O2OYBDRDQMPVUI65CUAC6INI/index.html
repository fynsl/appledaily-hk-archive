<html><header><meta charset="utf-8"><title>唔戒黑衫黑口罩姜濤遭防暴截查搜袋</title></header><body><h1>唔戒黑衫黑口罩<br>姜濤遭防暴截查搜袋</h1><p>網民昨日發起與60多個地區連線的全球反赤納粹遊行，路線由銅鑼灣起步至政府總部，警方昨日於銅鑼灣瘋狂向市民搜查。家住該區、20歲的姜濤昨日依然以一身全黑打扮，兼戴上黑口罩現身，結果不幸中招被五個防暴警截停查問，更搜查他的隨身袋。雖然再有機會被警方「關愛」截查，但姜濤經理人「花姐」黃慧君就表示，姜濤一直都是這樣去街，會繼續以黑look出街示人。</p><p>自6月反送中運動發起以來，香港舉行過多次大大小小的遊行向特區政府表達訴求，網民昨日再度發起，與全球60多個城市連線的全球反赤納粹遊行，由銅鑼灣遊行至政府總部。警方昨日早就派出重兵到銅鑼灣加強佈防，瘋狂截查路過的市民，更有市民被帶上警車作進一步調查，引來在場市民不滿。警方一直對年輕、身穿黑衫及戴黑口罩的人士特別「關愛」，結果現年20歲的ViuTV《全民造星》冠軍姜濤，昨日在銅鑼灣現身時，也不能倖免被防暴警截停調查。</p><p>擔心影得自己樣衰</p><p>昨午有網民貼出姜濤被搜查的相片，其中一張相見到身穿黑衫及戴上黑cap帽的姜濤，被五至六位防暴警包圍截查，當時他緊閉雙唇，自行拉下口罩及扯高cap帽給防暴警查看。另外，有網民貼出一段影片，見姜濤被查問後，戴回cap帽，另一隻手則拿着白色背囊及打開了的銀包，狀甚狼狽。片中更見到有警員拿着攝錄機對着姜濤，相信是拍攝截查時的整個過程，網友留言：「剛剛身旁位蒙面人被拉埋一邊搜身，本着對警方嘅不信任，想用鏡頭畀壓力警方，點知一轉身，噢，原來係姜濤。」</p><p>家住銅鑼灣的姜濤，自從參加《造星》爆紅，不時有粉絲在他家附近等候，他也曾多次被網民發現外出時皆是穿黑衫及戴黑口罩，結果姜濤昨日一身日常的全黑打扮，卻被防暴警截停「關愛」一下。姜濤事後第一時間於Ig story留言報平安，他寫着：「我沒事，請大家放心。」<br><br>對於姜濤被截查一事，其經理人花姐昨日接受《蘋果》訪問，直認確有此事：「啱啱姜濤打咗畀我，平時佢出街都係戴晒口罩同着黑色衫，佢住嗰頭（銅鑼灣），平時都好多fans喺嗰度等佢。今朝我睇到新聞知嗰頭有事，都第一時間通知佢出門小心啲，因為今日佢要去排舞，佢被警察查身份證時知道被人影咗相，佢打畀我話最擔心係影得自己樣衰。」問到有否被警察粗暴對待？花姐說：「當時我唔喺現場，但佢同我講冇身體接觸，警察只係話『先生唔該攞個身份證出嚟』同埋搜佢個袋。」</p><p>沒有暴徒只有姜濤</p><p>至於姜濤當時心情怎樣？花姐表示：「佢係擔心自己樣衰箒，冇事嘅，大家唔使擔心。警察查完冇嘢都放咗佢。」有網民質疑警察連人氣強勁的姜濤也認不出來，花姐只說：「佢哋冇睇電視箒。」會否叮囑姜濤以後不要再穿黑衫及戴口罩出街？花姐稱：「佢平時都係咁出街㗎喎。」不少網民留言鬧爆警方「後生係咪罪？」、「沒有暴徒，只有姜濤。」還有網友笑說：「姜濤都唔識，證明唔係香港人。」<br>採訪：魯吉</p></body></html>