<html><header><meta charset="utf-8"><title>姜大衛兒子《造星II》出局</title></header><body><h1>姜大衛兒子《造星II》出局</h1><p>ViuTV全新一輯《全民造星II》真人騷昨晚首播，《蘋果》接獲消息姜大衛與李琳琳的兒子62號姜卓文（細John）和王祖藍表弟88號李俊華（孖八），雙雙在50強止步被淘汰出局。細John在電話中承認在第3回合已被叮走，自認準備不足，唱功又不敵其他對手。在個人表演指定環節中令細John慘敗：「佢哋指定唱嘅歌我唔熟，又多假音，當時自己好緊張。」。</p><p>而第二年參加比賽的95號梁德忠（Tank）竟跟監製黃慧君（花姐）吵大鑊。據知總綵排當日，Tank黑口黑面向花姐表示：「由我開始參加節目時，我覺得你好唔like我，你一路都叫我唔好參賽，你好快畀人淘汰，直至今日，有內定消息……」花姐表示不知情，要求Tank離開錄影廠對談，Tank即怒氣沖沖離場，拿起背囊鬧爆：「垃圾節目！內定！」令花姐大怒。《蘋果》致電花姐了解Tank爆節目內定和垃圾節目，花姐大賣關子，但就透露Tank最終沒有退賽，繼續留低。<br>採訪：黃曉妍、魯吉</p></body></html>