<html><header><meta charset="utf-8"><title>古仔窮追逼張繼聰跳屎海</title></header><body><h1>古仔窮追逼張繼聰跳屎海</h1><p>古天樂和張繼聰早前為電影《犯罪現場》，拍攝一場講述張繼聰在馬灣被古天樂逼跳海的戲份。拍攝當日天氣翳焗，現場所見的水域非常混濁，甚至不時有排泄物漂過。阿聰跳海後難免也喝了幾口海水，上水後他一臉正經說：「我今日征服咗呢一帶嘅海域，完全係浸淫同擁抱呢個大自然嘅質感裏面。」阿聰還笑言感謝導演在炎炎夏日，安排了一場落水戲給他：「每個出色嘅演員都有演過跳海戲，所以我算係完成咗個心願。」</p><p>張繼聰又說：「可以近距離欣賞到古天樂喺快艇上嘅英姿，令到我有一刻真係開心到想跳舞，雖然係佢逼我跳落去，不過我冇嬲。」古仔即澄清：「嗰場戲係導演寫佢跳落海，唔係我叫喎！我只係跟住劇本去演繹。一開始都會擔心嘅，點知佢一跳落去可以企喺度，原來嗰度好淺水，佢大半個身喺水面。」古仔拍這場戲需要開快艇離開，他坦言都有一定的危險度：「因為要我將架快艇加速，隻船會好擺，有機會撞到阿聰。」<br>撰文：葉晴</p></body></html>