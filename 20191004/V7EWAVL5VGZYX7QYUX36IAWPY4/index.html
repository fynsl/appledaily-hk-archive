<html><header><meta charset="utf-8"><title>阿嬌拍《失蹤》焗到暈</title></header><body><h1>阿嬌拍《失蹤》焗到暈</h1><p>鍾欣潼（阿嬌）主演的電影《失蹤》，日前入選香港亞洲電影節的「午夜狂熱」電影系列，電影將於11月9日首映。阿嬌興奮道：「好開心，尤其要多謝台前幕後嘅付出。因為呢部戲好多場景都喺山上發生，攝影器材係人肉搬上山，拍嗰陣又係炎夏，試過朝早打風落大雨，晏晝出猛太陽，大家都好辛苦，我要穿住件風褸喺山上不停跑，好焗好熱，試過頭暈暈。」</p><p>《失蹤》改編自熱爆網絡作家孔明的同名小說，故事講述2005年休班警員失蹤案，一眾主角到西貢現場尋找真相、進入「結界」的情節。阿嬌事隔多年再與余安安飾演母女，兩人合作甚有火花，其他實力派演員，有資深舞台劇演員高瀚文、金像獎影后顧美華、金像獎最佳新演員凌文龍、梁祖堯及賈曉晨。<br>撰文︰祖李</p></body></html>