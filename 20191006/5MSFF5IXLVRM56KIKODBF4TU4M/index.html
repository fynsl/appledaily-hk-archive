<html><header><meta charset="utf-8"><title>與太太齊齊罷睇TVB</title></header><body><h1>與太太齊齊罷睇TVB</h1><p>鄭敬基被無綫炒魷，幸好他的人生路並不孤單，皆因有太太Angie陪他齊上齊落，他表示：「我太太一早冇睇TVB，佢做咗一個好笑行為。唔記得係100萬定200萬遊行嗰次，我哋經過一個『罷睇TVB』counter，佢就話：『老公，不如去簽名呀！』我當時答佢：『你去簽啦，我贊成你，但我𠵱家暫時都未知道前途係點，我覺得應該有合約精神。』」<br><br>是否已沒有再看TVB？鄭敬基說：「我屋企冇裝電視好耐，只睇iPad同手機。仔女喺加拿大，就算有爸爸嘅劇集都未必睇，我寧願佢哋了解多啲社會。」網民一直有反紅媒行動，鄭敬基分享了一個經歷：「有次喺間黃絲茶餐廳，隔籬枱長者爸爸同個女一齊，睇得出政見唔同，個女好得意咁問：『你仲睇唔睇TVB？』爸爸話：『都唔睇啦。』我睇到呢幕好感動，好美麗場面。」訪問完成後，鄭敬基太太來到餐廳，兩人恩愛拖手離去。</p></body></html>