<html><header><meta charset="utf-8"><title>驚 - 陳也</title></header><body><h1>驚 - 陳也</h1><p>外地朋友心急問，點解時光好似倒退，班狗官台上公佈以緊急法反蒙面，四個多月前同一批人又係咁狗樣，宣佈送中惡法必然通過。點解問責制冇發生嘅？我冇er，馬上答佢，林奠選舉承諾都冇keep，佢口中的班子雖然踩中問責制這坨屎，都唔會認臭。朋友問，班黑警咁癲，還會向幾多年輕人開槍？我er了一聲，元朗白衫休班警被圍毆開槍，打中了一個14歲男仔，休班警驚青到連槍都掉埋，慌失失打電話求援：「救我呀！俾人打！」黑警崩潰，指日可待！以濫暴聞名的法國警都要上街抗議「政府冇支援，示威者叫我們自殺，又話好仔唔當差，我們已經變成社會渣滓！」警署經常聽到差佬哭泣。示威後兩天巴黎警總有同僚槍殺四個差佬。這則新聞有提振作用，日日講大話的謝sir全家拎綠卡等做美國人的着草部署，同袍一定「心裏有數」！武警混入又點？武警偷食，黑警當災！呢個世界，係冇女拔校長口中的免費午餐！朋友問，抗爭愈久，會不會失去支持？見到南亞幫與大媽團闖入被搗毀的36×順手牽羊，運動好大機會被騎劫，間接有劫富濟貧效果，食腦年輕人好快識改良。朋友最後問我驚唔驚？17條特區廢柴送殯咁面口宣佈緊急法，如果明天恒指升，就真係驚。</p></body></html>