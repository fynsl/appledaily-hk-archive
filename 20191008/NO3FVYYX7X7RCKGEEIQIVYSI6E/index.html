<html><header><meta charset="utf-8"><title>緊急法遇上伊波拉 - 陳也</title></header><body><h1>緊急法遇上伊波拉 - 陳也</h1><p>林奠用殖民地惡法禁蒙面，宣佈當晚，黑警冇影，平時見年輕人跑就追住扑棍的黨鐵站，又試「七一立法會空城」，方便林奠連同後面無恥的局長人肉佈景板，幾粒鐘後嚴厲譴責「香港渡過最黑暗一夜」。那些特技爛景做到啱啱好，如果由楊凡編導，再拎到國內N個乜春獎都得！<br><br>不過我已冇心情睇喬裝戲，留意住伊波拉病毒有預謀侵港！防護中心指54歲女病人初部檢測屬陰性，醫管局高層這幾個月與黑警同一鼻孔出氣的暗黑結盟，令人猶有餘悸，萬一政府隱瞞伊波拉病毒，香港輪迴到2003年沙士的萬劫不復，在林奠黑心管治下，會死300人咁少？別忘記沙士重災降臨前，正正也是時任保安局長葉劉強推23條惡法之時。假如沒有沙士，23條過咗，香港根本唔會有777票當選這隻毒蛾！禍港的葉劉最終因為沙士，連23條一齊滾下台。林奠送中不得逞，強硬用緊急法，禁蒙面後，惡法逐件推，簡直是7.0滅港版！邪惡林奠，懶去追查釋出伊波拉的源頭。令人懷念的謝婉雯醫生是香港的天使，高官局長的無恥傳染病是沒得醫的。唔使出老解，緊急法加埋伊波拉，樓價回到97年。櫃員機前排長龍拎錢的香港人，想撳低林奠抑或蒙面抗爭者？</p></body></html>