<html><header><meta charset="utf-8"><title>撐公義首要捱得住　黃絲食店變陣抗逆</title></header><body><h1>撐公義首要捱得住　<br>黃絲食店變陣抗逆</h1><p>【財經專題】<br>當被網民嘲諷為「黨鐵」的港鐵，將封站變成習慣；當大型購物商場關門成為日常，在逆權運動中，堅持抗命的「黃絲」食店，如何在今次風暴中自救？本報記者先後訪問了三家黃絲食店，包括博多拉麵別天神、走肉．朋友及太平飯店，了解他們在反送中抗爭路途之中，如何支持香港人為公義發聲之餘，同時不斷調節餐廳運作及改變生意經營策略，繼續在逆市中生存。<br>記者：李海澄</p><p>博多拉麵別天神：<br>
分散投資　進軍海外宜居城市</p><p>微微彎腰穿過入口門廉後，一塊塊木牌貼紙，沒章法地貼在食店牆上，「呢啲叫繪馬，係想模仿日本寺廟嘅許願木牌」，知名拉麵店、博多拉麵別天神老闆Rocky解釋。今個夏天前，拉麵店仍未被冠以顏色陣營，Rocky亦只苦惱生意賺蝕，不過自6月15日、第一個青年因反送中而墮樓身亡，「呢件事係我嘅轉捩點，細路仔唔應該因為政治理念而死，我覺得呢個位係過咗條界」。<br><br></p><p>西雅圖生意額勝香港</p><p>Rocky由此萌生製作繪馬念頭，並在上款印上「兩年後，我希望……」供顧客填上心願。為何是兩年？「畀個短期希望佢哋（示威者），起碼呢兩年唔好諗住有乜唔好嘅念頭先，真係好唔值得！」<br><br>Rocky不認為示威令生意轉差，但本港九間分店在經濟壓力下都是「捱緊」。以尖沙嘴店為例，租金約九萬元，「生意額最差僅僅夠交租及人工」。為了自救，他分散投資，發展海外分店，選址世界最宜居城市排名較高的地方，例如西雅圖、巴黎、英國、澳洲等，每間投資約200萬元，「西雅圖分店生意額係香港嘅1.5倍，但呎價只係香港一半，真係救國咁救」。<br><br>香港區拉麵店則提供學生半價、捐贈食物等；幸得網民支持，Rocky指旺角分店近來生意有好轉，周末生意額增加五成以上，為此更要在中央工場臨時調動食材應付。此外，他為響應新一代身份證RFID（射頻識別）技術，特意訂購防RFID證件套，有黑、白兩色選擇送給食客，「如今黃藍反而唔驚，黑白先係問題」。<br><br>博多拉麵別天神在香港的九間分店，不少都設於社運「熱門」地區，例如銅鑼灣、旺角等。Rocky猶記得有次銅鑼灣有示威，他從店舖步出街上「八卦」，即聽到「叮叮」聲，疑似橡膠子彈打在附近路牌，頓覺置身戰地。<br><br>其後有年輕示威者邊推邊叫Rocky離開，令他更感「心悒」，「我哋互不相識但佢哋都關心我，所以我唔會怪佢哋，只會怪政府」。他直言周星馳電影《武狀元蘇乞兒》的經典對白一針見血，「『丐幫有幾多弟子，唔係丐幫話，係皇上話。』我覺得原理都係咁，國泰民安有邊個想做乞兒」。<br><br></p><p>兩年輕員工示威被捕</p><p>作為拉麵店唯一老闆，沒有其他生意拍檔，因此Rocky自言能「為所欲為」。8月5日全港三罷，博多拉麵別天神全部分店均有參與；但因部份分店在商場內，不能明言，所以只以店內「系統更新」為名關門，「係夾硬嚟，哈哈！」他又指，有兩個年輕員工示威後被捕，失聯數天才得知，「冇辦法，極其量我做到嘅就係唔會扣人工、壓迫你，抗爭方法各自各精采嘅」。<br><br>雖然Rocky擁有加拿大護照，但他始終覺得香港最好，「我大部份人生中重要時刻都係喺香港發生，有得選擇嘅話，我都會選擇留低」。</p><p>走肉．朋友：<br>
頻轉菜式　推解毒湯抗催淚彈</p><p>走肉．朋友2017年由Joei、Esther及Jonathan創立，三人同為典型香港人，或許是某些議員口中正在「收成期」的既得利益者；雖然生意艱難，但他們仍選擇豁出去表態，「政府實在令人失望，我哋見唔到公義，就本着良知去做」。<br><br>位於大角嘴的走肉．朋友，平日客源主要為附近公司的白領以及區內家庭，但近月因逆權運動影響，生意額亦下跌兩至三成，「係開業以來最差的時間」。<br><br></p><p>有危有機　擬投資民生舖</p><p>在亂世如何自處？老闆之一Joei爽朗回答，「持盈保泰！」她指餐廳每兩、三個月會更換主題，再創不同菜式。早前有見警方於各區瘋狂施放催淚彈，餐廳亦推出「綠豆解毒湯」，希望為市民解肺消毒。<br><br>餐廳堅持不打減價戰，着重品質及創新，讓食客在素食中尋找安慰；加上自助餐需要訂枱，餐廳能因應食客數量調節食物，降低成本。<br><br>除了節流，老闆們亦不排除開源，「近來市道係差，但租金同樣調整返，以前旺區俾自由行搞亂晒價格，如今開始回落，係一個商機」。Joei稱旺角、銅鑼灣等區以往呎租約400元，現逐漸回落至約100元；若市道有轉機會考慮投資民生舖，尤其大埔、沙田等新界區。<br><br>Joei指過往晚晚爆場，以年輕人居多，但現在已不怎見年輕人身影，「好心悒，所以佢哋以前支持我哋，我哋要支持返佢哋」。打從政府硬推《逃犯條例》修訂，他們就開始留意事態發展，「100萬人大遊行，我係其中一員，以往咁多人遊行政府會聽，但今次完全漠視！」<br><br>她為社會不公氣忿，更眼見很多年輕人因政見與家人反目，因此希望略盡綿力，只要任何人進餐廳說「香港加油」，即可免費吃飯，「我哋嘅付出對比年輕人真係蚊髀同牛髀」。她直言為這代年輕人感光榮，「佢哋唔係嚟乞求你、刮你，而係鞠晒躬」。<br><br>對於困局，雖沒水晶球預言，但Joei相信只要捱下去仍能捱出明天，「身為香港人，我唔會放棄囉，會撐到最後一口氣！」除了日常營運，餐廳現時仍與不同社福機構合作，提供優惠價食物或飯券予有需要人士，「政府做事有限，所以我哋好多微型組織都默默耕耘」。<br>黃絲, 食店, 救人, 自救</p><p>太平飯店：<br>
薄利多銷　讓市民盡情「懲罰」</p><p>80後Gary和拍檔三年前頂手太平飯店，當時天空很大，夢想很闊，「我哋唔係咩有錢人，但都想有自己天下，透過飲食業發展王國。但如今睇到嘅前景只有層霧，好黑暗」。<br><br>飯店以往每月平均營業額約60萬元，自逆權運動爆發以來，每月蝕8至10萬元，「以前單係晚市生意額，就追到早、午兩市；如今晚市好靜，生意額係以前嘅十分之一」，Gary和拍檔亦要自掏腰包補貼。他亦不惜「cold call」食客，但礙於飯店位置敏感，只得到「北角？不了」的回應。開分店念頭亦要打消。<br><br>飯店本月推售價減半的特價飯，嘗試薄利多銷，「同香港人共度時艱」。Gary仍記得，推特價飯首日有男士專程從灣仔來幫襯，指自己6月辭工，全情投入抗爭，「佢當時話：『將來回想，一定值得。』我聽到之後都眼濕濕，香港人平時各家自掃門前雪；但有事就會湧出來，好感動」。<br><br></p><p>考慮增外賣服務</p><p>飯店曾響應罷工，隨即收到恐嚇單張，Gary斥警方濫捕並無視白衣人暴力；加上他就讀的中學位於荃灣，即鄰近早前中槍少年所屬中學，因此更感觸，「好無力，一個文明社會唔應該受到白色甚至黑色恐嚇」。<br><br>飯店下月約滿，Gary坦言想過不續租，「有諗過當發場夢，但始終唔甘心」。飯店主要分企檔、水吧及廚房，一年前仍是企檔生意主導，現已變成「三國鼎立」局面。企檔食材成本高，如今會專注毛利較高的廚房。<br><br>飯店亦頻換菜式，甚至有食客主動提議款式，若有食材亦能照做。如成功續約，飯店考慮增加外賣服務，「不需太大投資又能增加收入」。近月午市生意增加，他感謝手足「懲罰」，「更加覺得呢個時候唔可以放棄，要堅持落去」。</p></body></html>