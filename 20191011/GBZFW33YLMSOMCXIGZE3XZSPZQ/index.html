<html><header><meta charset="utf-8"><title>王玉環多得午馬獲封鬼后</title></header><body><h1>王玉環多得午馬獲封鬼后</h1><p>曾於80年代拍攝多部鬼片的王玉環，日前跟陸詩韻一同擔任網台節目嘉賓，王玉環坦言當年因有男友午馬照顧，入行初期一帆風順，行內人皆稱她為大嫂。及後王玉環拍攝多部鬼片及殭屍片，過程辛苦，更曾發生意外額頭縫了十多針︰「我記得拍《靈幻小姐》時有一場戲成身着火，試戲時好順利，到正式拍攝時cut機後，工作人員用滅火筒噴滅火，點知撞到我個額頭，血流如注。」</p><p>後來殭屍片沒落，王玉環接戲數目大減，因此決定轉行從事保險，至今已逾25年，更在行內被稱為「保險女王」，不過她直言初期不被睇好︰「好多人質疑我身為明星去做保險只係玩玩吓，當然有時叫人支持我都有啲尷尬，𠵱家我嘅成就證明我係認真。」<br>撰文：寶妮</p></body></html>