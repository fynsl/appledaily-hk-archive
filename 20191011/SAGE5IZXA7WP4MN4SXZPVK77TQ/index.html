<html><header><meta charset="utf-8"><title>愛衰仔樂園vs針對未成年 - 陳也</title></header><body><h1>愛衰仔樂園vs針對未成年 - 陳也</h1><p>林奠晚娘臉孔承認蒙面法是「針對未成年」。重要的講三次！惡法一出，十二三歲的少青被狂拉狂噴到渾身抖顫。但上水黨鐵站落閘後竟有蒙面人手執胡椒噴劑和死光電筒在站內鬼祟活動，有林奠撐腰，黑警點會怕！而兩度犯偷竊被斷正那位休班警，西裝進庭，獲法官開恩「現時政治環境下，屋企有個男人好重要」被判自簽守行為一年，當庭獲釋後，即刻「喬裝」，黑衣黑鏡黑帽黑蒙！休班警從18歲當差至今50歲，印證市民口號的正確性：好仔唔當差，當差正仆街！有個男人睇住頭家重要嗎？講三次！謝sir含忍，老婆去美國申綠卡，佢睇住頭家針對屋企未成年的子女，次次記招都要講大話！仔女相信嗎？er，江sir手上冇資料，擲垃圾桶那個唔一定係黑警，話唔埋係瘤肛華！<br><br>針對未成年，自封慈母的林奠，how dare you！自恃屋企有個着白襪的男人睇住就可以無法無天了，視未成年no stake，放縱黑警濫捕，實彈放題，將新屋嶺規劃為未成年集中營，查手機、封連登，逐步走向今日伊拉克與埃及模式。林奠只用四個月就炒到香港鑊鑊甘，「衰仔樂園」的未成年粉絲，得問習維尼一句We good now China？</p></body></html>