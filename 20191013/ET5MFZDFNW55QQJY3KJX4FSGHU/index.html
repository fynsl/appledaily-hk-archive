<html><header><meta charset="utf-8"><title>邵音音難忘姚莉笑顏</title></header><body><h1>邵音音難忘姚莉笑顏</h1><p>有「銀嗓子」之稱的歌后姚莉月前不幸離世，她曾任榮譽顧問的「香港老歌歌迷會」昨日在旺角舉行分享會，請到邵音音和甄秀儀等分享與姚莉相處點滴。邵音音表示以前常到姚莉家中食飯：「佢經常都笑容滿面，聽我哋班後生講日常生活遇到嘅唔開心，佢係好有上海人嗰種氣派、大方同胸襟。」</p><p>邵音音透露姚莉生前健康一直不錯：「佢雖然年紀大，但聽我哋彈琴佢又會跟住唱同拍手，拍子仲好準頭腦好清晰，不過近兩年始終係老人家，有時會好攰成日都瞓覺。」音音姐坦言腦海仍充滿跟姚莉的相處點滴，她說：「感覺佢好似冇離開過，仲有一樣就係佢成日聽人訴苦，但從來都冇講過自己有乜唔開心。」<br>採訪：曹家誠<br>攝影：仇志德</p></body></html>