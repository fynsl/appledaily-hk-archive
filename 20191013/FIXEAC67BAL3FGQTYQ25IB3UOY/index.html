<html><header><meta charset="utf-8"><title>捱斬婦好轉　嘉頓山晨運客減</title></header><body><h1>捱斬婦好轉　嘉頓山晨運客減</h1><p>【本報訊】深水埗嘉頓山離奇斬人案，四名女子被斬傷，其中被斬傷頸部及背部命危的57歲姓林婦人昨晨傷勢好轉，由危殆轉為嚴重；但兇徒仍在逃，嘉頓山昨日晨運客大減，仍行山的街坊稱不擔心安全，若遇可疑人會避開對方。</p><p>長者撿掃把傍身</p><p>記者昨到嘉頓山，發現晨運客大減，僅見零星人士行山。前日案發時，陳女士亦有行山，她說在山下聽到山上有叫聲，「聽到好大聲慘叫，以為有人跌倒」，其後始知發生傷人案。<br><br>陳女士指，她平日會由大埔道上山，在山上逗留約20分鐘便會落山，她昨日並不擔心安全，「唔知道係唔係尋仇，我冇嘢，照樣行，不過今朝早好少人，得幾個，平時好多阿姐上嚟，今日一個都冇」。<br><br>黎先生偕女親友上山晨運，他說「日日都有嚟，幾十年都係第一次（傷人案），以前冇試過，唔會太擔心，但會提高警覺，見到陌生人嘅話會運路行」。<br><br>張伯偕梁伯在山上做運動，張伯說不擔心安全，並謂撿了一柄掃把，若有人對他不利，即用掃把對付「撐開佢」。<br><br>梁伯則謂以往曾被儍人指罵，「鬧你、推你就有，唔會打人，唔出聲行開就得」。<br><br>前日早上，林婦與三名姓吳（50歲）、姓劉（52歲）及姓張（54歲）內地女子在嘉頓山行山做運動時，遭一名年約50歲男子持刀襲擊受傷，林婦一度命危，其餘三人情況嚴重，案中仍未有人被捕。<br><br>■記者詹家志</p></body></html>