<html><header><meta charset="utf-8"><title>良心店義配眼鏡助學生看清暴政</title></header><body><h1>良心店義配眼鏡<br>助學生看清暴政</h1><p>【雪中送炭】<br>【本報訊】10月8日，緊急法之下的蒙面法實施第四日，港鐵8點落閘，店舖提早關門，繼續猶如宵禁，傍晚步進荃灣新之城商場，大半店舖早已關門，吉舖處處。商場內一家眼鏡店店主焦先生（化名）說：「我哋6、7月生意唔覺轉差，但8月營業額就插水式大跌一半，成個商場吉舖唔止十分之一」。反送中運動後市民消費意欲大跌，他與朋友卻自掏腰包，為抗爭中眼鏡破損的學生免費換眼鏡。<br>記者：陳詠恩　攝影：許頌明<br><br>本身是視光師的焦先生在荃灣新之城開設康明視力中心，他回想7月底，有位中學生熟客少有地獨自來店，而不是與父母前來。「我見到佢行路趷吓趷吓，身體有瘀青，不過最明顯係副眼鏡，爛到分開咗三節已經唔成型，唔止斷臂、兩個圓鏡框中間斷開，用膠紙勉強黐住，鏡片仲要花晒」。焦先生憶述。那位中學生說，想換一副最經濟實惠的眼鏡，焦先生暗忖，「佢本身嗰副都唔係最平嘅眼鏡，應該過千，而且佢近視都幾深，返學要揀副好少少」。</p><p>「警察羞辱自己嘅專業」</p><p>驗眼後那學生終於願意透露，他參與了7.27光復元朗遊行，被警察追趕而跌倒，身體更遭受襲擊，眼鏡也飛脫，想拾回眼鏡時，警察卻狠狠地一腳把它踩爛，還對他微笑。<br><br>焦先生聽着那學生激動地講述，心直往下沉，「可能佢（警察）咁做係要羞辱個小朋友，但其實佢更加係羞辱緊自己嘅專業同執法嘅正當性，呢件事對個小朋友影響好大，你叫佢仲點再相信警察會幫佢？」<br><br>更揪心的是，那學生掏出利是錢付款，細問才知因為父母與他政見不同，不肯給錢讓他買新眼鏡，說要給他一點「教訓」。「學生係有學習嘅權利，我唔明『教訓』係咩意思，但係唔應該令佢因為睇唔清楚而返唔到學。」於是焦先生二話不說，請那學生把錢收回，免費把眼鏡送給他。<br><br>後來焦先生與幾位朋友商量，不如每人湊幾千元，成立小小的「眼鏡基金」，讓有需要的學生來換眼鏡。雖然眼鏡只屬簡單基本款式，但在facebook專頁公佈消息後，已有十多位學生來換新眼鏡。學生來店之前先在facebook私訊說聲便可以，為了保護學生私隱，他不會留下學生的名字、聯絡方式，亦不會把資料存入電腦，只會給學生一張白色手寫單據，讓學生自行來取眼鏡，當然配眼鏡過程中也不會多問，「講真，佢哋係咪真係有需要，一睇就感覺到，我哋係講個『信』字。」</p><p>遭藍絲客斥煽動學生</p><p>有藍絲熟客因此致電給焦先生，罵他是「煽動學生暴動」，揚言會全家罷買，他也省得反駁，「警察要射盲人哋隻眼，拉咗人仲要扑頭，根本唔跟規矩做嘢，𠵱家個政府係要抹殺一整代人，用對眼睇嘢清晰好緊要，用個心睇嘢更緊要。」他心痛前線學生隨時會被控暴動，自覺學生為香港付出那麼多，得失部份客人又如何。</p></body></html>