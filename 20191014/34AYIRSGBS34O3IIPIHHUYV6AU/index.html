<html><header><meta charset="utf-8"><title>香港屋企 - 陳也</title></header><body><h1>香港屋企 - 陳也</h1><p>中大女生除下口罩向校長懇求，譴責黑警的性暴。之所以敢去罩，女生說是因為「我冇屋企，中大就係我屋企，所以我冇包袱」。大好青春年輕人自稱冇屋企，林奠兩眼放光食住上，嗱，呢啲就係我一直關注的民生問題，希望唔好再有人阻住明日大嶼（未上立法會都知一定夠票通過）地產商李生唔好淨係叫我網開一面。班年輕人冇樓住，我好心痛，等社會一切平靜後，我承諾會幫佢地！（承諾就一早炒自己魷啦）「香港是我家，為何要破壞？」陳帆R頭問：「我到現在也想不明……」唉，陳局長淨係點算交通燈和閘機損毀情況已經要好似黑警咁OT，返唔到屋企。上周，某法官對劉姓偷衫警開恩，說「現時政治環境下，屋企有個男人好重要」而輕判偷竊警守行為。<br><br>屋企，一再被提及。香港這個家，抗爭者被黑警蝦，武后加辣再摘瓜。香港這個屋企，忽然處處浮屍，「陽具被打斷骨」的黑警，唔認呢筆血債，係咪暗指鐵打的武警才是浮屍真兇？肥媽喊晒，呀呀呀呀，敗家源頭，請陳局長面對不會說謊的浮屍，講人話啦。</p></body></html>