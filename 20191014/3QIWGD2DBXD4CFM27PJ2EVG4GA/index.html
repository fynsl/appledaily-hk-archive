<html><header><meta charset="utf-8"><title>賈思樂照顧大肚思琦</title></header><body><h1>賈思樂照顧大肚思琦</h1><p>賈思樂下月在文化中心舉行兩場演唱會，早前宣佈請到楊思琦、毛舜筠及戚美珍等六位女藝人擔任表演嘉賓。思琦昨日宣佈懷孕，賈思樂接受《蘋果》電話訪問說：「我今日先知，戥佢非常開心，從未試過同大肚婆唱歌。」問到會否對大肚思琦加以照顧？賈思樂說：「因為合唱情歌，唔使點郁，應該OK，我都會好好照顧佢。」</p><p>賈思樂透露與思琦會合唱張學友的英文歌：「佢話想畀大家一個驚喜，英文歌又係我強項，佢仲會獨唱兩首歌，佢都好興奮好認真，佢以前出過唱片，唱得相當唔錯，但冇乜人知佢係歌手。」敖嘉年也戥思琦開心：「收得好密，咁梗係恭喜佢，最重要開心同健健康康，不過我都好耐冇見佢，因為大家都忙。」<br>採訪：皓騫</p></body></html>