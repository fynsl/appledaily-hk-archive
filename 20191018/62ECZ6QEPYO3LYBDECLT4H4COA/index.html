<html><header><meta charset="utf-8"><title>【大卡士】虛擬KOL Imma發現神秘力量 率綾瀨遙等一眾女星釋放Power Of Pitera™</title></header><body><h1>【大卡士】虛擬KOL Imma發現神秘力量 率綾瀨遙等一眾女星釋放Power Of Pitera™</h1><p>【特約報道】大卡士加CG特效係近年電影界大賣方程式，估唔到今次連SK-II神仙水嘅短片都加入電影元素，邀請一眾女星演出之餘，仲大玩虛擬場景！今次焦點係網絡爆紅初登場嘅虛擬KOL Imma，佢將會同綾瀨遙、Behati Prinsloo等女星同框演出，以真實同虛擬互動場景，重新演繹Power of Pitera™神奇力量；加埋混合實境同電子音樂元素，有卡士、有大場面又有娛樂性，更將「女星聯乘」推上新高度，絕對係令人期待嘅短片！</p><p>虛擬KOL Imma聯乘女星同框  重新演繹Pitera™傳奇故事</p><p>SK-II神仙水宣傳片向來都雲集國際大卡士，今次更加跳出真實世界、搵來網上爆紅嘅虛擬KOL Imma加盟接捧拍攝宣傳短片！虛擬KOL Imma將突破界限，從虛擬空間走進真實世界，同女星綾瀨遙、Behati Prinsloo、竇靖童三位女星攜手演出，到底虛擬人物可以點同真實明星互動兼拍攝影片？呢個宇宙最強組合絕對有驚喜！</p><p>破格動漫元素加電子音樂展現Power of Pitera™</p><p>既然搵得Imma當然唔係行行企企咁簡單，今次條片就大玩高科技虛擬實景同日本動漫元素，幾位女星造型落足心思，仲會穿梭清酒廠同日本神秘嘅大街小巷之間，加埋upbeat電子音樂同型格舞步，以現代化方式重新呈現Power of Pitera™ 力量。<br><br>鏡頭見到Imma接觸釀酒木桶時竟出現一道「神秘光源」，原來佢憑藉雙手揭開咗Power of Pitera™ 嘅奧秘，並藉此獲得神奇力量！之後Imma繼續周遊日本街頭，並巧遇SK-II代言人綾瀨遙、Behati Prinsloo同竇靖童，Imma仲同佢地逐一擊掌，呢下Give me five簡直非同小可，成功將Power of Pitera™呢股神奇護膚力量發揚光大，令東京街頭充滿Pitera™力量！由短片舖排到人選，SK-II 都成功將Pitera™呢個傳奇故事賦予煥然一新嘅時代感。</p><p>Imma 重現源於清酒釀造廠美肌奧秘</p><p>稱得上向傳奇Pitera™致敬，又點會只得場景同音樂？相信大家都記得SK-II Pitera™故事內嘅年老釀酒師，今次年老釀酒師一對細嫩嘅手換成Imma 嘅手，並現身於清酒釀造廠，重現美肌奧秘。原來三十幾年前，SK-II科學家發現年老嘅清酒釀造師擁有一對幼嫩雙手，觸發佢地對釀酒時產生嘅重要成分作深入研究，最後從當時存在350種酵母中提取一種再加以提煉，促成Pitera™嘅誕生。<br><br>到底Pitera™有咩神奇之處？原來Pitera™係天然護膚成分，蘊含豐富維他命、氨基酸、礦物質等，有助改善肌膚代謝過程，同時有效保持肌膚維持透亮細滑，難怪神仙水多年以來都大受歡迎，喺護膚界屹立不倒！<br><br>除咗要留意今次SK-II 推出充滿動漫元素嘅短片，SK-II 更即將喺10月25日開售同日本藝術家Fantasista Utamaro 聯乘推出，一共三種色調嘅全新限量版神仙水，充滿活力之餘，更內含滿滿Power of Pitera™力量，女士們切勿錯過！</p><p>立即收睇Imma同綾瀨遙、Behati Prinsloo、竇靖童同框互動片段：<a href="http://bit.ly/2OSd77I%20">Fantasista Hero Video</a> </p></body></html>