<html><header><meta charset="utf-8"><title>潘女與陳女之死 - 陳也</title></header><body><h1>潘女與陳女之死 - 陳也</h1><p>15歲彥霖入讀那家知專，過去幾日擠牙膏式發放訊息，陰謀啲諗，院校跟黑警有仇，扣起閉路電視，學黨鐵陰招，等大家鎖定仇恨，入黑警數。咁係幾高章嘅！可是知專管理處發英文信給員工，跟黑警同一口徑用曱甴形容示威者，唔使審，良心在太子站警署外跌咗。咁大間學院，過百台閉路電視，學校蓄意拖延俾人睇足本，刺激示威者大舉裝修。要查吓保安是否退役警員，行埋林志偉，放水讓速龍入來拉人，撳頸仆頭，好快紅過禿sir！<br><br>七個月前林奠引用惡法所謂的初心，源於港男在台北殺害潘姓女友，台發放閉路電視緝兇，潘母向民×聯哭訴，林奠跳出來口口聲聲為死者父母尋公義，祭出逃犯修訂條例，炒到香港遍地開花！林奠對待陳女與潘女，公義那把尺何以不一樣，大家心照。四個月下來抗爭者硬食警暴迫害，可疑浮屍被警方快速定性為無可疑，問誰能為15歲彥霖的亡靈解畫？還原真相只有3cm距離，學校卻以盧偉聰「指膊為肺」做榜樣，不惜代價，寧做幫兇。陳母自言唔想搞大件事，如屬自殺，點搞都唔會大。除非陳母被慈母忠告：利用潘女送中整唔瓜香港，用陳女引緊急法一定煮死香港！</p></body></html>