<html><header><meta charset="utf-8"><title>鄭敬基大馬發展開公司</title></header><body><h1>鄭敬基大馬發展開公司</h1><p>鄭敬基昨日到商台接受訪問，他坦言無綫曾於6月邀他洽談讀約事宜，但他有計劃到馬來西亞經營生意，考慮是否續約及去留：「自己都拖住唔傾續約，未有積極回覆，加上7月自己一啲表態，可能都有影響，我返TVB拍咗11套劇，感謝TVB給予我嘅一切，我冇唔開心。」<br><br>鄭敬基早前在馬來西亞工作，認識一些當地的製作公司及商家，並獲邀合作，他說：「對方想搵香港藝人到大馬開演唱會、出席活動，咁啱自己都有諗唔續約，如果續約TVB就簽兩年，發展比較狹窄，𠵱家可以亮相唔同電視台，之後會到ViuTV錄一個音樂節目。」鄭敬基透露其娛樂製作公司「愛娛樂」將於明年1月1日在大馬開張，公司在吉隆坡更擁可容納二千人的演出場地。<br>採訪、攝影：張明</p></body></html>