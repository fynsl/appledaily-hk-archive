<html><header><meta charset="utf-8"><title>老公江華上台搶風頭</title></header><body><h1>老公江華上台搶風頭</h1><p>麥潔文前晚在旺角開騷，老公江華及女兒陳薔天也有上台助陣。Kitman穿上金黑色閃片短裙及長靴登場，又唱又跳《Rock Me》、《勁舞Dancing Queen》等快歌。勁歌熱舞一輪，天天上台獨唱《兄妹》，再與媽媽合唱《至少還有你》。</p><p>接着老公江華出場，與Kitman合唱《Miracle》，有女歌迷大叫：「你好靚仔！」Kitman即說：「你一出嚟，焦點就去晒你度，我有啲呷醋。」江華立刻𠱁回老婆說：「咪咁啦，我都係你fans。」江華接過歌迷的花，還即轉贈老婆。Kitman到後台換衫時，有歌迷大讚江華靚仔，他笑說：「我都去到呢個年紀，你仲話我靚仔，真係令我好慚愧，唔好講呢啲嘢啦，細路仔都𠱁唔到，去到呢個年紀，唔係講靚仔，係講型。」之後兩夫婦在台上打情罵俏，江華爆老婆不打算再出來唱，Kitman則說：「你唔畀我唱吖嘛，叫我湊仔吖嘛！」最後，Kitman唱出《夜夜痴纏》結束這場演唱會。<br>採訪：黃曉妍<br>攝影：沈健程</p></body></html>