<html><header><meta charset="utf-8"><title>黎姿湊三女遊迪士尼　踎街影相</title></header><body><h1>黎姿湊三女遊迪士尼　踎街影相</h1><p>【爆相爆片】黎姿（現名馬黎珈而）2007年在事業如日中天之際，胞弟黎嬰發生車禍，翌年與商人馬廷強結婚，並退出娛圈，打理黎嬰的醫學美容公司，近年黎姿更由視后變成上市公司主席。黎姿與馬廷強先後誕下三女，孖女馬家蔚與馬家鎂在2010年出生，孻女Pegella則在2012年出生。黎姿經常在社交網貼出她與三個囡囡的生活點滴，不時趁學校假期帶她們出埠旅行，不過就為保她們私隱，只會擺她們的背影相。</p><p>專屬員工帶路</p><p>雖然黎姿現在是上市公司主席，公務繁忙，但愛錫女兒的她，上周一重陽節就趁着公眾假期，帶三女到迪士尼樂園耍樂，被讀者李小姐透過「爆相爆片」捕獲。李小姐表示，當日下午約5時半，見到黎姿一拖二，帶着兩個囡囡在樂園的小食亭排隊買食物。</p><p>李小姐表示：「見到黎姿同兩個女買爆谷棉花糖，起初得佢一個湊住兩個女，之後先見到有一個工人姐姐，同埋有一堆小朋友加入，夾埋有大概六個小朋友。見佢好細心湊女，起初唔係太認到係佢，佢打扮得好low profile，佢哋成班人有一個迪士尼專屬員工帶住安排玩，去咗Iron Man遊戲嗰邊方向去。」</p><p>從李小姐提供的片段看到，黎姿當日身穿淺黃tee、casual牛仔褲，更刻意帶上cap帽及粗邊眼鏡，一身低調湊女look，和平日常穿的幹練女性套裝或輕柔碎花連身裙大為不同。片中黎姿身旁有兩名女孩，應是其中一個9歲孖女及6歲的孻女Pegella，黎姿就低頭向Pegella詢問，估計問女兒買甚麼零食，還為女兒排隊買食物。另一段片則是多了不幾位與女兒同齡的小朋友在一起，由主題公園專屬員工陪同安排，一起出發去玩其他遊戲。</p><p>老公嘆啡等候</p><p>此外，也有另一讀者同時遇到黎姿，除了目擊黎姿與兩個女兒外，另一個孖女也有在場，黎姿還蹲在地上為她們影相，貼身照顧她們。黎姿的富商老公馬廷強也有在場，但就留在餐廳一邊飲咖啡，一邊等四母女會合。</p><p>其實，黎姿的湊女look雖然看似平實，但其實全是名牌出品，身上的淺黃色棉質tee就是來自著名品牌Dior新作，上面更有歌頌姐妹情的「Sisterhood is powerful」字句，價值超過五千元；而同樣搶眼的鮮黃色電話套則是她愛牌Hermès出品。<br>採訪：李森</p></body></html>