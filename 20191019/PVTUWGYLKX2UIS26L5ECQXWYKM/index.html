<html><header><meta charset="utf-8"><title>林嘉欣未敢諗囡囡拍拖</title></header><body><h1>林嘉欣未敢諗囡囡拍拖</h1><p>林嘉欣昨日到紅磡為兒童繪本宣傳，嘉欣指首次以無字繪本為概念，希望給予小孩更多想像空間：「每個小朋友都可以有自己嘅演繹，我兩個女睇都有唔同。佢哋今次仲幫我做小顧問，遊戲書入面啲遊戲係佢哋諗嘅。」她坦言兩個女已經上全日制學校，更要好好珍惜傾偈時間，她說：「當然有同學都寧願同同學傾嘅，有時佢哋喺屋企，會聽歌、跳舞、食零食，佢哋好chill。我就扮做自己嘢，因為我要做cool mommy。」</p><p>大女Kayla今年已九歲，林嘉欣笑謂已準備好放手：「佢有時會扮BB，叫我好似BB咁抱佢，要好好珍惜。」提到女兒很快會識男仔、拍拖，她即笑說：「呢啲好耐之後嘅事，我未準備好諗呀。」<br>採訪：盧妹<br>攝影：陳俊強</p></body></html>