<html><header><meta charset="utf-8"><title>【魚樂無窮】一個誘因夠大炒 - 唐牛</title></header><body><h1>【魚樂無窮】一個誘因夠大炒 - 唐牛</h1><p>睇指數，悶到不堪。睇個股則截然不同，新北水三寶——小米（1810）、百威亞太（1876）及美團（3690）炒到飛天，新經濟股、內需股繼續有大量資金追捧，說成牛市三期也不過份。<br><br>近日兩隻食品股——頤海（1579）及日清食品（1475）齊齊破頂，共通點在於同在高位橫行達一個月，收齊貨炒上，只要守得住橫行區高位，有餘未盡。<br><br>低調內需股五谷磨房（1837）近月在低位覓得支持，從基本因素及炒作憧憬出發，有力後發先至。集團主打天然無添加的健康食品，中期經調整純利1.1億元人民幣，升10.4%，預測市盈率不足20倍，股息率近3厘，估值合理。今年7月獲百事入股25.8%，每股作價1.8元，百事亦隨即委派高層加入董事局。管理層接受傳媒訪問時表示，引入百事將有助加強分銷渠道，擴大市場分額。一家市值逾萬億的巨企，竟然睇中只得30億市值的公司，點計都係大茶飯格局。<br><br>值得留意的是，集團12月將上市滿一年，屆時控股權將可易手，到時會否有一番新景象？呢個誘因夠大炒一鑊吧。<br><br>唐牛<br> http://fb.com/tongcow88 <br>本欄逢周二、四刊出</p></body></html>