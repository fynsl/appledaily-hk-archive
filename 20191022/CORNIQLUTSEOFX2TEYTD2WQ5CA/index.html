<html><header><meta charset="utf-8"><title>姜皓文節食受引誘</title></header><body><h1>姜皓文節食受引誘</h1><p>周顯揚執導、姜皓文（黑仔）主演的電影《真．三國無雙》已定於12月上映，早前黑仔配音時，黑仔經理人為同是10月壽星的黑仔及周顯揚帶來驚喜，送上朱古力蛋糕。<br><br>《真》片在新西蘭實景拍攝，飾演黃巾賊張角、一頭長髮造型的黑仔，表示一直念念不忘煞科時，周顯揚為他準備的蛋糕：「喺新西蘭，我煞科，導演送嗰個蛋糕好好食，我到𠵱家都仲記得。」原來當時黑仔處於節食期，但周顯揚準備了邪惡的朱古力蛋糕引誘黑仔。黑仔自言這次配音第一次睇到畫面感覺很震撼，周顯揚說：「開場係黃巾之亂戰爭場面，張角作為劉備、關羽、張飛嘅第一個對手，一定要夠撐，姜皓文行出嚟，希望觀眾睇到會覺得選角有新驚喜。」<br>撰文︰李森</p></body></html>