<html><header><meta charset="utf-8"><title>【中環在線】滙豐調查：自我增值緊要過賺錢 - 李華華</title></header><body><h1>【中環在線】滙豐調查：自我增值緊要過賺錢 - 李華華</h1><p>香港有錢人講成功之道，好少會技術性地講點樣去「錢搵錢」，而係講好多達致成功嘅概念同思維。滙豐嘅調查報告就印證咗呢個事實，10個已經上咗岸嘅人，其中6個會話：「個人成長，仲緊要過賺更加多嘅錢！」真係發咗達嘅人先講得出。<br><br>話說呢份由滙豐尚玉進行嘅全球調查，訪問咗1,000位擁有780萬至3,900萬資產嘅人士，10個有9個認為不斷自我增值，先係真正成就富足人生嘅要訣；六成受訪者認為個人成長較財富增值緊要；七成人認為擴闊視野同發掘新事物係活得充實嘅要素。<br><br>上述嘅生活態度可以apply落現時啲富二、三代。父親留落嚟嘅錢已經多到咁，財富增值已經冇咩意思，反而係追求自己個人抱負，與眾不同，亦都解釋到上一代大孖沙先搵錢，呢一代開始投資科技、追求藝術品味嘅大趨勢。<br><br>李華華<br>mailto:LiWaWa@AppleDaily.com</p></body></html>