<html><header><meta charset="utf-8"><title>獨立女性　拍拖拒糖黐豆</title></header><body><h1>獨立女性　拍拖拒糖黐豆</h1><p>李施嬅入行初時，在2004年拍劇與鄧建泓撻着，拍拖五年分手，之後曾與李乘德拍拖一年，男方在15年娶胡說八道會閨密胡杏兒。李施嬅在2014年戀上投資公司董事總經理潘樹維，但兩年後分手。至今仍是單身貴族的施嬅，否認要求高：「有結識到有條件男性，但成日飛好忙，要培養感情難啲，好難發展，同我一齊嘅男人，應該非常之抵諗同明白我。」<br><br>施嬅嚮往做自由女性：「一啲都唔心急，身邊好多人已婚生咗小朋友，加上好多媽媽都好大壓力，我想享受自由生活同專注工作。」抱持獨立女性主義的她，即使真愛出現也不會為對方而停步：「我唔會成日黐住另一半，如果有另一半接受到我呢個獨立心態，有自己生活工作可以互相扶持就會啱我，但呢種男人唔會好多，會繼續認識。」</p></body></html>