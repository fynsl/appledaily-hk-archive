<html><header><meta charset="utf-8"><title>體育人訪：D1泳賽前輩堅持‧傳承拔萃人鏈建王朝</title></header><body><h1>體育人訪：D1泳賽前輩堅持‧傳承<br>拔萃人鏈建王朝</h1><p>上周舉行的學界D1泳賽初賽，拔萃男書院及拔萃女書院初賽已打破多項紀錄，誓力爭衞冕。在他們之前，早有一班師兄師姐，不論是泳將還是打氣的學生為建立拔萃王朝前仆後繼。張建達、劉彥恩兩位前隊長在今屆決賽前夕，將當年學界二三事娓娓道來。<br>記者：麥卓溢<br>攝影：許嘉明、洪量丰</p><p>張健達見暈堅持出戰</p><p>26連霸，象徵着男拔萃在學界泳壇的壟斷地位。但作為前泳隊隊長，張健達見證着勁敵聖若瑟書院的冒起，同時感受到泳隊在態度上的轉變。「中一到中三嗰陣，師兄話贏就贏，總分數贏緊喇沙或者聖若瑟百幾二百分。」不過，自中四開始，他有感情況開始有變。聖若瑟每年總分數越追越近，令這支「長勝將軍」感受到壓力。要數到最嚴峻一屆，莫過於2008年移師荃灣城門谷泳池作賽那年。<br><br>當年男拔萃挾14連霸氣勢，加上林政達、張健達和鍾禮陽等猛將領軍，迎戰有黃鍇威、吳鎮男、黃竟豪等多名好手坐鎮的聖若瑟。豈料拔萃在初賽日主將蕭瑋宏及冼千人因違例被取消資格，總成績以兩分落後勁敵；決賽日全日更未曾領先。傳統上，泳隊會在決賽日的中午開會，總結當日成績及分析形勢，「嗰日開會冇乜人出聲，因為實在太多變數，就算贏咗某幾個項目，都唔保證會奪冠，氣氛相當緊張。」張健達憶述。直到最後一個接力項目，仍落後聖若瑟三分，眼見連霸紀錄即將告終，他與林政達、吳柏謙及鍾禮陽有超水準表現，以破學界紀錄奪冠，總分反壓聖若瑟一分，保住15連冠之位。</p><p>初出茅廬即被鬧</p><p>訓練雖苦，但與平日一同訓練的港隊隊友，在學界場上打着不同的旗號對決，令他相當回味，那「化友為敵」的感覺更是其他比賽難以取替。學界場上，團體成敗遠比個人榮辱重要。回想中一時，張健達因未能達標代表學校出賽，學界當日都要做「跟班」。「第一年去學界，掛住同朋友玩，俾大師兄鬧咗一輪。」翌年他做足本分，在池邊落力為師兄打點一切。中三那年，成績突飛猛進的他終達標，迎來自己的學界處子戰，「嗰陣我只游200米自，身邊嘅師兄已經游到第三年，加上自己第一次出賽，好緊張。」最終他倆以首兩名而回，雖然得第二，但那為拔萃盡力付出的感覺，令張健達難以忘懷。「特別係決賽，好多同學放學嚟支持，甚至走堂嚟打氣，全校力量、焦點放喺你一個人身上。嗰刻你真係會覺得唔係為咗自己，而係代表緊學校出戰。」</p><p>暈住游領軍反勝</p><p>08年該屆張健達為替母校搶分，放棄出戰主項，轉戰200米個人四式。對於以自由泳為主項的他本已相當辛苦，加上城門谷泳池較侷促，令他在飯後一度暈倒。「醒番之後，本身諗住唔游下晝嗰項自由式，因為真係太辛苦，又驚身體有咩狀況。」但為拔萃，他最終決定堅持繼續比賽，更在之後的100米自奪冠而回，「如果嗰陣冇游到，冇拎到嗰幾分，我哋嘅連霸就斷纜。」縱已畢業10年，但學界氣氛仍教人念念不忘，近年張健達亦有見證師弟延續自己有份建立的霸業。他笑言每年都有提醒師弟在接力環節要小心，但總會有一兩個會出錯。今年學體會以安全為由，減少派發門票，張健達未必有機會親睹母校保住連霸金身，但相信在卓銘浩及伍棹然帶領下，一眾拔萃男兒定會盡力鞏固王者之位。</p><p>《那些年的學界飛魚》回味當年</p><p>D1泳賽星期五舉行決賽，過去比賽亦是不少港隊成員的搖籃，《蘋果動》製作ebook《那些年的學界飛魚》，嚴選10個昔日學界主力，他們經歷D1洗禮後，個個成為獨當一面的星級泳手。<br></p></body></html>