<html><header><meta charset="utf-8"><title>【中環在線】鄧成波四子與林子峰割席 - 李華華</title></header><body><h1>【中環在線】鄧成波四子與林子峰割席 - 李華華</h1><p>優品360（2360）老闆林子峰被「連環割席」。話說近日網上傳出「舖王」鄧成波四子鄧耀邦（Jason）夫妻全資擁有嘅零食店「民生Daily Manson」，實為林子峰旗下優品360嘅「分身」，甚至同美心食品股東牛奶公司有關，Jason噚日就發聲明否認。<br><br>fb近排針對Jason嘅謠言包括「優品360轉名做民生」、「兩間公司關係千絲萬縷」。Jason接受查詢時話，「民生Daily Manson屬正笙有限公司，同優品360同牛奶公司冇關，而正笙有限公司係由我同太太全權擁有。」翻查資料，正笙董事為鄧耀邦及劉綺婷。另一樣值得注意嘅係，Jason祖籍南海九江。<br><br>民生Daily Manson全港有9間分店，提供食品、潮流零食、飲品，以及個人護理和家居用品。部份分店同優品360裝修非常相近，唔知係咪因為咁，所以畀人話兩間公司有關係呢？<br><br>李華華<br>mailto:LiWaWa@AppleDaily.com</p></body></html>