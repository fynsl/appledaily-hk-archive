<html><header><meta charset="utf-8"><title>倪晨曦預演婚禮興奮</title></header><body><h1>倪晨曦預演婚禮興奮</h1><p>倪晨曦（Elva）和陳嘉桓（Rose）昨日在荃灣出席「夢幻婚宴嘉年華」，明年初將成為人妻的Elva穿上婚紗，笑言有綵排結婚的興奮感覺，Elva說：「成日以為仲有時間，原先由今年改到下年2月，但仍然有好多嘢要準備，婚紗搵咗設計師朋友畫圖，1月先有得試，件婚紗唔會係deep V性感，自己怕走光郁唔到。」<br><br>Rose近年花時間鑽研皮紋分析，為身邊人以指紋分析性格，更設立生意為客戶寫報告，她說：「有為自己分析，我係踏實型，我個人鍾意喺屋企，需要搵啲有話題、成熟嘅另一半。」又表示有為余香凝、王敏奕、陳國坤（小龍）及黃宗澤等分析，她說：「小龍需要理據，黃宗澤性格多諗法，鍾意新鮮嘢。」<br>採訪、攝影：張明</p></body></html>