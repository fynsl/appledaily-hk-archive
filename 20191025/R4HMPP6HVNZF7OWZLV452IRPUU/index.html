<html><header><meta charset="utf-8"><title>自覺付出難及子華</title></header><body><h1>自覺付出難及子華</h1><p>楊瑞麟在1987年參加《全能司儀選拔大賽》，撼贏黃子華奪得冠軍後加入無綫。他離巢消息曝光後，網民翻查資料關注此事，對於當年比賽贏過黃子華，他說：「我好怕人哋話我贏咗黃子華，千祈唔好用個『贏』字，我成日覺得呢個比賽只不過係遊戲，遊戲一定係有輸贏，係好隨便嘅一件事，只不過嗰陣係喺一個特定時間贏咗佢箒，而且遊戲有好多主觀，未必真係贏。佢付出咗咁多嘢，相比之下我真係付出好少，工作嚟到我好勤力做，但佢係好主觀去創作啲嘢，呢樣嘢真係好難，大家付出嘅努力冇得比，我真心恭喜同欣賞佢。」<br><br>當年楊瑞麟被安排做司儀，包括《歡樂今宵》、《大江南北》、《香港早晨》及《都市閒情》等，一度被點名為金牌司儀接班人，問他會否覺得機會流失？他說：「睇番過往嘅歷史，係有啲影響，但如果我捕捉晒呢啲嘢，亦未必有更加多，所以算喇，最終都接受當初嘅狀態。」</p></body></html>