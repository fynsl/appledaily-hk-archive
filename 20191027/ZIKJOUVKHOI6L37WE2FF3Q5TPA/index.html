<html><header><meta charset="utf-8"><title>被掟出主時空的未來戰士</title></header><body><h1>被掟出主時空的未來戰士</h1><p>占士金馬倫回歸掌舵，《黑暗命運》故事直接延續1991年《未來戰士續集》。其間的三齣續集，好聽啲，可視為另一條timeline故事；難聽啲，當佢哋冇到。</p><p>《未來戰士3：殲滅者TX》2003年</p><p>事隔十二年，阿諾出任加州州長前再做一次殲滅者。拍過《U-571風暴》祖納芬莫斯托執導，火爆場面做到足，但一拍埋同年上映的《廿二世紀殺人網絡2：決戰未來》，感覺就是老土。選角方面嚴重出事，Nick Stahl做約翰康納？錯晒。</p><p>《未來戰士2018》2009年</p><p>放棄「未來回過去」主橋，直接讓故事發生在審判日後，約翰康納面對天網之餘，仲要面對反抗軍內的人事權力鬥爭。McG主理的動作場面的確好睇，基斯頓比爾亦一如以往地好睇，問題是森禾霍頓那條故事線有點多餘。</p><p>《未來戰士：創世智能》2015年</p><p>原意用來開展另一個三部曲：先帶大家回到1984年時空，向首集致敬，然後才告知：你所熟悉的過去已經不復存在。故事設定不俗，出事在積遜卡克演繹的約翰康納竟然是奸的——即係咁，改寫還改寫，但有些基本設定是不能改的。</p><p>《新未來戰士》電視劇2008至2009年</p><p>故事設定在《未來戰士續集》兩年後，莎拉康納面對內憂外患：內憂是約翰踏入反叛期懶理救世使命；外患是既有機械人追殺，又要應付FBI追捕。Budget有限，特技場面只能將就，但選角好故事設定亦唔錯，只是無以為繼，兩季玩完。</p></body></html>