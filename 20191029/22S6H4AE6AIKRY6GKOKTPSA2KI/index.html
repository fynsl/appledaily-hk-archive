<html><header><meta charset="utf-8"><title>【中環在線】冇心情籌備　12%準新人延婚期 - 李華華</title></header><body><h1>【中環在線】冇心情籌備　12%準新人延婚期 - 李華華</h1><p>經濟前景唔明朗，「超人」李嘉誠旗下長和（001）有份投資嘅生活易，就住今年結婚消費進行調查，結果發現新人因為社會局勢不穩而受影響，有12%選擇延遲婚期，當中大多係2019年尾至2020年結婚嘅新人，原因係唔想帶住悲觀情緒籌備婚禮，亦都擔心少咗賓客出席。<br><br>另外，近排結婚開支比預期多，輕微上升2%到36.92萬蚊，但原來唔係因為豪爽咗，而係婚禮當日交通問題，例如地鐵突然停駛，令到開支增多。<br><br>對於市民發起罷買行動會唔會影響新人揀幫襯邊間商店，生活易市場部經理周卓盈回應話，有聽聞新人消費時會考慮商戶政見。<br><br>另外，生活易總裁馬宗傑就話，婚宴人情有上升趨勢，高級酒店婚宴人情由1,200蚊升到1,400蚊。午間婚宴亦由600元上漲至800元，上升超過三成，係升幅最高嘅人情項目。<br><br>李華華<br>mailto:LiWaWa@AppleDaily.com</p></body></html>