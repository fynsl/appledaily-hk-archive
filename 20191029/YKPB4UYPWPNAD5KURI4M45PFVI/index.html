<html><header><meta charset="utf-8"><title>提楊姓富商　「佢比何鴻燊有錢」</title></header><body><h1>提楊姓富商　「佢比何鴻燊有錢」</h1><p>【本報訊】廉署播放男卧底與被告見面的偷拍片段，其間被告不時自吹自擂，稱楊姓富商及Martin Lee都是其顧客，說罷兩句又謂「全名唔好講」，要男卧底追問Martin Lee是誰，被告才稱是「徐子淇老公」，連已故富商「神童輝」羅兆輝也是他的朋友，說「佢死咗我都好唔開心」。<br><br>被告韋駿鋒稱曾為李家誠申請「Macau Golf Club」會籍，並嘗試說服男卧底：「你會問人哋咁有錢，使鬼搵你？但同一時間，就係佢咁有錢，使鬼受你恩惠，等你畀嗰membership佢？」他自言認識「詠春嗰個、丹哥」，謂對方「都係喺澳洲（買馬），全名無謂講」。<br><br>之後被告提到楊姓富商亦是其客人，但對方因有刑事案底，故不能申請馬會會籍，「佢開咁多酒店，英皇駿景嗰啲，就係當係私人會所」，並謂「大陸畀晒博士呀、碩士呀畀佢，𠵱家好好先生喇」，但後來被告又稱「唔好講咁多」。第二次會面，被告再主動提起楊姓富商，指對方現時比何鴻燊有錢，又自稱認識英皇集團行政總裁，是他的「同期」。男卧底反問被告是否曾為楊姓富商打工，被告表示「呢啲唔講」。<br><br>■記者蘇曉欣</p></body></html>