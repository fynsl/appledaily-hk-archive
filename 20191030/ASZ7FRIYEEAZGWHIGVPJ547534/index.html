<html><header><meta charset="utf-8"><title>【MyGut者言】電影＋區塊鏈有冇得諗 - 徐家健</title></header><body><h1>【MyGut者言】電影＋區塊鏈有冇得諗 - 徐家健</h1><p>以100枚SELF TOKEN兌換1張電影票券，台灣娛樂經濟的貨幣制度正式進入「戲本位」年代。虛擬加密貨幣SELF（自元）早於10月1日已在交易平台BitAsset全面上線，而支援SELF智能合約生態獎勵機制的電影《聖人大盜》，亦於10月18日在台灣上映。<br><br>電影加Blockchain，就如科技加經濟，不但有得諗，還需要經濟學者一起諗。同事兼師弟林仲生，是SELF TOKEN的聯合創始人及首席經濟學家，他替SELF設計了一套名為SELF SCORE的機制向參與兌票、消費、使用或推廣的用戶發放獎勵。以在台灣上映的《聖人大盜》為例，用戶只要以數位資產錢包中的SELF餘額兌換電影票，便可獲得消費挖礦獎勵，而用戶所能分配到的挖礦成果數量，便是依照用戶於區塊鏈上的數位資產持有及消費歷史，再經由智能合約演算法計算的SELF SCORE決定。<br><br>女友Babe問：「你老友係首席經濟學家，你呢？」我答：「我係你首席男友，佢隻幣sell自主嘅沉浸式娛樂，我畀你自主咁沐浴在愛河中。」<br><br>她質疑：「你啱啱先去完搵台妹，鬼信你。」我解釋：「係睇台戲呀，男主角送咗粒編號1314嘅非同質化代幣畀台妹，一生一世係因為喺區塊鏈上面，呢個係永遠唔可以竄改嘅紀錄。」<br><br>她再問：「咁去中心化呢？中國特色嘅，我唔信會去中心化囉。」<br><br>我再答：「係換中心，以前自我中心，之後以你為中心。」<br><br><br>徐家健<br>美國克林信大學經濟系副教授<br> http://fb.com/economics3.0/ <br>本欄逢周三刊出<br></p></body></html>