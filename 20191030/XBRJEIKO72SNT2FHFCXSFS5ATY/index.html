<html><header><meta charset="utf-8"><title>網民籲搵紅星發聲　天佑：邊個當紅</title></header><body><h1>網民籲搵紅星發聲　天佑：邊個當紅</h1><p>徐天佑自逆權運動以來多次發聲，勇於表態，前晚他又在Ig貼肺腑之言：「小朋友唔好喊，辛苦你了。記者們、銀髮們，辛苦你了。女士們學生們，辛苦你了。大家辛苦了。」天佑一出post，即有網民留言：「性別歧視？男士呢？」天佑秒回：「男士係戰士，仲使講咩！」</p><p>有網民請天佑找當紅的藝人朋友幫忙發聲，另一網民即道破：「第一，天佑已經係一個當紅的藝人。第二，多啲人發聲當然好，但唔係每個人都有天佑嘅赤子之心。」天佑忍不住反問：「有邊個當紅？」網民再說：「你諗吓邊個知名度高，我只想鼓勵更多人幫忙，呢個時候唔係計較面子。」天佑再回覆：「我乜嘢面子都冇諗過，我只係真係好奇想知你覺得邊個當紅？」<br>撰文︰祖李</p></body></html>