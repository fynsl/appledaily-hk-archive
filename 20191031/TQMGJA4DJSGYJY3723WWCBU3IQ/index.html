<html><header><meta charset="utf-8"><title>臨危受命海怡西披甲林浩波：民主之戰由呢度開始</title></header><body><h1>臨危受命海怡西披甲<br>林浩波：民主之戰由呢度開始</h1><p>【本報訊】距離區議會選舉只有不足一個月，港府DQ出戰南區海怡西的香港眾志秘書長黃之鋒的參選資格，本身為經濟顧問、被外界視為黃之鋒Plan B的林浩波要臨危受命上陣。40歲的林浩波與較他年輕的黃之鋒比較，雖然屬於社運新手，但受2014年雨傘運動啟蒙後，身在英國的他投入當地聲援港人的行動，傘運後更放棄英國舒適生活回流香港，到海怡服務社區，冀以專業知識回饋香港，「我拎咗香港咁多嘅資源去讀書，其實正常、有良心嘅人都應該返香港貢獻社區」。<br><br>曾任投行經濟師的林浩波當年回流香港，加入由金融及財經界組成的傘後組織「思言財雋」，認識在海怡西服務的黃之鋒，一年前更加入海怡民主派服務團隊。他認為，地區服務是體現民主的開始：「我都同意之鋒之前講法……地區工作先係最深入民心，由呢度開始打起（參選），反而會體會到民主係啲咩。」</p><p>經濟分析師都係想用自己嘅知識去改變社會現況，而經濟學都係想understand社會同人之間嘅互動，社區工作係我最enjoy嘅一個工種。</p><p>作為經濟分析師，他認為自己的工作與地區服務息息相關，「經濟分析師都係想用自己嘅知識去改變社會現況，而經濟學都係想understand社會同人之間嘅互動，社區工作係我最enjoy嘅一個工種」，強調不介意付出時間投身社區。林浩波過去一年與黃之鋒拍住上服務社區，形容海怡民主派是一個團隊，所以他否認自己是Plan B：「我哋只有唯一一個plan，就係希望贏到選舉。」憑他的專業配合黃之鋒海怡居民身份，過去協助社區處理大小問題，由屋苑老化到社區規劃等，相信自己是居民最好的選擇。<br><br>對於政府DQ黃之鋒，林浩波直言是不公義，若居民支持「捍衞制度公義」並認同「共建民主海怡」理念，便應以手中一票支持他。面對選舉工程落後，林浩波要與黃之鋒追趕失去的時間，他周二完成候選人號碼抽籤程序後，已立即與黃之鋒落區向居民解釋情況。<br><br>至於陣前易將會否影響選情？將以海怡居民身份輔助林浩波的黃之鋒指，今次海怡西選情具有挑戰性，指海怡半島除了有不少中產和專業人士，同時有為數不少的警察宿舍，強調民主派海怡團隊過去幾年都在社區推動由下而上商議式的民主，相信居民可以感受到他們的努力。<br><br>黃之鋒又指即使被DQ也不會放棄地區服務，「佢取消咗我海怡西候選人嘅資格，但我都仍然係海怡西居民，我相信作為居民嘅資格政府係取消唔到嘅」。黃強調會與林浩波團隊互補不足，「佢嘅專業知識、到我本身作為當區居民（對社區嘅了解），可以互補不足，都係好關鍵」。<br><br>同區參選人尚有爭取連任的新民黨陳家珮。<br>■記者陳嘉裕</p></body></html>