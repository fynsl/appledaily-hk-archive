<html><header><meta charset="utf-8"><title>【個個鬧爆】天佑寸爆阿叻乜都唔知</title></header><body><h1>【個個鬧爆】天佑寸爆阿叻乜都唔知</h1><p>杜汶澤和陳百祥昨日上直播節目舌戰，討論社會黃藍和警暴等社會問題，不少藝人名人都有收看，其中徐天佑寸爆阿叻：「我唔知！我唔識！我唔信！我睇唔到！唔關我事！」阮民安則說：「我覺得阿澤完勝呀，一開始，不停截停阿叻唔俾佢講嘢，呢招阿叻成日用啦，今次自己受返，澤哥，精采，好波！」黃秋生以短訊回覆說：「結果應該係打和，唔係辯論，又冇舉證、又冇反證。同我估嘅一樣。」</p><p>港台主持曾志豪：「阿澤太善良，一心講道理。但荷蘭叻使出『唔睇唔信唔知』嘅無恥防守，密不透風。但阿叻講多咗一句，居然話事後要成立獨立調查委員會，呢個係犯咗差佬大忌，屬於擺老烏own goal。」作家王迪詩在社交網留言：「你估忍笑好容易？面前嗰位不斷講嘢推翻自己三秒前講過嘅嘢，不斷指住隻鹿話係馬，花0.1秒同佢拗我都覺得浪費自己人生。對住藍絲，就當一場娛樂。」<br>採訪：皓騫</p></body></html>