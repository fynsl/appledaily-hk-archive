<html><header><meta charset="utf-8"><title>【智取大市】愛國貨打擊雙11 - 晉佳</title></header><body><h1>【智取大市】愛國貨打擊雙11 - 晉佳</h1><p>由5月到現時，恒指保持約一個月升、約一個月跌嘅梅花間竹波動市。<br><br>恒指處於27600點左右，距離低位25000點左右，其實只彈咗兩千幾點，但25000點至26000點之下，市賬率略高過1倍，足以築起護城河，除非喺目前信心低迷、對各方面壞消息已一定心理預備之下，仍可以有突發重大壞消息產生，否則大跌不易，況且，喺美國總統大選之前，美國仍有減息武器在手。即使貿易談判出晒事，港股月底前急插機會不大，指數要跌都係重複9月中至10月中嘅慢跌走勢居多。<br><br>下周一就係一年一度嘅「雙11」，根據調查顯示，有超過四分之三嘅受訪中國消費者，對於買美國品牌產品會三思而行，其中一半話因為要愛國。<br><br>如果消費模式因為愛國而改變，減買較貴嘅美國貨而買較平嘅國產貨，一來一回，「雙11」整體銷售額相信會受影響，當然，條數唔靚都谷到靚為止，認真便輸了。雖然愛國情懷驅使國產貨李寧（2331）、波司登（3998）銷售強勁，但李寧「雙11」當前單日大成交下跌近半成，股價攰攰哋，似乎「雙11」炒作不宜太高期望。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>