<html><header><meta charset="utf-8"><title>【中環在線】廖氏第三代賣咖啡賣到泰國 - 李華華</title></header><body><h1>【中環在線】廖氏第三代賣咖啡賣到泰國 - 李華華</h1><p>創辦廖創興銀行嘅廖寶珊家族，其第三代廖偉芬（Jennifer）的咖啡王國越做越大，旗下精品咖啡店The Coffee Academics更進軍泰國，華華聽聞喺當地嘅反應唔錯，有香港人去嗰邊旅行都會試下。Jennifer話全球精品咖啡市場有雙位數字嘅增長，越嚟越多人由連鎖咖啡店，轉咗去幫襯精品咖啡，所以嚟緊會繼續喺東南亞市場，好似越南、馬來西亞等地開舖。<br><br>至於香港市場，佢就好自豪咁話咖啡店由嚿年開始，做到每杯飲品都有70%同社會價值有關，好似推動公平貿易。通常啲生意人都覺得做可持續發展搵唔到錢，佢就話自己嘅客多數係千禧BB，好鬼重視呢啲價值。<br><br>另一位富二代、維昌集團副主席陳彥琳，之前參加過真人騷《窮富翁大作戰》體驗貧窮生活，現時接管家族生意，都話要將賺錢同可持續發展結合。唔知佢哋會唔會坐言起行呢？<br><br>李華華<br>mailto:LiWaWa@AppleDaily.com</p></body></html>