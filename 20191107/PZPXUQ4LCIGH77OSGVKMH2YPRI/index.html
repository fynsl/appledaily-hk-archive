<html><header><meta charset="utf-8"><title>【馮仁昭四圍超】林恬兒牛一感激父母</title></header><body><h1>【馮仁昭四圍超】林恬兒牛一感激父母</h1><p>林建岳千金林恬兒上個月中35歲生日，佢噚日將近半個月親友同佢慶祝嘅相放上社交網，當中見到近日絕迹公開活動嘅閨密徐子淇。<br><br>恬兒仲貼出父母林建岳同謝玲玲分別同佢慶祝嘅相，除咗哥哥林孝賢、細妹林顥伊同弟弟林孝能，恬兒嘅老公何正德同一對仔女都在場，恬兒用英文感恩地留言：「祝福我生命中所有的美麗靈魂。」<br>撰文：馮仁昭</p></body></html>