<html><header><meta charset="utf-8"><title>新城取消頒獎禮　改隨機送獎</title></header><body><h1>新城取消頒獎禮　改隨機送獎</h1><p>港台早前宣佈因應社會氣氛影響及考慮公眾活動安全，決定取消「第42屆十大中文金曲頒獎禮」，據知新城亦決定取消原訂於下月28日，假灣仔會展舉行的「2019新城勁爆頒獎禮」，改為「隨時隨地」頒獎。</p><p>加入數碼新科技</p><p>《蘋果》昨日向新城知訊台執行總監程凱欣求證，她在電話中表示：「正如之前所講，新城勁爆頒獎禮係會照樣舉行，不過今年頒獎模式同以前好唔同，比較破天荒，所以唔可以話某一日係頒獎日，或有一個實體頒獎典禮。」程凱欣指今年頒獎方式加入數碼元素，希望藉着新科技或數碼平台，拉近歌手跟樂迷距離：「頒獎形式係隨時隨地會發生，唔係喺一日入面發生，亦都唔止喺studio發生，亦唔排除去第二個地方發生。」此外程凱欣還透露今年有一個名為「新城至hit賞」給樂迷投票，詳細稍後公佈。</p><p>王迪詩Ig被河蟹</p><p>另外，王迪詩前晚在社交網發文，指日前在Ig貼出2015年在港台節目《我係乜乜乜》訪問陳百祥（阿叻）時的相片和留言，被Ig「河蟹」。她留言：「Ig話我昨日寫關於叻哥同阿澤辯論個post係hate speech，將我個post刪除咗。大批五毛留言攻擊我，Ig個post被佢哋report到刪咗，相信fb post被消失都不遠矣。」<br><br>而曾任中大中文系高級講師的「Ben Sir」 歐陽偉豪昨日則在fb撰文，指摘保安局局長李家超前日在立法會，稱兩萬多個市民致電報案中心求助是「濫用」，Ben Sir留言：「1個市民打2萬次999，是濫用。2萬個市民打1次999，是集體向警方叫救命。把『集體向警方叫救命』稱作濫用，是濫用『濫用』一詞。如此高官，1個月賺30萬，是濫用公帑。」<br>採訪：皓騫</p></body></html>