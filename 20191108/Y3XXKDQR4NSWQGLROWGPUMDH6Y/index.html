<html><header><meta charset="utf-8"><title>羅仲謙被楊怡催搵錢</title></header><body><h1>羅仲謙被楊怡催搵錢</h1><p>羅仲謙和岑麗香昨日在銅鑼灣出席活動，最近有傳楊怡有喜，羅仲謙被追問是否造人成功？他含糊應對：「如果成功都唔講住，三個月先講，如果真係有都唔會呃大家。要問吓佢，我哋有三十幾個鐘冇見，好陰功。」之後他會到內地拍劇，太太會催促工作賺錢，充當經理人。有指羅仲謙拍劇時，對手張秀文狂放電，他笑說太太不當一回事：「助手係太太之前請，佢資力深，工作嘅人都係佢老友。」他笑言沒有「身痕」，因為心中從未想過。<br><br>香香本月17日生日，她的生日願望是與丈夫和BB一起，有傳她執二攤代李佳芯拍《BB來了》續集，香香說：「唔覺得係，我冇咁諗，有角色就想演。」她表示不會怕上一集收視太好而感到有壓力。<br>採訪：王連連<br>攝影：陳俊強</p></body></html>