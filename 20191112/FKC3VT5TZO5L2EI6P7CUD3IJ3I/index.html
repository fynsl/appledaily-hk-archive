<html><header><meta charset="utf-8"><title>【魚樂無窮】公用股避險不再 - 唐牛</title></header><body><h1>【魚樂無窮】公用股避險不再 - 唐牛</h1><p>本港政局急劇惡化，恒指借勢大調整，一來高位幾次挑戰28000點不果，淡友趁有壞消息便發難，二來即市插逾800點，將恒指重倉牛仔一網打盡，再向下殺的誘因減少，27000點料再次成為爭持水平。<br><br>還記得上周做友台直播，有觀眾問本地地產股係咪買得過，當時已指出，雖然從圖表出發，走勢有突破迹象（未計今日），但本地政局問題未解決，上升空間明顯有限，值博率不高，經過今日的下跌，所謂靚圖原來又係夢一場，緊記本地概念股，只宜低位博反彈，絕對不可高追。<br><br>同一道理，以往港股大跌，總見到資金湧往兩電一煤及一眾房託股，但從昨日所見，相關股份非但未有逆市上升，部份跌幅更較指數大，正正因為本地概念，已由避險變成當風區。炒股票與其他事情一樣，切忌一本通書睇到老。<br><br>恒指成份股最終未有變動，安踏（2020）大熱倒灶下插逾4%，黑馬美團（3690）亦挫3.4%，但好消息是，恒指公司稱會就同股不同權股份升呢做藍籌作出諮詢，預計明年5月會有結果，如此一來，這隻新經濟股又多個炒作概念了。<br><br><br>唐牛<br> http://fb.com/tongcow88 <br>本欄逢周二、四刊出</p></body></html>