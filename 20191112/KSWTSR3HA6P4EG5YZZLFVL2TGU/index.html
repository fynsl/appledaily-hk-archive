<html><header><meta charset="utf-8"><title>【亮說亮話】買樓如食大閘蟹 - 湯文亮</title></header><body><h1>【亮說亮話】買樓如食大閘蟹 - 湯文亮</h1><p>有老友送了一籮陽澄湖大閘蟹給我，我話現在社運正濃，不如到舍下食大閘蟹，老友話卻之不恭，於是叫多幾個老友一齊，最緊要叫兩位家務助理唔好放假，因為食大閘蟹要有很多輔助工作，除了蒸蟹之外，還要燙酒。有老友帶了一瓶10公斤花雕酒，仲話不醉無歸。<br><br>飲多兩杯，有老友話樓價已經下跌了10%，政府又出招救市，現在是不是買樓時候？大家望住我。其實，是否買樓除了因人而異，亦要講時勢，一定要等供應大增，俗語話大造的時候才買，在過往一段長時間，地產商可以控制供應量，根本唔會出現大造這個情況，但自從政府推出新樓空置稅，地產商就會迫不得已賣樓，估計供應量將會大增，新樓樓價就會下跌。影響所及，二手樓樓價亦會下跌，如果打算買樓，或者可以忍下手，等多幾個月。<br><br>我對其他幾位老友話，現在大家年紀有咁上下，非常注重飲食，大閘蟹膽固醇高，一般年紀大都不敢放肆，如果不是有老友專程送陽澄湖大閘蟹到來，我也不打算食。我不是不食，而是等多一個月才食，那時候大閘蟹大造，不但價錢便宜一點，而且質素比現在好，還有，天氣凍一些，食大閘蟹特別有味道。老實說，買樓也是一樣，現在買當然可以，但遲一些，可能以同樣價錢，買到面積更大、質素更佳的樓宇。<br><br><br>湯文亮<br>mailto:jacinto.tong@gmail.com<br>本欄逢周二刊出</p></body></html>