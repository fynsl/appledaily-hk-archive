<html><header><meta charset="utf-8"><title>和平紀念日不和平藝人鬧警開槍殺戮杜汶澤：黑警屠城</title></header><body><h1>和平紀念日不和平<br>藝人鬧警開槍殺戮<br>杜汶澤：黑警屠城</h1><p>昨日是和平紀念日，但這個紀念兩次世界大戰死難者的日子一點也不和平。網民昨日號召全城三罷，發起和理塞「黎明行動」癱瘓交通捍衞自由，警方卻在多區亂射催淚彈，包括中環鬧市、將軍澳等，令不少市民無辜中招。昨早有黑衣人在西灣河堵路，一名交通警在毫無警示下連開三槍，其中一槍近距離射中一名手無寸鐵的21歲青年腹部，性命垂危，又有交通警在葵芳駕電單車撞向人群，全港各處風聲鶴唳。警員濫暴引起全城藝人鬧爆，杜汶澤更直言昨日是「黑警屠城」。<br>撰文：翁可人</p><p>在大前日已表態昨日會罷工的杜汶澤，在交通警開槍後，先在fb以黑底白字寫上「1111黑警屠城」，隨後又接連留言：「你讓子彈多飛一會，子彈已打在別人的兒子身上。你僥倖逃過，好好上班吧！然後盡快忘記此事，以後也別再大聲吶喊。」更表示：「覺得香港人真係好鍾意返工。」他隨後又留言：「慘？咁你要問自己一句，你有資格傷心嗎？」</p><p>何韻詩：香港人，忍夠喇！</p><p>何韻詩昨早先在Ig留言：「首先要問嘅問題係，兩位少年喺佢拔槍前本身冇攻擊性動作，亦冇任何武器喺手，有冇逼切性，有冇必要拔槍？用警棍或者等候支援唔得嘅？警察通例要求警員任何時候，要先用最低武力制服對方，呢個係咪已經係最低武力？」隨後又在fb貼出交通警駕電單車撞向人群的片段：「黑警意圖謀殺！當自己打緊機啊？今日交通警收到個指示係咪『殺無赦』？」義憤難平的阿詩繼續貼文：「黑警屠城。點解你仲可以安然返工？」、「香港人，忍夠喇！無限期三罷啦！」呼籲大家作無限期抗爭。</p><p>王宗堯：係咪想取消區選？</p><p>王宗堯昨午現身譚小環開設的「渣哥」銅鑼灣店做一日義工，他說：「之前同小環同佢老公傾過，佢哋會將今日嘅收益捐晒去星火基金，所以雖然佢哋兩公婆唔喺香港，但我都落嚟幫手。」對於警方濫捕，王宗堯說：「唔知講乜嘢好，唔知𠵱家警察攞真槍出嚟係咪已經成為常態？總之有好多消息滿天飛，一時又話金管局限制提款，搞咁多嘢，唔知係咪想為取消或者延期嚟緊嘅區選鋪路？」</p><p>梁芷珊：你哋一定要還</p><p>昨日警員開真槍，在旁竟有名中年男子拍手示好，梁芷珊在社交網上怒罵：「你哋一定要還！」並留言：「仲撐佢嘅、喺旁邊拍手掌嘅，你哋係咪會幫手還？冇，我講緊有啲仆街爭我錢箒，但我睇住佢越使越大，身邊仲有好多人助興，𠵱家越欠越多，條數都唔知點計。我想問吓啲啦啦隊，係咪打算到時幫佢手還？」梁芷珊又發長文：「唔知呢位係家教會主席嘅開真槍警員，噚晚瞓覺之前有冇諗過今日會開槍嘅呢？個受傷市民，𠵱家就喺醫院搶救中，唔知呢位警員喺邊呢？使唔使落口供㗎？定係喺牛頭角放埋催淚彈，開緊香檳呀？」</p><p>王喜：躝番去做學警</p><p>多次公開以前皇家香港警察身份譴責警暴的王喜，昨日於fb怒斥開槍交通警：「對方對你做過啲乜嘢令你決定要拔槍、開槍？咁對方喺中第一槍後，對你做過啲乜嘢令你決定對佢開第二槍、第三槍？洗乾淨個屎忽坐監坐到你人生嘅盡頭啦！」他又斥交通警撞向人群：「國際標準：駕駛機動車輛衝向人群，就是恐怖襲擊。咁都唔識？就死躝番去做RPC（學警）！」</p><p>伍家謙：唔好麻木</p><p>無綫前新聞主播伍家謙在fb呼籲不要對警察濫權麻木：「記得幾年前，放催淚彈係好大件事，到𠵱家發生得太多，可能好多人會因為咁麻木咗。記得幾年前，射橡膠子彈係好大件事，到𠵱家發生得太多，可能好多人會因為咁麻木咗。記得幾個月前，抆真槍出嚟係好大件事，到𠵱家發生得太多，可能好多人會因為咁麻木咗。記得個幾月前，向天開槍係好大件事。到𠵱家發生得太多，可能好多人會因為咁麻木咗。再睇埋今日嘅事之後，唔好麻木，麻木會成為歪理變常態嘅養份。」</p><p>藍奕邦：典型惡霸</p><p>藍奕邦在fb留言：「還選擇跪低的人，還選擇獻媚奉承的人，還選擇中立的人，還選擇沉默的人，你們今日還過得安樂嗎？」他又在twitter轉載一張白髮婆婆疑被警方拘捕的圖片，以英文斥警方是典型惡霸。</p><p>鄭敬基：不能多個周梓樂</p><p>鄭敬基在Ig貼文，向中槍少年打氣：「年輕人，你要活過來，為屬於你和你們這一代的香港未來要健康起來。我們不能再多個周梓樂，我們受不了再多個陳彥霖。此時此刻香港烽煙四起，每個人心如果還有靈魂都在下沉，想着今天、今晚如何完？」</p><p>陳志健：希望大家平安</p><p>陳志健昨日到新城接受訪問，他坦言：「今朝出門口都好塞車，塞咗兩個鐘頭先嚟到。」至於交通警槍傷年輕人，他表示：「睇到新聞都好唔開心，都係嗰句希望事件盡快平息大家平安。」</p></body></html>