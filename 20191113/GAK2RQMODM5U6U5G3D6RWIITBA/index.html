<html><header><meta charset="utf-8"><title>舊愛陳山聰：值得恭喜</title></header><body><h1>舊愛陳山聰：值得恭喜</h1><p>何超雲舊愛陳山聰昨日到商台接受訪問，提到超雲有新戀情，山聰表示沒有留意：「任何人有喜事都值得恭喜。」問到他月初結婚，對方有否送上祝福？山聰說說：「唔回應啦，我都結咗婚啦。」山聰又表示結婚後至今已個多星期，但工作十分忙碌，他說：「因為之前為咗搞結婚特登放假，𠵱家就要返去開劇，一路要拍到月底，然後就要飛美國登台。」山聰表示由於工作排得密密麻麻，要延至明年年中才能和太太度蜜月。</p><p>提到有報道指山聰好友姚子羚近日因失戀暴瘦，他說：「可能因為佢開始食素，見佢平時食嘢都唔多，我已經成日叫佢食多啲，加上呢套劇都拍得幾辛苦，但我又唔覺得係因為失戀，相反我覺得佢個人好硬淨，好堅強。」<br>採訪、攝影：曹家誠</p></body></html>