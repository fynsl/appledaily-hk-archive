<html><header><meta charset="utf-8"><title>黑警「投資」大灣區 - 陳也</title></header><body><h1>黑警「投資」大灣區 - 陳也</h1><p>報紙半版賣新書廣告，教人大灣區城市投資大法。<br><br>大灣區？不了。<br><br>黑警一路開槍打人射藍南亞朋友，將活生生年輕人變浮屍、變墮樓冤魂，甚至懷疑在荃灣警署輪姦被拘捕的女生，自知暴行做盡，天理不容，必須預早諗定縮數，為敗走大灣區做定生涯規劃。這本投資指南顯然為黑警度身訂做。揀大灣區，可想而知，跟拎了美國綠卡和全家拿了加拿大護照和一早在97年，就是科大學生周梓樂出生那一年，攞了居英權、子女做晒疑似脫歐英國公民的警隊高層，完全唔同樓層！42樓，唔係你班殺人兇手強姦犯嘅主場，明白未！紅三代視外國護照為旅行證件，黑警被捧上北京做長城喪跑的微信生招牌，員佐級工會那位一級戰犯順水推舟，開口叫上市公司俾優惠價，買肇慶樓花，安享退休晚年。當刻退場機制，阿sir話晒事！<br><br>大灣區9+2城市，遍佈香港黑警，家屬打橫行叻過阿叻。這種願景即將成真，將來就算有獨立調查，委員叫黑警返歸協助搜證，落戶大灣區的兇警已經自動送中，睬你都傻。逃犯條例？釘咗蓋啦！知法犯法的黑警染藍大灣區，有乜好投資得過，跨集團大灣區聯營洗黑錢！</p></body></html>