<html><header><meta charset="utf-8"><title>中大硝煙四起　校友不容森美哽咽打氣：未到絕路</title></header><body><h1>中大硝煙四起　校友不容<br>森美哽咽打氣：未到絕路</h1><p>警方連日來強闖多間大學，中大校園更成為主要襲擊目標，警方前日在中大校園狂轟逾千枚催淚彈，令全校陷入硝煙。不少藝人均對政府及警方的暴行表示極度不滿，當中身為中大舊生的商台DJ森美，昨早在節目哽咽為香港人打氣，他說：「人間未到絕路，努力！」而曾任中大中文系高級講師的「Ben Sir」歐陽偉豪及中大畢業的前主播張寶華，都齊聲譴責警暴。</p><p>向來敢於為民發聲的商台，昨日在社交平台宣佈：「《還我們公義 903個個為什麼？》一人一個留給當權者的問題。因應社會狀況，903今日由上午十點至黃昏七點，所有節目將會改為播放特備節目」，並指歡迎聽眾WhatsApp留低想向政府提出的問題，更會抽出部份問題讀出。</p><p>網民怒轟林鄭收手</p><p>畢業於中大新聞與傳播學院的森美，昨早在商台主持節目，甫開咪已一度哽咽，其後嚴肅地讀出每個聽眾留言，當森美播完王菀之的《天堂有路》後表示：「天堂有路，但係人間未到絕路，努力！」其拍檔小儀也說：「我哋大家都係香港人，我愛香港。」之後他們分別讀出聽眾的留言，當中有不少人為年輕人打氣：「萬句心痛都表達唔到嗰種痛，點解要咁對待自己人民？」、「年輕人呀，你哋係應該被愛，唔好再俾人傷害，全港人都非常痛心。」<br><br>其後，商台的DJ相繼在不同平台發聲，謝茜嘉在節目上忍不住問：「真係要咁樣？真係冇其他方法？」朱薰則在Ig呼籲大家留言，她說：「抱歉，今天仍然抱恙未能回電台支援，辛苦各位同事了！」阿檸就貼了一張中大校園冒出大量濃煙的黑白相。有網民留言感謝商台堅持發聲，另外有人大鬧特首：「 林鄭，你係咪要殺晒香港人嘅兒女，你知唔知我哋有幾用心用力用錢去栽培我哋嘅兒女，我哋唔係個個有錢人，全部血汗錢，個個小朋友失去晒童年，好畀心機讀書先上到大學，𠵱家要用佢哋嘅努力聰明，去想辦法去抗爭去保護身邊嘅同行，佢哋努力讀書唔係咁用㗎，收手啦！」</p><p>張寶華斥無綫偏頗</p><p>而其他中大的舊校友都相繼發聲，曾任中大中文系高級講師的「Ben Sir」歐陽偉豪，前日已經將fb頭像相，改為中大冒黑煙的照片。昨日由他主持的網上節目《Ben Sir補習班》亦宣佈取消，他不忘揶揄林鄭前日見記者時的用字，他留言：「考慮過自私、停擺、圈套、中計等因素，決定今天取消《Ben Sir補習班》。」<br><br>前主播張寶華畢業於中大新聞及傳播學院，前日她在fb譴責警方：「作為中大畢業生，我嚴厲譴責警察，我完全冇辦法理解差人今日對中大作出嘅所有行為！今日又TG又水炮車攻中大攻咗一日，校長明明同你談判緊，你話校長控制唔到啲學生，於是兜口兜面放TG。」她又留言反駁無綫新聞「是學生先擲汽油彈」的指控：「TVB話係學生先擲氣油彈，我cross check咗RTHK、01同商台，三個傳媒都報道係差人先放TG，大概兩個鐘，副校長戴豬嘴到現場，話已經同佢哋commander通電話，請差人停止fire TG，但佢哋直頭射水炮。」張寶華指不明為何前線警察完全不服從指揮官的命令。填詞人潘源良被問到母校被警察破壞，他昨以短訊回覆：「真正的智慧是生於憂患。因為只有憂患，可以把我們之精神從一種定型的生活中解放出來，以產生一超越而涵蓋的胸襟，去看問題的表面與裏面，來路與去路。」<br>撰文：翁可人</p></body></html>