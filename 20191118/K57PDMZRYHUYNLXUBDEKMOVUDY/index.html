<html><header><meta charset="utf-8"><title>岑子杰：用選票向警暴說不</title></header><body><h1>岑子杰：用選票向警暴說不</h1><p>【本報訊】民陣召集人岑子杰早前兩度遇襲，10月中那次更遭人以鐵錘重擊頭部。岑昨日撐枴杖出席民主動力區選造勢大會，代表社民連出戰沙田瀝源選區的他直言，市民要用區選一票，表達對警暴強烈不滿，亦令林鄭月娥明白，市民支持反警暴、爭取五大訴求立場不變，「（林鄭）覺得民意係有機會逆轉，呢件事係絕對冇可能」。<br><br>代表社民連出戰的岑子杰指，今次區選是對反警暴、爭取五大訴求全民表態機會，連長者也對他稱11.24區選是唯一一個可以給市民表態的場合，以選票向林鄭表明，她死撐警方執法沒有問題是錯的，「希望再次表達我哋唔係好似林鄭所講，覺得警察係冇問題，我哋係撐五大訴求、撐年輕人」。</p><p>張秀賢：合力推高投票率</p><p>近日抗爭行動升級，岑子杰承認未必所有人完全認同年輕人處事手法，但他指警方近月不斷將對付示威者暴力升級，也完全不能接受。岑又批評日前解放軍聲稱自發步出軍營清路障，做法完全違反《基本法》有關駐軍規例，「佢哋嘅自發，其實係違法」，認為一國不檢點，將令香港兩制蕩然無存，「當解放軍唔識自制、唔遵守紀律、唔尊重《基本法》，咁去自發違法嘅話，其實係令好多重視一國兩制嘅人感到非常心寒同擔心」。與岑同區參選的有公民力量黃宇翰。<br><br>早前返中大視察示威、左腳被玻璃所傷的中大學生會前會長張秀賢，昨也撐住枴杖現身。他不覺得中大事件會對民主派選情有大影響，民調至今未顯示民意逆轉，「其他嘅嘢，就要靠候選人各自努力，去推高投票率」；又指支持民主派制衡政府的港人，11.24都應該投票。張為元朗元龍區候選人，同區候選人包括經民聯王威信及退休人士周樂寧。<br>■記者林俊謙</p></body></html>