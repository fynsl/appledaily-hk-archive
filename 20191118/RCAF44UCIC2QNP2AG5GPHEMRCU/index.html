<html><header><meta charset="utf-8"><title>張堅庭嘲解放軍過港府一戙</title></header><body><h1>張堅庭嘲解放軍過港府一戙</h1><p>前日一批解放軍駐港部隊聲稱「自發」在浸大對開清理路障，事後被網民鬧爆破壞駐軍法及一國兩制，導演張堅庭前日在社交網留言：「無論如何，只得短褲短衫，赤手空拳並一身肌肉，總比一身武器好。以軟實力過咗政府一戙。」不過一眾愛國藝人如陳法蓉、李泳豪、孫耀威及梁競徽就紛紛在微博轉貼相關消息及讚好，而向太陳嵐則在社交網中留言讚解放軍：「全世界都在等着解放軍拿槍出來，結果解放軍拿掃把水桶出來啦！睿智！」</p><p>另外，亞視前女藝人歐陽海璇早前在社交網留言，批評香港首富李嘉誠支持抗爭者：「你支持暴徒今日再送物資去中大餵飽他們來破壞香港，香港市民絕不放過你……」昨日《蘋果》聯絡歐陽海璇問及此事，她表示：「忍咗好耐，我同佢都係潮州人，我哋所有潮州人都知呢件事，可能你對李嘉誠都唔係好了解，佢𠵱家香港好多資產都撤走晒啦。」<br>採訪：魯吉</p></body></html>