<html><header><meta charset="utf-8"><title>自發症 - 陳也</title></header><body><h1>自發症 - 陳也</h1><p>駐港解放軍終於出動。有幾點戰略意義，連二陂坊師奶都睇得出，如下：<br><br>一，擺明剃美國眼眉，自發出兵，吹得佢脹嗎，要取消香港獨立關稅地位？搬磚之噃stupid！<br><br>二，老解出兵，師奶fc過，官兵位位雄赳赳，斷斷唔係黑警喬裝嘅。反證駐港老解過去六個月，同樣冇喬裝過黑警。講「就係要搞你」、「新屋嶺雞姦好好玩」這些肯定唔係老解，割席！<br><br>三，自發，可圈可點。去年已經自發過，今次翻發，有機會成為老解風土文化。周六自發，犧牲happy hour，搬磚，唔計OT嘅，曲線打臉黑警。（亦乘機向同一時間集會的同志們，真騷肌）<br><br>四，老解搬磚，無蒙面，零gear，光明磊落，兜巴星退下火線的盧一哥。42樓的大叔，你管得掂班失控手足？天方夜譚！<br><br>五，身穿特戰八連的戰衣，進入戰備狀態的老解，對記者說：放下你的儀器，做正能量的事。傳媒是黑警和老解的眼中釘，兩個陣營都想「解放」記者，唔想只剩cctvb的hkers，自發症，升級撐！</p></body></html>