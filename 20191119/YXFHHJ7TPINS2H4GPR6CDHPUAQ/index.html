<html><header><meta charset="utf-8"><title>心態有變　不急於搵工畢業生起薪點料向下</title></header><body><h1>心態有變　不急於搵工<br>畢業生起薪點料向下</h1><p>【本報訊】隨着大學畢業禮陸續宣佈延期或者取消，應屆畢業生亦已畢業將近半年。然而，今年是特別的一年，由過往擔心「畢業變失業」，到今時今日很多畢業生暫時亦無意求職，社會運動已佔據他們絕大部份心機。有人事顧問指，今年招聘活動因市況而減少，畢業生的起薪點只會逐年向下。</p><p>市況差　招聘活動減</p><p>資深人事顧問張慧敏表示，企業以往每年有請人預算，過去幾年已一直在遞減，尤其銀行或者大企業，甚至將公司搬至新加坡，物色職員人選也更關注香港以外的地區。「以前係工求你，現時中美貿易前景不明，整體經濟轉差，加上本地政治氣候不穩，企業睇淡香港發展。」招聘活動因市況而減少，她相信本港招聘市場規模會逐漸縮小。<br><br>不過，張慧敏亦發現應屆畢業生心態不同以往，比起準備進入職場，他們認為自己有更重要使命，「其實唔使問今年畢業生搵工情況有咩唔同，你望下條街，幾多大學生、年輕人衝出嚟？」<br>被問到明年加薪幅度的預測，張慧敏指，「保得住份工就算好啦，現時零售業仲有人放緊無薪假啊。」公司請人的意欲減少，新畢業的大學生起薪點逐年向下，「唔會變好㗎啦，以前都有兩萬蚊，現時普遍都係萬二、三蚊一個月。」<br><br>大學生畢業見工，最花功夫莫過於準備面試。在社運之下，有求職者擔心會被問及政治取態問題，張慧敏指，「你唔係所有問題都要答，而且有智慧嘅老闆絕對唔會咁問。你大可反問佢『唔通我係咪黃絲會影響到你請唔請我？』如果佢答係，咁嘅老細要唔要都罷啦。」她提醒，也可以找一個不過不失的方法處理，避開問題，例如告訴面試官，自己的個人生活與工作分得很清楚，政治取態並不會影響工作表現。<br><br>facebook是大學生發表政見的渠道之一，不少公司在聘請前都會到應徵者的社交賬戶瀏覽，張慧敏指，「你可以有兩個賬號，面試前亦冇必要鏟走貼文。但如果要靠隱瞞先做到份工，不如索性唔做，因為你唔瞞得幾耐」。</p></body></html>