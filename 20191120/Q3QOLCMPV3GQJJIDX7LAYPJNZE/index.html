<html><header><meta charset="utf-8"><title>女警司開咪罵中環人「曱甴」</title></header><body><h1>女警司開咪罵中環人「曱甴」</h1><p>【本報訊】逾百中環上班族昨午在畢打街聚集，參加網上號召「和你Lunch」的快閃行動，一度堵塞馬路。</p><p>隱藏委任證被質問</p><p>數十名防暴警察隨後到場，多次舉起「藍旗」警告市民正參加違法集會。市民退回行人路後高叫「收隊」，有女警司懷疑情緒失控，手持咪高峯多次向中環人大叫「曱甴」，又警告在場市民，「你再舉多啲中指吖！歡迎你挑釁，你係咪想被拘捕？」<br><br>其後有一位外籍人士在詢問該女警司，指對方制服明明有位置放警察委任證，卻隱藏自己的身份，令市民無法辨識，最終該名女警司未有正面回應。<br><br>防暴警察在下午1時50分突然推進，用盾牌將一名男子推到一角落截查，在旁市民高叫「放人！」該男子被查問數分鐘後獲釋離開。畢打街聚集人群在下午2時散去，警員在10分鐘後上警車離開。<br><br>高等法院昨裁定蒙面法違憲，港澳辦和人大法工委發聲明批評高院判決。中環上班族冼先生昨戴口罩參加集會，他強調香港和中國是兩套司法系統，內地不應釋法扭曲高院判決，以免破壞投資者信心，「你不斷去修改法例，變咗冇路捉。之後其他人嚟投資都會擔心。你冇路捉，我點玩呢個遊戲呢？」<br><br>在中環上班的吳小姐指，近日警暴加劇，質疑警方包圍理大用學生作餌，順勢拘捕救援學生的市民。自己雖然不敢上街對抗，但強調周日一定會在區議會選舉投票，「仲要係一早投票，我好驚佢車晒一車車老人家投完票，然後扮放tear gas（催淚彈），之後就關票站，所以我一定係9點鐘即刻去投囉。仲早過我返工呀，但係我一定會，呢個係我唯一可以做嘅嘢」。<br>■記者潘柏林</p></body></html>