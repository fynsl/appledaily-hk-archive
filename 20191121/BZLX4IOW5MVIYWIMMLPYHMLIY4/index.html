<html><header><meta charset="utf-8"><title>秋生戴罩話知禁蒙面法：吸毒氣陽痿點算</title></header><body><h1>秋生戴罩話知禁蒙面法：吸毒氣陽痿點算</h1><p>特首上月初實施《禁止蒙面規例》，高等法院本周一裁定部份內容違憲，觸發內地當局批評，更指法院無權判斷是違憲。黃秋生昨日在facebook留言：「話Q知你違唔違憲，話Q知你乜嘢法，周街毒氣，我就一定戴口罩。𠵱家係安全呼吸嘅自由。你哋咁鍾意撐警，唔好戴口罩大力吸多兩吓。呼吸都唔安全，仲講乜X法律？」而秋生回覆《蘋果》時表示：「我唔會因為乜嘢法例而唔戴口罩囉，啲空氣有毒，吸咗陽痿點算？以後林鄭同啲神經佬點算？暫時係咁先啦。」</p><p>談到美國通過人權法，秋生說：「呢啲係人哋國家內政，我唔方便指手劃腳啦，不過相信對香港一啲影響都冇。 香港警察係唔會驚嘅，香港嘅特別經濟地位係自己畀自己嘅，況且𠵱家都自廢咗。警察係會拉晒幾百萬暴徒嘅，呢點林鄭好有信心。」<br>採訪：李森</p></body></html>