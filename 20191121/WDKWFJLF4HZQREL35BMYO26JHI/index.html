<html><header><meta charset="utf-8"><title>【中環在線】抗爭二創文宣　激似大行報告 - 李華華</title></header><body><h1>【中環在線】抗爭二創文宣　激似大行報告 - 李華華</h1><p>中環金融區連日發起「和你Lunch」活動，噚日嘅文宣就二次創作咗投行中信里昂嘅大行報告封面，連英文簡稱CLSA都改為港人潮語CLS，再加上連登狗，並以「Lunch With You」為題，除咗一張有「Save Our Children」字眼、撐黃傘黑衣人對抗銳武裝甲車嘅漫畫大圖之外，並附有一張「POPO Violence（%）」走勢圖，顯示走勢已升爆錶。另一款同樣二創中信里昂大行報告封面嘅文宣圖，就以警員開鎗為主題。<br><br>相比真正嘅中信里昂研究報告封面，無論標題、走勢圖位置、報告慣用設計、使用顏色同一般真正報告接近，除非一眼就望到係CLS而非CLSA，否則第一時間的確以假亂真。<br><br>2013年時中信收購香港公司里昂證券，當時嘅願景係要變做「中國高盛」，成為一間業務遍及全球的世界級券商，不過七年過去，兩間公司還是各自為政。<br><br>李華華<br>mailto:LiWaWa@AppleDaily.com</p></body></html>