<html><header><meta charset="utf-8"><title>杜汶澤含淚講港人抗爭相扶</title></header><body><h1>杜汶澤含淚講港人抗爭相扶</h1><p>杜汶澤網台喱騷前晚播出特備節目《今宵多珍重》，阿澤與被捕時曾遭警性暴力對待的中大生Sonia、學生記者K同學、化名「平反六四」的前線抗爭者，討論過去五個多月抗爭經歷。抗爭者「平反六四」哽咽表示覺得對不起梁天琦，戥對方入獄不值，阿澤感動到眼濕濕。他接着說到自己講感受時，終忍不住落淚：「我認識嘅香港都係一個好冷漠嘅地方，大家都係爾虞我詐，或者諗辦法去成功，我係冇見過呢幾個月嚟，大家咁識得互相扶持。」阿澤又表示以前出街有人找他合照，但現在的途人是叫他加油，令他相當感動。</p><p>K同學談及日前見到好多人去理大救手足，但如送死一樣，覺得應該理性，又認為策略有錯，阿澤表示贊同她的講法，但就強調：「我從來都唔喺網上講呢啲嘢，唔係驚法律責任，係我一生人最痛恨就係冷氣軍師，因為我覺得我唔喺度。如果我唔喺度我唔講呢啲嘢嘅，因為冇資格，冷氣軍師衰過藍絲，但我自己覺得唔值得。」<br>撰文：寶妮</p></body></html>