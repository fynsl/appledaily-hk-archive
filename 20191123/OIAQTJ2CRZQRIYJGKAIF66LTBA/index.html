<html><header><meta charset="utf-8"><title>鄭世豪翻唱有壓力</title></header><body><h1>鄭世豪翻唱有壓力</h1><p>鄭世豪昨日到商台宣傳新歌《等得太久》，他笑稱正如自己等個人音樂會心情一樣，問到會否擔心跟原唱作比較？他說：「呢個係唱翻唱歌嘅壓力，編曲時盡量將佢同原唱編成兩樣嘢，將對比程度減到最低。」<br><br>明年已落實派三首新歌，問到跟公司有沒有共識開音樂會？鄭世豪說：「每年都講未完成目標係自己冇鬼用，希望2020年可以做到，夾埋明年三首新歌一齊去做。」</p></body></html>