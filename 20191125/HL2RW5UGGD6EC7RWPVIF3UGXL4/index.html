<html><header><meta charset="utf-8"><title>三萬春袋與生命麵包 - 陳也</title></header><body><h1>三萬春袋與生命麵包 - 陳也</h1><p>生命麵包，陪香港人成長，露宿長者食佢頂住，一塊都不能少。可恥？黑差feel到生命之恥？天方夜譚。<br><br>經西九去深圳海底撈？TG放題湯底？不了。<br><br>年輕人吃一個海底撈，隨時坐老虎凳，屈你叫雞，從高鐵一地兩檢那條紅線消失。洗頭艇的李波陰影未除，一眨眼，高鐵開通未滿周年，輪到鄭文傑。<br><br>香港黑警升呢用微信，就算叫雞，待遇都會與深圳春蠶體育館那批武警一樣，優惠八折吧。話黑警係condom，極有先見之明。落班後上深圳，買咗豪宅做硬大灣區業主的光頭劉蛇帶隊，幾杯冰凍啤酒落肚，三萬春袋，蠢蠢欲動，唔自備安全套，點頂呢。對住年輕抗爭者淫相盡露問人「你有冇被姦過」的海底撈粉絲，生命麵包，白雪雪，反差太大，形象唔對等，放生麵包啦，撈底地溝油，才啱黑差嘴形。黑白是非，歷史已有公論，追隨PK鄧效忠元朗white，蛇鼠一窩，糟蹋香港市民生命的各位阿蛇，食塊包都會玷污生命品牌。帶住一身二噁英殘留物北上吧。食老鼠豬瘟肉，唔當係乜嘢新鮮事的劉姓鄧姓蛇，撈飽佢，一路好走，生命唔送。</p></body></html>