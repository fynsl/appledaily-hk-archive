<html><header><meta charset="utf-8"><title>曾蛇都會輸 - 陳也</title></header><body><h1>曾蛇都會輸 - 陳也</h1><p>曾偉雄聯合國筍job，大熱倒灶？天方夜譚吧。<br><br>你冇發夢，曾經聯署撳極個sign掣都無動於衷，後來被告之，有網軍作祟（王立強先生可以詳細話你知），癱瘓了聯署。再後來呢，聯署重來一次！這一趟，和你sign，HKers冇含過一滴淚，成功爭取。<br><br>電子投票，得咗。肉身實體投票呢？排成港珠澳橋的蛇餅，身旁左右都係老海鮮，又點？這一票，習慣用屎忽度屎橋的689，跟又試唔肯食藥打回原形的國師一樣見識。兩條廢柴，叫食晒二噁英的各區選民，不投泛民的po，兜不攏，無位入。另一些平日扮黃的KOL，同樣好肉緊，鬧晒泛民和素人。何以這些廢柴會認為，還有人聽他們指點大嶼山？喪噏當秘笈的時代過去了，fb追溯唔使特朗普講的「解放軍入城摧毀香港只需14分鐘」，兩分鐘就夠。這些人渣花口水勸人唔投，目測嘴部動作僵硬，也就是說，票，是可以改變社區，落地開花的。建制不能靠口水，要政權灌水，泛民與年輕素人就是要扭轉花灑頭，扭斷西灣河醜怪紅頂文化廣場、屯門騎呢山墳、元朗天價17億行人天橋的複製詐騙大水喉。打大佬係艱難嘅，不過狂言警隊道歉為風土病的曾蛇都會落選，勇和，盡做。</p></body></html>