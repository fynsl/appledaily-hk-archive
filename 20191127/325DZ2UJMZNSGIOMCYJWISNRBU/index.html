<html><header><meta charset="utf-8"><title>【娛樂人物】DaDa做媽媽天時地利人和太遠</title></header><body><h1>【娛樂人物】DaDa做媽媽<br>天時地利人和太遠</h1><p>陳靜（DaDa）在2011年從模界轉戰電影圈，嘗試拍不同類型的電影，成績不俗。最近DaDa在陸以心執導的電影《BABY復仇記》中，與朱鑑然合作扮演夫婦，因為意外懷孕令生活起了變化，要克服陀B時面對的種種問題，在現實生活中，DaDa坦言已經有成熟心態迎接小朋友，也不介意犧牲事業，全因她是一個需要有家庭的人。<br><br>陳靜和導演陸以心日前在油麻地接受《蘋果》訪問，談到首度與「小鮮肉」朱鑑然合作，陸以心還大爆二人首日開工已經有咀戲，30歲的DaDa更奪了對方的螢幕初吻，在旁的DaDa即興奮地說：「係？唔知喎，我冇問，費事尷尬喇，因為佢都係新生代嘅，不過佢係一個好陽光嘅人，係咪真係螢幕初吻呀？哈哈哈！」</p><p>增磅扮孕婦</p><p>陸以心表示為打破DaDa與朱鑑然的隔膜，在開拍前安排了不少活動，DaDa流露出一副回味的模樣，陸以心在旁取笑DaDa：「唔好再吞口水喇！」DaDa追問：「點解唔似當時拍《同班同學》，之前住埋一齊呢？哈哈我唔介意，其實係好好準備，喺戲劇上係好，始終要做一個關係好嘅夫婦，佢哋當時係同一屋簷下。」<br><br>雖然導演事前刻意安排，但DaDa形容朱鑑然較怕醜，作為電影界前輩，DaDa可有慰問對手？她即撒嬌澄清：「我要解釋，佢係大過我兩個月，其實要安撫嘅係我。不過真係辛苦佢，因為我為呢套戲增磅20磅，喺氣力上真係辛苦。」身形變化當然要安撫，不過他們在戲中為免影響腹中胎兒，於是夫妻之間只有咀嘴而沒有進一步行動，搞到DaDa為滿足自己，需要在浸浴時用情趣玩具自慰，她拍攝時沒有抗拒，唯一要求清場拍攝：「嗰幕好感激攝影師，我只在意有冇美感，嗰樣美感好緊要。」</p><p>雪卵待陀B</p><p>DaDa透露自己是一個喜歡小朋友的人，她坦言生小孩講天時地利，遇到對的人未必是時候，到適當時候又未必遇到對的人，在這一刻未知幾時出現的時候，不排除有需要時可選擇雪卵，她說：「現實中我嘅童年有唔開心回憶，但反而更加想有美好將來，彌補遺憾，因為我係單親家庭長大，更加想小朋友有美好家庭，所以我呢一刻如果有小朋友，都會為小朋友犧牲，亦已經有成熟嘅心態去迎接，因為我係一個需要有家庭嘅人。」<br><br>撰文：王連連<br>攝影：仇志德<br>造型：gav1ng<br>化妝、髮型：Pinko.C<br>場地提供：東南樓</p></body></html>