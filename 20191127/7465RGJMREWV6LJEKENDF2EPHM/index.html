<html><header><meta charset="utf-8"><title>警員變票王　鄭則文：查警暴</title></header><body><h1>警員變票王　鄭則文：查警暴</h1><p>【光復區會】<br>【本報訊】人生七十古來稀，當選區議員更是難得。77歲的沙田區議員鄭則文今屆區選第六度代表民主黨在恆安區披甲，更取得歷史性的6,824票，榮膺票王。鄭則文接受《蘋果》專訪，寄語從政者要跟上時代步伐，真正做到貼地、為市民把脈；作為前警員他又呼籲前同袍「執法者唔係無上權力」，認為目前警員行為已不受制約，將運用區議會權力追究警暴。<br>記者：陳嘉裕<br><br>過去20年都在地區深耕的鄭則文一直不是政治明星，但從政經驗豐富，自1999年首次當選恆安區議員後，過去多屆參選未逢敵手，更兩度榮膺沙田區票王。鄭對成為票王始料不及，但謙稱非個人功勞，相信是市民不滿政府在反修例運動的表現，「想教訓政府」，「功勞係市民，亦都係抗爭者先係」。</p><p>「執法者唔係無上權力」</p><p>年過70的鄭則文今次高票當選是否打破世代之爭的死結呢？他坦言，有人會關注他年紀稍大能否勝任，他惟有以勤落區證明，但更重要是從政者必須與時並進，「我成日同我啲徒弟講要跟着社會脈搏前進，（否則）我相信會俾社會拋後，亦都唔貼近民意，大家成日講要貼地，如果仲用幾十年前嗰套，我相信就未必能夠把市民嘅脈」。<br><br>不分年紀支援抗爭相信亦是鄭則文獲得市民支持的關鍵。當選翌日，鄭則文即聯同黨友參與尖沙嘴的聲援理大留守者行動，亦有去前線支援抗爭者，「我作為一個公職人員，唔會去前線衝擊，但會去睇吓保唔保護到抗爭者」。<br><br>支援抗爭反警暴，難以想像鄭則文當選區議員前是一個警員。50年前入學堂第一堂課，教官已教授警權要受制約：「拘捕或者使用武力嘅時候要點到即止，制服犯人之後就唔可以（使用）進一步武力，唔係就係犯法，呢個係我最記得嘅」，強調社會需要互相制衡，執法者和民意代表亦有其角色，才可彰顯公義。他又寄語警員「執法者唔係無上權力」，呼籲前線警員「諗清楚（自己的行為），佢哋日後或者會俾人告，要孭飛嘅」，他亦會在沙田區議會追究警暴問題。<br><br>沙田區議會目前民主派議席過半，可推舉人選出任主席，作為區內資深議員，鄭則文稱無意競逐主席，又坦言今屆區選其實有退休打算，並為街坊物色到社區主任冼卓嵐接棒，但由於形勢需要冼轉到耀安選區參選，他才披甲上陣，未來四年再物色接班人選。</p></body></html>