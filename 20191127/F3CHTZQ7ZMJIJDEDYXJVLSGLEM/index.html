<html><header><meta charset="utf-8"><title>杜汶澤搞App撐黃色經濟圈</title></header><body><h1>杜汶澤搞App撐黃色經濟圈</h1><p>杜汶澤昨日在fb透露有意推出手機App推廣黃店，希望由食店開始，再擴展至各行各業，包括衣食住行。他接受《蘋果》訪問說 ︰「𠵱家有啲『和你eat』、『黃色經濟圈』，教你邊度食飯。首先上面冇食評，好多坊間所謂食評有破壞冇建設。你睇吓Gordon Ramsay節目，同啲廚房人研究點樣做得好啲，宗旨會係好食就讚，等人知邊度有好嘢食，同埋知邊啲係黃店。」<br><br>阿澤又指出發覺很多人集中撐有很多分店及連鎖的黃店，但細舖就無人問津，因為分辨不到它屬於黃抑或藍，所以他會循兩個方向做︰「我哋會做兩part嘢，一part係黃店，另一part係睇吓佢好唔好食，值唔值得介紹。都係啱啱諗，因為開始見到有人收到誠哥（李嘉誠）張cheque。」<br>採訪︰李森</p></body></html>