<html><header><meta charset="utf-8"><title>江美儀帶愛犬發放正能量</title></header><body><h1>江美儀帶愛犬發放正能量</h1><p>江美儀昨日帶同狗仔Teddy及狗女Tina到葵芳拍攝寵物食糧廣告，提到今次續約再合作，江美儀笑稱向星媽再進一步，在艱難的營商環境下，她透露酬勞都有加少少。<br><br>江美儀感恩一對仔女一向都乖巧，好多人都問她平日在家是否出鞭訓練，才能如此乖巧，她說：「我冇訓練佢哋，可能我第一隻狗係領養，所以第二隻Teddy就學佢咁乖，之後就傳承埋畀Tina，或者我平時畀好多時間陪佢哋，令佢哋有安全感，所以對外來事物冇乜太興奮。」試過有傳媒朋友約專訪，預計要花三小時拍攝，江美儀稱只需要15分鐘便足夠。她又指當帶着仔女出街時，都有街坊、市民要求合照，江美儀覺得過程中能發放正能量是最開心的。<br>採訪、攝影：馬建華</p></body></html>