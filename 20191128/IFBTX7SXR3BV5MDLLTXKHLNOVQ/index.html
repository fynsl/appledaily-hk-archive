<html><header><meta charset="utf-8"><title>【地產潮文】新移民左右選舉大局 - 地產小子</title></header><body><h1>【地產潮文】新移民左右選舉大局 - 地產小子</h1><p>近日筆者到一間黃絲咖啡店吃東西，聽到鄰桌兩位女士交談，她們的話題也離不開剛完結的區議會選舉。<br><br>「民主派十八區嘅議席數目都過半，好多從政嘅朋友都當選喇！」長髮C說。「你咪開心住！全港超過294萬票，雖然話民主派今期贏咗389席，但你知唔知佢哋只有約167萬票（大約57%）；而建制派就得返59席，有約120萬票（大約41%）」曲髮D補充「最近我睇到篇文，發現民主派喺公屋區輸得好慘。」<br><br>「民主派得票比例都唔過六成，仲未去返以往六四黃金比例……」曲髮D喝一口咖啡再說「你知唔知民主派喺好多新公屋區都輸得好慘？」「好多新移民集中嘅選區，例如：屯門欣田、長沙灣蘇屋、九龍灣彩德、觀塘安泰和安達、九龍城啟德北、啟德東、同埋啟德中及南等等，建制派都贏唔少。」「睇埋乙泉、沙角、博康呢三個舊公屋區，民主派嘅得票率介乎59%至74%之間；再對比新公屋區嘅水泉澳，民主派候選人得票率僅僅夠一半，贏32票，你仲睇唔睇到分別？」<br><br>「溝淡人口唔係一朝一夕嘅事，香港回歸咁耐，每日輸入150人，佢哋或多或少都有種殖民者心態，有幾多人真係支持民主？心照啦！」當曲髮D講完，長髮C又好像對香港人口潛在問題有更深了解。<br><br><br>地產小子<br> http://propertykids.blogspot.hk <br>本欄逢周四刊出<br></p></body></html>