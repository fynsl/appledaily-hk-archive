<html><header><meta charset="utf-8"><title>「開心輸」 - 李碧華</title></header><body><h1>「開心輸」 - 李碧華</h1><p>可以開心就盡情開心吧。大半年時間愁雲慘霧憤怒哀傷，只有泛民在區選中大捷，尤其是何妖、頂鼎……之流，超級人渣獻世奴才一個一個落敗，大家笑得簡單又真心。<br><br>早前街站「遇襲」的何妖，把1.5cm傷口作大並賴死不出院，探病的9男女議員，全屬敗軍，是「死亡合照」，無知恩腹中BB不受妖氣輻射吧──可憐同何一齊上過節目的朱凱廸無辜落選，真唔抵！至於助選的那幾件黑超大漢，就難說。<br><br>我輸了！是「開心輸」──日前認為毒蛾黑警不可信，區議會選舉會遭奸計弄停改期甚至取消，與損友們打賭晚飯，誰知進行順利還摑了獻世派幾十巴幾百巴，大快人心，我情願輸，一於翌晚大吃一頓慶祝，有人買了香檳，沒想到大小餐廳食肆，都堆滿狂喜客人，齊齊請小鳳姐來賀「何已完」，真熱鬧。<br><br>後來在本區見到當選區議員謝票。我問：「你冇去理工救留守學生嗎？」他忙道：「頭先去咗喇，一齊去咗喇！」他的助手也幫口：「去咗喇！」──難道我似質問嚇親人？不，因我通宵滑手機瞓捩頸，所以痛到笑不出，又硬頸又倔，語氣欠溫和，Sorry！<br><br>慶祝之餘，你們知道嗎？原來陰毒政府已偷偷佈局收緊2020年立法會選舉的規則了，網上已有，大家別掉以輕心。</p></body></html>