<html><header><meta charset="utf-8"><title>【中環在線】張華峰忽然避食大閘蟹 - 李華華</title></header><body><h1>【中環在線】張華峰忽然避食大閘蟹 - 李華華</h1><p>一年一度大閘蟹季又開鑼，立法會議員張華峰每年都會設宴聚餐食蟹。當大家都忙住拆蟹嘅時候，張華峰停晒手得個睇字。華華以為肥老闆終於的起心肝減磅，等自己可以健康啲，佢就解釋話自己上次食咗蟹之後，額頭起咗一撻紅疹仲未好返。<br><br>雖然睇咗醫生、搽緊藥膏，但皮膚敏感可大可小，所以呢排佢都係忍下口，只能夠望住大家食，不過好返之後，連拆幾隻蟹應該冇咩問題嘅。<br><br>食開飯，肥老闆就同華華傾下近排嘅hot issue區議會選舉結果啦，佢所屬嘅經民聯作為建制派之一，喺今次選舉都係大敗收場，但佢就話無諗過多個重量級人馬會落選，大敗係意料之外，仲話會對呢一班出年年初上場嘅候任區議員拭目以待。不過華華相信，今次泛民區議會新丁議員危機感亦非常重，未來表現肯定唔會比建制派差。<br><br>李華華<br>mailto:LiWaWa@AppleDaily.com</p></body></html>