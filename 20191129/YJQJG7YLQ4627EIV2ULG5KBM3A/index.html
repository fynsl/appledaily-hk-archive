<html><header><meta charset="utf-8"><title>劉晨芝連執兩店蝕過百萬</title></header><body><h1>劉晨芝連執兩店蝕過百萬</h1><p>劉晨芝與不少圈中人稔熟，故有「明星御用好友」之稱，除涉足演藝界外，更投資搞餐廳、夜場及時裝生意。但《蘋果》收到消息，因近月社會氣氛，劉晨芝其中一間開設四年的韓國餐廳及剛開幕的夜店均已結業，她昨在電話訪問中承認結束兩店，她說：「係，好慘，韓國餐廳我係大股東，仲諗住搞周年紀念party。嗰間club未趕得切做opening，喺月中已收檔。」劉晨芝透露損失過百萬元。<br><br>雖有生意接連結束，但劉晨芝透露亦有新夥伴找她合作搞生意，但她坦言遲些才考慮：「等氣氛好啲先，先可以進一步做啲新嘢。𠵱家用多啲時間做啲平時做唔到嘅嘢，例如去雪卵，籌備拍多啲旅遊節目。」<br>採訪：唐如</p></body></html>