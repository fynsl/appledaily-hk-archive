<html><header><meta charset="utf-8"><title>趣趣地：成功丸迎日本唯一女班主</title></header><body><h1>趣趣地：成功丸迎日本唯一女班主</h1><p>日乙球隊長崎成功丸星期四宣佈，年屆71歲嘅社長高田明退任，由佢嘅大女高田春奈接任，呢位42歲嘅新社長會成為日本職業足球界唯一一位女班主。高田春奈過去兩年喺球會由普通社員開始做起，今年正式接管球會。高田春奈表示，雖然自己唔似爸爸咁有領導魅力，但係佢相信自己可以同球會上下合力令球隊變得更強，上任後首要目標就係帶領球隊重返日職。</p></body></html>