<html><header><meta charset="utf-8"><title>趣趣地：摩蘭奴︰我無罪㗎！點解要鬧我</title></header><body><h1>趣趣地：摩蘭奴︰我無罪㗎！點解要鬧我</h1><p>重掌西班牙國家隊帥印嘅安歷基，早前大鬧前主帥羅拔摩蘭奴「不忠」，仲話對方野心勃勃，唔會畀佢成為教練團成員喎。摩蘭奴早年曾經同安歷基共事多時，仲老友鬼鬼，但突然被人鬧搞到佢一頭霧水︰「我唔知點解安歷基唔想同我共事，仲用埋啲咁醜陋嘅詞語形容我！正如我所講，佢回歸嘅話我願意成為佢副手，但係佢話唔再需要我，我做錯啲咩？」</p></body></html>