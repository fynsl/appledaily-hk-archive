<html><header><meta charset="utf-8"><title>輪椅．相機．上戰場</title></header><body><h1>輪椅．相機．上戰場</h1><p>【港聞專題】<br>自6月起，香港硝煙四起，槍彈橫飛，除了抗爭者，記者亦每日冒着流血風險上陣。當中，有人坐着輪椅上戰場，跨過現場重重障礙，站在記錄事實的最前線。驅電動輪椅的攝影師Kevin寄望用照片引起行動；手推輪椅的大學生Sam亦拿起相機，體驗做公民記者。時勢再亂，力量再微，總有個最佳位置貢獻自己。<br>記者：關冠麒　陳芷昕<br>攝影：李家皓　梁志永</p><p>義務攝記將照片化為群眾行動</p><p>11月2日，記者跟隨Kevin到維園採訪。他起初還能悠閒地驅着電動輪椅，拍攝示威者神情和帶來的標語，但情況急轉直下，防暴攻入公園，更長驅直進，向足球場多次發射催淚彈。和平的假象突然被打破，場上的人來不及反應，爭相湧入草坪躲避，恍若災難電影，但有人見到未及戴上面罩的Kevin，仍不忘護着他，向前大嗌「讓路啊！有輪椅啊！」為他分出一條紅海。<br><br>這種場面，Kevin在近幾個月已經歷過很多次，「就算我唔走呢，啲示威者會推我走㗎」。Kevin鄭啟文患有季肋發育不全遺傳病，導致脊柱發育不良，要依賴輪椅活動。大專修讀攝影後，成為香港少有的輪椅攝影師，從事紀實和藝術攝影工作。在今次的逆權運動中，他加入了網媒USP社媒，做義務攝影記者，作品大多拍攝現場較靜態的場面，或記錄示威者留下的抗爭字句，無論大大小小或和平、或激烈的活動，都能見到他的身影。<br><br>示威活動中，輪椅一穿過人群，眾人的目光總離不開身穿反光衣的Kevin，經常有市民向他叮嚀，着他小心。7、8月時的遊行往往烈日當空，曾有遊行市民特地放慢腳步，靜靜舉起傘走在旁邊替他遮陰。<br><br>行動不便的Kevin會盡量留在衝突的中後方，但偶而亦會在不知不覺間發現自己身在前線，因此他習慣留心示威者的訊息，及早避開危險。後來部份前線抗爭者對Kevin見慣見熟，慢慢亦產生了一定默契，「有啲認得我嘅會話：『準備嚟喇喎，你自己走或者我哋送你走，總之自己搵位匿啦……不過你成日嚟，你識㗎喇。』」<br><br>有一次，Kevin在旺角警署外專心拍攝，沒為意前方警察已舉起黑旗，有兩名年輕人立刻在Kevin左右兩邊向前開傘，留下一小個空位讓他的鏡頭可以伸出拍攝，「嗰刻幾感動，其中一個仲只係戴住個醫療口罩。我哋呢個世代嘅年輕人，好勇於去承擔、去保護呢個社會入面佢想保護嘅人同事」。<br><br>日日猶如身處戰場，一般記者都舉步維艱，縱有旁人支援，Kevin坐在輪椅上更是困難重重。當日維園衝突過後，Kevin本想跟隨人群穿過草地離開，但行到一半，他突然大嗌：「中伏！」他記起那邊的出口其實有石壆，輪椅無法越過，只能回頭。Kevin每次出動前，都要預先熟習地形，不能只跟着人群，經常要兜遠路。<br><br>成功離開維園抵達崇光百貨，示威者突然集體快跑離開，Kevin就立刻走到一條橙柱旁繼續拍攝，以免因自己身位太低，示威者一時不察覺撞到。Kevin的輪椅全速只得每小時五、六公里，只及普通人慢跑，想跟上經常變換位置的抗爭者很難，危險發生時要逃離更不容易。<br><br>但最大的障礙，還是來自警方。警察從無因Kevin的身體殘障而放軟手腳，他不止一次被防暴用槍口瞄準，催淚彈在腳邊爆開。他又曾在彌敦道遇上瘋狂駕駛的裝甲車，突然在身邊加速撞向路障，一條鐵枝打橫在他面前飛過，「行快半秒都俾路障一嘢彈死」。他嘆道：「只要非我族類，所有識郁嘅生命體佢（警察）都視為可以肆虐去用暴力嘅對象」。<br><br>唯一一次善意對待，是林鄭到灣仔進行「社區對話」那天。當晚出場的警察態度180度改變，竟然大部份都掛出了委任證。有着藍背心的傳媒聯絡見Kevin路過，特地走上前關心：「你一陣間自己小心啲喎，睇住自己喎！」他只感覺自己變成了最佳「做show」對象，「嗰下真係寒一寒」。<br>已為人父，育有一女的Kevin每次上場都會感到害怕。面對政權的白色恐怖，亦幻想過有朝一日會有人拍門拘捕，「大家出得嚟都預咗有個風險喺度，但仲係有必要去」。<br><br>這份堅持其實也是初衷。當年剛開始學攝影，就遇上林鄭主理的皇后碼頭事件，成為他第一次拍攝社會運動的契機，自此一直關注香港的抗爭，菜園村、新界東北發展或雨傘運動都是他重要的攝影主題。<br><br>面對重重困難和恐懼，Kevin仍決意一直記錄香港的社運實況，並非要大家欣賞他的作品，更重要的宗旨，是想將照片轉化為行動，希望大家不要再做「冷氣軍師」，「我成日講，唔好信任何人，包括我，我影嘅嘢唔係事實嘅全部，電視框嘅嘢唔係事實嘅全部。你想知道個事實係點，你睇完我嘅相，落嚟現場睇囉；你要知道差人好定唔好，落嚟現場囉，唔好喺屋企睇」。<br></p><p>為畢業論文當記者越障礙尋真相</p><p>槍聲響個不停，催淚煙滿街瀰漫，一眾攝影記者爭相上前，想要捕捉警察開槍的瞬間。Sam卻從煙霧瀰漫之中敏銳地看到了降落地面的彈殼，上前拍了一張近照。站在防暴對面的黑衣人繼續以磚塊堆砌路障，Sam上前微微彎腰，把相機置在地上仰攝，讓相片中的黑衣人看起來更像一個堅定不移的英雄──作為一個輪椅人士，他的角度總與一般攝影記者不同。<br><br>早在6月時，Sam便推着輪椅，以抗爭者的身份走進遊行人士行列。起初他與大部份人一樣戴口罩，但他逐漸覺得這對他不管用，「就算唔認得我，都認得我架車」。脫去口罩的他乾脆帶上自己的相機在現場拍攝。開學以後，他以「公民記者」為大學畢業論文研究題目，決定親身進行這場「社會實驗」。帶着老師的一封證明信，他開始穿上記者反光背心，正式以公民記者這個身份落場紀錄。他也自覺多了一份責任，為了捕捉更多畫面，他幾乎從不缺席任何一次抗爭，也不自覺地越走越前。<br><br>一手徐徐推着輪椅，另一手舉起單反拍攝，Sam形容是輕而易舉。23歲的他在6歲時患上第四期癌症，後遺症讓他從小須以輪椅代步。自念中學起擁有第一部相機後，他便養成紀實攝影的興趣。多年來的練習，讓他即使在硝煙四起的戰場也能得心應手。只是，對他來說，示威現場仍然充滿健全人士所想像不了的挑戰，由示威者在地上留下的磚塊和火魔法，往往成為他的「路障」，使他寸步難行。也因擔心電動輪椅在戰場上會突然無電，或輪胎遭硬物或子彈撞擊而爆裂，一直堅持使用手動輪椅的他便因肌肉勞損而拉傷肩甲骨。遇上突如其來的催淚彈，Sam亦往往只能套上面罩後，才能離開濃煙密佈的現場，「因為我唔似你哋，正常人可以一路走一路戴，但我唔得」。<br><br>抗爭現場對Sam來說滿佈障礙，但殘疾人士在一些人眼中也或許是障礙。曾有中年女士在集會期間義正辭嚴地對他說：「行開少少，唔好阻到人。」不過，不少示威者也會對Sam釋出好意，特意為他清理路障，讓他繼續前行。他也曾在太子警署外拍攝期間，警方突然清場，有示威者拍拍他的肩膊：「快啲走。」他冷靜回說自己可以慢慢推自己走。但示威者還是一個勁地直接推着他的輪椅逃跑，一直跑了近300米後，眼見所在位置已遠離衝突，他才停下來，再自行返回前線。「好話唔好聽，其實我有可能拖累佢哋，但佢都唔理，照推咗我先，個下係感動嘅」。不只是示威者，Sam認為警方也對殘疾人士「相對比較友善」：「有次同防暴企得比較埋，佢哋話：『不如行過遠少少呀先生，可能陣間射催淚彈會射到你。』或過馬路時，佢哋都會讓我先。」 <br><br>但即使警方以禮相待，眼見其他記者近來屢遭他們無故截查搜身、甚至拘捕，身為未有記者證的公民記者，Sam也禁不住擔心自己會被捕，但擔心也沒用：「𠵱家警方濫捕咁嚴重，只要出現喺現場，就有機會被捕；加上後生就係罪，所以出得去，就做咗心理準備，驚唔到咁多。」對於沒有記者證的公民記者被指控是「假記者」，他理直氣壯地否決這個說法，「我覺得自己係做緊一件啱嘅事，我係實踐緊公民權利，根據《基本法》27條，每個人都有採訪權利，有新聞自由，我唔係做違法同傷害他人嘅事」。<br><br>成為公民記者兩個多月以來，以前認為記者等於「狗仔隊」的Sam，對記者的工作也有了全新的體會和看法，「好辛苦，係好值得尊敬。尋求真相係一個要持之以恒嘅過程，記者可能用好多時間都未必搵到真相，但佢哋都好努力去搵，再將真相傳遞，否則大眾就未必知道社會同政府有咩不公義」。尤其是在這個黑白顛倒的時代，Sam覺得尋求和紀錄真相更加重要，「真相係唔會自己浮現出嚟，一定要有人質疑、發掘，先搵到真相。記錄真相就係要令公眾知道事情嘅對與錯，一日未搵到真相，好多事都只會處於灰色地帶」。<br><br>快將畢業的Sam即將完成他的這份論文功課，但最近他已向校方編委毛遂自薦，正式成為「持牌」的學生記者。他笑說：「𠵱家更加有藉口出去。」堅持記錄，是因為怕歷史會被遺忘，「呢場運動對於所有香港人嚟講，都係值得紀念、記錄、思考，大家都有責任留低佢嘅一點一滴，以自己嘅方式話畀人知2019年香港曾經發生過呢件事。」他頓一頓說：「加上我係一個disabled，我想以呢個角色話畀人知，有好多唔同嘅身份都有參與其中。」</p><p>鄭啟文作品</p></body></html>