<html><header><meta charset="utf-8"><title>隔牆有耳：又唔驗眼　Popo叫尖東「居民」閂窗 - 李八方</title></header><body><h1>隔牆有耳：<br>又唔驗眼　Popo叫尖東「居民」閂窗 - 李八方</h1><p>香港警察為咗合理化自己嘅濫暴行為，無所不用其極，現場最常用慣技就出「套餐」，唔理示威者冇任何動作，都照開聲警告唔好襲警同衝擊防線，然後就可以假戲真做用武力，但呢啲大話講得多會穿煲，例如警方噚日話下晝遊行有人投擲煙霧餅同磚，不過離奇地冇傳媒影到，可能Popo視力特別驚人啦！<br><br>八方再睇警方新聞稿，越睇越摸不着頭腦，因為警察「提醒附近一帶居民留意最新情況」，仲話如有需要就閂窗，表面係唔想催淚煙無差別毒害街坊，但當時警察喺尖東射催淚彈，附近有商廈、商場、酒店、食肆，但附近冇住宅，何來有居民？<br><br>八方嘗試問Google大神，即發現呢段文稿原來係「環保再用物資」，究竟係警方嘅劇本定樣本稿？其實why not both！</p></body></html>