<html><header><meta charset="utf-8"><title>949，落油鑊 - 陳也</title></header><body><h1>949，落油鑊 - 陳也</h1><p>160萬+，真人堅票，打蛇餅接近十粒鐘，四點鐘警謊，竟然冇仆直，翻生篤眼篤鼻獻世。<br><br>er蛇謊話，抗爭者被打到瞓低，唔代表已經制服了他。失控狂踢倒地不起的抗爭者N咁多腳那個喪警，被同袍拉住才肯收靴。這位香港腳黑警，原來正在放病假。什麼病？離不開發神經淋病，兼變種豬瘟上腦吧。<br><br>差佬，只有四點鐘這個記者會，才有機會指鹿為馬，當傳媒是唔識FC的傳聲筒。本來選舉大有本錢晒冷，賽前被睇高柒線的退休警，在自己地盤出選，做唔到票王都拎到四千七票吧。開箱，只得949票！雙順選區的白衫兄弟，×人老母唔使本，問被捕女生有冇被人強姦，動輒恐嚇拉人去新屋嶺，猛噴記者打爆FA頭叫市民曱甴這些沙煲兄弟，嘿，投票當日，上晒深圳大支冰凍啤酒海底撈，留低949票，唔過千，讓西環欽點的契仔樁腳贏開巷。退休黑警輸甩褲，完美示範阿蛇的condom終局！由曾偉雄聯合國落選當刻開始，到949，衰運漸呈。檢討委員會，未必燒到PK鄧，但下邊的「套」用完，零功能就如理大酸餿廚房中的蛆蟲，除了核凸，還有乜春用？949，是等住落油鑊的委任證編號！</p></body></html>