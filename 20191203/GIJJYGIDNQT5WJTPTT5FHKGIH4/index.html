<html><header><meta charset="utf-8"><title>黃埔衝突　鄺葆賢勇退失控防暴</title></header><body><h1>黃埔衝突　鄺葆賢勇退失控防暴</h1><p>【本報訊】黃埔前晚警民衝突中，有蒙面防暴警情緒失控，連番出言挑釁指街坊衝擊警察，新當選連任的九龍城區議員鄺葆賢不齒警員所為上前理論，指摘是警員令街坊變得激動，最後成功逼退防暴警。<br><br></p><p>不齒街坊被挑釁
</p><p><br>前晚7時許，黃埔紅磡道與德安街交界有大批街坊聚集，一隊胸口插有代號「KC T3-3」藍卡並蒙面的防暴警，推進防線至附近屋苑。其間一名警員不斷指街坊衝擊他：「過嚟吖！衝擊警察」、「你係咪賤人，鍾意行就行」、「咩呀？係咪衝擊我呀？過嚟吖！係咪衝擊我呀？」連任黃埔西選區的鄺葆賢不齒該名男警無理挑釁街坊，上前與其理論：「冇人衝擊你，你唔好行埋嚟。」此時，該名警員情緒更加失控，走近鄺挑釁：「係咪衝擊我呀！」同袍見狀也將該名男警拉後。<br><br>一眾街坊強調鄺是區議員，該名男警聽罷反應更大，再次走近鄺葆賢說：「區議員呀？」並一邊指向鄺，一邊咆哮喝令她：「警告！唔好衝擊警察！否則使用武力！」鄺嚴正否認作出衝擊：「𠵱家我企喺度冇郁過，你做乜行前？」又說：「你哋令到我哋啲街坊好激動……要de-escalate（緩和），唔係咁（挑釁）嘅！你知咩叫de-escalate㗎……你哋行後啲，佢哋就會好啲。」鄺身旁的屋苑保安員亦開腔勸阻警員，最後一眾警員後退至馬路邊。<br>■記者黎國剛</p></body></html>