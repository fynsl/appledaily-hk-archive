<html><header><meta charset="utf-8"><title>遭割頸警質疑獨立調查：知識分子針對政府</title></header><body><h1>遭割頸警質疑獨立調查：知識分子針對政府</h1><p>【本報訊】10月13日一名警員在觀塘港鐵站被人以利器割頸受傷，央視旗下中國環球電視網（CGTN）昨發表該名自稱Alex的警員的訪問。Alex承認警員近月工作時間漫長且不定時，心理及體力承受巨大壓力，殃及家庭。其妻（May）亦說從未如此擔心丈夫的工作，她認為社會對警察的不信任與質疑，可能源於不滿政府。<br><br></p><p>自稱武力低於示威者
</p><p><br>訪問相信是在香港進行，Alex與妻子均只以背面示人。戴上口罩的Alex頸部有一條疤痕，聲線沙啞。對於自己遇襲，他稱：「香港裏面有一部份人係完全冇自己獨立嘅思維，佢哋被其他人士影響，去做呢啲咁激進嘅行為。」<br><br>過去數月，警方鎮壓示威所用武力不斷升級，由催淚彈到水炮車，甚至真槍實彈，但Alex反指警方武力低於示威者：「有人用汽油彈，去掉磚、用箭，襲擊我哋嘅同事，呢啲全部都係致命嘅暴力襲擊，而警察所用嘅都係一啲相對較低層次嘅武力。」<br><br>警務人員多次在鎮壓示威的場合上，謾罵、毆打無辜市民及記者，新任警務處長鄧炳強亦承認個別同事「躁動」，Alex投訴他們工時甚長，「我哋去一個地點駐守，其間十幾個鐘並唔可以休息同埋離開，甚至乎唔知道幾時可以休假，而每日嘅工作時間、當值時間都有所不同，身體狀況同埋心理狀況係承受好大壓力，我相信亦都會影響到家人」。<br><br>社會要求成立獨立調查委員會聲音從未減弱，Alex一邊說持開放態度，一邊質疑委員會由何人組成：「呢幾個月所見，大學嘅校長、一啲受過高等教育嘅人士，佢哋都係針對警察、針對政府，我哋香港可以搵啲乜嘢人做呢個委員會嘅成員呢？」<br><br>自稱May的Alex妻子也有受訪，她說這是丈夫執勤多年來第一次受傷，以前從來不會擔心他受傷，但近月暴力行為嚴重，因此這幾個月很擔心。她說近期看新聞會很不開心，覺得自己是被孤立一群。「我先生都俾人起咗底，小朋友學校都會有……𠵱家大家嘅小朋友都唔可以話畀人哋聽爸爸係做警察」。<br><br>主持問她如何理解社會不信任警察及質疑，節目中不停流鼻水的她說：「我都唔係好明白，可能佢哋唔鍾意政府，想搵一啲嘢嚟……我都唔係好知。」</p></body></html>