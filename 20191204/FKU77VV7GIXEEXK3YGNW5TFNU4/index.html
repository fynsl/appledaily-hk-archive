<html><header><meta charset="utf-8"><title>撐警陳百祥韓國慶生</title></header><body><h1>撐警陳百祥韓國慶生</h1><p>與陳小春同樣愛國的陳百祥（阿叻），早前多次出席撐警聚會，自言「六十九奔七」的阿叻，堅持「我唔知、我唔識、我唔信、我睇唔到、唔關我事」信念撐藍絲。阿叻昨日踏入69歲，他就跟老婆黃杏秀到韓國旅行慶祝，朋友在當地為他連續三日舉行生日party，不乏美酒佳餚，他們前晚到韓國一間club慶祝，開了六支煙花香檳，秀姑更送上香吻，恩愛如昔。<br><br>昨早兩人又去欣賞紅葉，秀姑感性地留言：「紅葉片片，秋風颯颯，你心我心，共渡一生！」今年是阿叻與秀姑結婚40周年紅寶石婚，阿叻多年來一直讚老婆旺夫，自言人生做得最啱的事就是娶秀姑做老婆，形容「人生都冇乜出頭日子，惟有娶個旺夫老婆」。昨日有報道指阿叻生日願望是希望香港早日康復、天下太平。<br>撰文：翁可人</p></body></html>