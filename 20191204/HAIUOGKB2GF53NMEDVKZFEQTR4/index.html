<html><header><meta charset="utf-8"><title>花絮：C朗寧去米蘭擸意甲最佳</title></header><body><h1>花絮：C朗寧去米蘭擸意甲最佳</h1><p>今屆金球獎僅得第三嘅基斯坦奴朗拿度（C朗）冇去到巴黎，原來佢去咗米蘭嘅意甲頒獎禮拎意甲最佳球員。佢攞獎時話喺意大利比賽好開心，仲希望下年都再攞多次獎㖭。雖然C朗家陣冇美斯咁多金球，但踢西甲嘅美斯冇得攞意甲最佳，今次唔使驚俾美斯破自己紀錄喇！</p></body></html>