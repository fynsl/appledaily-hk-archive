<html><header><meta charset="utf-8"><title>《造星II》揀10強網民鬧爆</title></header><body><h1>《造星II》揀10強網民鬧爆</h1><p>ViuTV選秀節目《全民造星II》除安排男團MIRROR加入戰團外，亦加插「專業大獎」，前晚播出一集中「專業大獎」10強誕生，分別是MIRROR成員Anson Lo、Ian、Jer、Edan、姜濤及Lokman，而隊友Anson Kong因退賽讓位，令今屆參賽者Tank與MC、Justin、Mike取得餘下4席。<br><br>不過10強公佈後網民紛紛在討論區鬧爆，有人留言：「橫掂都大雜燴，點解專業大獎唔加埋ERROR，我想睇POKI（保錡）同193。」、「被揀中會唔開心，所以揀MIRROR！啲邏輯同黑警同一個level咁難明。」據知「專業大獎」後，MIRROR成員將離開節目，由其他參賽者再爭奪總決賽的終極10強。<br>撰文：黃曉妍</p></body></html>