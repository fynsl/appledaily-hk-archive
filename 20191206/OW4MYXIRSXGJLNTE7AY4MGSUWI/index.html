<html><header><meta charset="utf-8"><title>黃芳雯預產期冬至冇得去派對</title></header><body><h1>黃芳雯預產期冬至冇得去派對</h1><p>黃芳雯（Paula）、盧頌恩、鄺芷凡（Omi）及蘇民峰等昨日到粉嶺為開電視烹飪節目錄影，腹大便便的Paula產前最後一日開工：「預產期係冬至嗰日，不過我因為順產，心情都好緊張。朋友係咁約聖誕、新年活動，全部都唔使預我，我今年淨係專心等呢個BB出世。」她直言待妹妹出世後便封肚，又指老公很開心這胎是囡囡：「佢第一胎想要仔，諗住同佢踢波，𠵱家知道陪仔玩要好大體力，嚟多個仔都支持唔住，想要個女冧吓自己喎。」<br><br>Omi亦大讚Paula陀B陀得好靚：「禮物嗰啲我哋未諗，送上祝福先啦，睇下佢有乜需要就買。」至於她個人未有結婚生B計劃，笑言要多點時間準備。<br>採訪：盧妹<br>攝影：林賓尼</p></body></html>