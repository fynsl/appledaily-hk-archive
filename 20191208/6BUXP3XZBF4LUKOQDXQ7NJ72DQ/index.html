<html><header><meta charset="utf-8"><title>抗爭歌《願榮光歸香港》落選　方皓玟《人話》殺入叱咤DJ當奴：唱畀班位高權重聽</title></header><body><h1>抗爭歌《願榮光歸香港》落選　方皓玟《人話》殺入叱咤<br>DJ當奴：唱畀班位高權重聽</h1><p>寄語香港抗爭精神的歌曲《願榮光歸香港》，獲得不少網民力推，期望在《2019年度叱咤樂壇流行榜頒獎典禮》中，奪得本年度「我最喜愛的歌曲」，可惜雖於上周成功派上台，但昨日最終未能爭取入圍。不過，方皓玟寸爆警暴的新作《人話》，趕及最後一刻上榜， DJ當奴宣佈時更說：「呢首歌係唱畀班位高權重嘅人聽。」</p><p>繼港台與新城先後取消今年的樂壇頒獎禮後，商台上周三也宣佈取消原定下月1日舉行的《2019年度叱咤樂壇流行榜頒獎典禮》，共43個獎項可能改為DJ到唱片公司親身頒獎。雖然網民經常彈香港樂壇像一潭死水，不過今年不少網民希望《願榮光歸香港》能夠獲得「我最喜愛的歌曲」，關鍵在於昨日截榜時，《願榮光》能否登上「903專業推介」20強，可惜最終挑戰失敗，絕緣《叱咤》獎項。<br><br>其實為了讓《願榮光》入榜，何韻詩曾在fb教路提高播放率，商台DJ森美在《願榮光》正式派台前，也曾開咪講過揀歌門檻，他指：「譬如嗰首歌如果冇派台，係好難計入去叱咤。如果我哋DJ自己去搵首歌返嚟播，就唔叫派台歌，呢啲歌就唔會計落叱咤榜，要做咗派台嘅工作，咁先會計算。」《願榮光》上周才成功派台，派台時間比較短，即使獲逾13萬網民like爆支持，可惜最終依然未能上榜。</p><p>潔淨版刪粗口</p><p>雖然《願榮光》失落獎項，但另一首抗爭歌、方皓玟主唱的《人話（潔淨版）》在昨日公佈的「903專業推介」成功登上11位，獲得「我最喜愛的歌曲」入圍資格。DJ當奴在宣佈《人話》上榜時更說：「呢首歌，唔係唱畀香港人聽，係唱畀班位高權重嘅人聽。等緊方皓玟幫你度歌嘅人唔好意思喇，因為佢忙緊要幫其他『人』度身訂做咗先。」<br><br>其實《人話》歌名是呼應7.21元朗恐襲過後，港台記者利君雅在特首林鄭月娥召開記者會上，怒斥林鄭：「講人話啦！」原版《人話》的歌詞更不乏粗口問候一班高官，而派台則是刪減粗口的「潔淨版」，不過依然句句到肉，「聽你講嘢聽到忟」、「你喜愛妖言惑眾」等。MV更重現不少近半年來的抗爭畫面，包括VTC公佈彥霖的閉路電視畫面、7.21元朗恐襲、8.31港鐵太子站事件及11.11黎明行動學生被交通警槍擊等片段，推出後即受網民熱捧。</p><p>女歌手勝算高</p><p>「我最喜愛的歌曲」將於明日至周五投票選出最後10強，之後再進行兩輪抗票。「我最喜愛的男歌手、女歌手、組合」最後五強已在上周一至周五完成投票，網民之前力谷勇於發聲的周國賢、方皓文及RubberBand，方皓玟更在網絡紅人King Jer舉行的民調中，遠遠拋離容祖兒及鄭秀文等前輩，甚有機會再奪「我最喜愛的女歌手」，並同時憑《人話》獲得「我最喜愛的歌曲」。<br>撰文：翁可人</p></body></html>