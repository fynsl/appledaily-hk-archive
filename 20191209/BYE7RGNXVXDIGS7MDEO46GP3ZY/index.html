<html><header><meta charset="utf-8"><title>西環集中營：拒絕階段勝利　堅持重組警隊 - 季陶</title></header><body><h1>西環集中營：<br>拒絕階段勝利　堅持重組警隊 - 季陶</h1><p>民陣昨發起「國際人權日遊行」，大會公佈80萬人參加，雖然數字上不及6.9的103萬人遊行，以及6.16的「200萬+1人」遊行，但有政界中人指，作為反送中運動發起至今半年，並取得不反對通知書下的民陣遊行，仍屬意義重大，因遊行凸顯在民主派區議會選舉大勝下，市民拒當作「階段性勝利」，仍堅持上街爭取五大訴求及反警暴，即使政府肯成立獨立調查委員會，市民也不會收貨，「呢80萬市民要嘅係重組警隊，拘捕濫暴差人」。</p><p>區選大勝　和理非繼續上街</p><p>該政界人士指，昨日遊行反映在民主派區議會選舉大勝下，反對政府的和理非民意未有因「階段性勝利」而不再上街，「區選大勝冇令和理非下咗啖氣，對政府、差人不滿仲喺度，所以先仲有咁多人上街，塞爆成個銅鑼灣」，昨日究竟有80萬人、103萬人、200萬人上街並不重要，最重要是仍有這麼多和理非市民，冒可能被水炮車、催淚彈攻擊、被警方拘捕情況下堅持上街，「可見呢班市民對爭取五大訴求、反警暴決心幾大，而北京、港府仲係唔回應，呢班人會一直堅持，完全動搖北京、港府管治認受性，根本係去到無法有效管治地步」。<br><br>他又直言，從昨日遊行所叫的口號所見，即使政府肯成立獨立調查委員會徹查警暴，也難令市民收貨，「兩、三個月前或者得，𠵱家一定冇用，起碼要重組警隊，拘捕濫暴差人」，當然北京可以繼續不理民意，但再拖下去，主流民意憤怒也不會因時間過去而瓦解，「拖到出年立會選舉，到時建制再大敗，即使北京肯拎差人祭旗，到時港人都唔會收貨，而係要全面追究港府、建制派責任、要立即普選特首同立法會，光復香港」。<br><br>季陶<br>周一、三、五刊出</p></body></html>