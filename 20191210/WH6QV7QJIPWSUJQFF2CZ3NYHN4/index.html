<html><header><meta charset="utf-8"><title>學生肚瀉一周　工友驚食水污染</title></header><body><h1>學生肚瀉一周　工友驚食水污染</h1><p>【本報訊】中大學生Henry住的宿舍最近二號橋，在中大受催淚彈污染的幾天，他曾在二號橋附近的研究生宿舍戶外吃飯，也曾在夏鼎基運動場的水機飲水，接着肚瀉了一星期，到現在仍未知是因氣體還是食水中的催淚彈物質所致：「校方最尾出嘅（化驗）結果唔係要為警察解釋，應該要聚焦點解警察射咁多催淚彈，同埋當時嘅濃度同污染。」</p><p>導師穿生化衣工作</p><p>在中大居住和上班的宿舍導師Tony（化名）猶記得二號橋之役過後的恐懼：「工友喺（全校）撤離後第一個星期五返嚟清潔宿舍，我哋特登煮咗碗糖水答謝佢哋，佢哋話『多謝喇』婉拒，或者覺得唔知我哋用咩水去煮，雖然我哋已經用樽裝水。」「住喺宿舍嘅中大人反而唔驚，我由頭到尾都用緊中大嘅水，但睇得出由外面入嚟返工嘅工友係好想快啲收工，亦會自備水同食物。」他指，11月18日因擔心有學生仍在回到宿舍，加上家住理大附近「無路可走」；當時清潔工友仍未復工，他幫手打掃宿舍，由於宿舍在山上，身體沒異樣。另有職員指有中大人因氣管受影響只能在家工作。<br><br>宿舍導師Kris（化名）表示，11月15日校方下令所有人撤離，她當時很不想離開，因本身有玫瑰痤瘡的她皮膚極敏感，「油尖旺放完TG幾日後我出去係會成塊面紅晒，同埋要食抗敏感藥」。一星期後她回中大復工，「可能係我工作地點同二號橋有啲距離，冇聞到味，身體亦完全冇事」。但她指，即使催淚彈如陳肇始所講影響短暫，濃度高的幾天也值得關注：「中大人要冒好大風險回校工作，如果唔係都唔使着生化衣工作，有同事驚到𠵱家都仲戴口罩。」<br>■記者程詩敏</p></body></html>