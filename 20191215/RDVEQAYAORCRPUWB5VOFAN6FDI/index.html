<html><header><meta charset="utf-8"><title>趣趣地：細哨唔認美斯史上最勁</title></header><body><h1>趣趣地：細哨唔認美斯史上最勁</h1><p>巴西傳奇球星朗拿甸奴認為，美斯無疑係𠵱家世上最佳球員，但未必係足球史上最勁嗰個：「我唔喜歡咁樣比較，因為要判斷幾位唔同年代嘅球員係咪史上最佳極之困難。過去球壇出現過比利、馬勒當拿同埋朗拿度，我唔能夠話美斯係史上最佳，但喺佢嘅年代就一定係最好嗰個球員。」</p></body></html>