<html><header><meta charset="utf-8"><title>Kay心心眼評分</title></header><body><h1>Kay心心眼評分</h1><p>前晚三位評判謝安琪（Kay）、霍汶希（Mani）和林珊珊對參賽者各有喜好，Kay就最欣賞MC，第一回合過後她對MC心心眼大讚：「你揀呢首歌揀得好好，你好享受舞台，發揮得好好。」 Mani除偏愛Phoebus，又笑指只18歲的陳樂（Justin）似謝霆鋒，她說：「比想像中成熟，有感染力。髮型令我諗起謝霆鋒，點梳都好有兩條曱甴鬚走咗落嚟，邊個年代都興呢味。」</p><p>林珊珊就睇中Justin及MC，她賽後表示幾個評判都想簽Justin，會跟ViuTV斟洽，又指評分時有給MC高分，對於梁德忠（Tank）找來女友大跳三級辣身舞，林珊珊說：「跳得唔錯，期待聽你把聲，成晚只睇到body又有紅底。」到頒獎時林珊珊還未將獎項交予季軍Oscar，已主動跟他selfie。<br>採訪：黃曉妍<br>攝影：林賓尼</p></body></html>