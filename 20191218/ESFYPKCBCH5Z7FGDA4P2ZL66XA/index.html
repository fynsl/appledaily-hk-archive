<html><header><meta charset="utf-8"><title>【抗暴之戰】最素區議員住劏房六年　戇直．親和．陳梓維</title></header><body><h1>【抗暴之戰】最素區議員住劏房六年　戇直．親和．陳梓維</h1><p>【抗暴之戰】<br>今屆區議會選舉，無政黨背景的無名小子陳梓維以65票之微，擊敗了在佐敦南選區當了11年的區議員──民建聯副秘書長葉傲冬。選舉結果出爐後，陳梓維參選時的手寫政綱和波衫look照片，隨即在網上瘋傳，徹底地顛覆了我們對政客的想像。由選舉期間到勝出後接受訪問，他總是一身運動裝加個背囊，在鏡頭前結結巴巴，一臉尷尬，間中附上一個戇直笑容，和區議員三個字格格不入。這場選舉過去了，但對於27歲的陳梓維來說，未來四年，將會是全新的一章。</p><p>陳梓維參選時遞交予選舉事務處的資料，用的是波衫look相片，他出身基層，沒有閒錢置裝，這樣的造型對他來說實屬平常。會手寫政綱，全因不懂photoshop，最快捷的方法就是用手寫。雖說是手寫，細節卻見心思，「如果齋手寫嘅話，好似好普通，所以我特別加咗啲星星、雲嘅框框落去，估唔到引起好大迴響。」素人參選，源於上年颱風山竹襲港，他在網上加入了颱風清理善後小組，自發到東平洲協助清理。「島上最後生嘅居民都有四、五十歲，居民平均年齡係六、七十歲，最老嘅八十歲都有，全個島滿目瘡痍，冇理由要公公婆婆清理冧樹冧屋，香港政府又唔理，係靠我哋市民自發去清理，先吸引政府留意。」</p><p>參選辭正職　一人街站的奮戰</p><p>自此，他開始思考自己在社區的角色，今年六月反修例運動爆發，他自發擺街站派文宣，又呼籲街坊上街遊行，其間遇見當區區議員葉傲冬，他於是上前詢問葉的立場。「佢話留意佢哋民建聯嘅聲明，已經代表佢嘅立場。我諗深一層，真正嘅區議員，最重要嘅唔係捍衞街坊權益咩？於是我就心口掛個勇字，衝咗出去選。」他自言選舉初期，街坊對他其實毫無認識，協助他的義工「五隻手指數得晒」，選舉日漸近，他一個人頻密地擺街站，才慢慢有街坊主動聯絡他請纓做義工。<br><br>記者和陳梓維首次見面時，他一臉倦容，原來前一晚他上街回收選舉橫額，由於選舉橫額很長，大多掛在馬路邊，他就逐張逐張拆下來並摺好，一個人默默做到凌晨。他指着其中一張橫額說：「呢張banner應該係喺覺士道嗰張，係我特別摺嘅，掛喺邊個位置我都仲記得。」陳梓維參選中的一位提名人Annie是附近街坊，最初和他並不相識。「有一次我夜晚返嚟見到佢，企喺寶靈街喋喋不休講嘢，我就覺得好奇怪，都未見過呢個人嘅，之後過去睇吓，佢同我講準備參選呢區。我之所以幫佢，係唔希望建制派自動當選，因為一向都冇人選嘅。既然有個後生仔連好大機會輸都要企出嚟，我覺得要畀機會佢，我估好多街坊都係呢個諗法。」<br><br>陳梓維的正職原本是電梯維修學徒，參選後由於要抽時間落區，決定辭去正職，轉為到便利店做兼職。兒時的夢想是做社工，服務人群，但不是讀書材料，會考零分，於是中五畢業後報讀毅進的社會工作課程，但成績太差未能畢業，輾轉做過地盤、港鐵、便利店、餐飲業等工作。收入最差時，月入只有五、六千元，自從六年前搬出來自住，他就一直住劏房。「之前住深水埗，都係劏房、唐樓嚟嘅，冇電梯，要行九層樓梯。三年前業主唔肯再租畀我，之後就搬咗過嚟佐敦。」現在住的劏房只有六、七十呎，地方太小容不下餐桌，所以一日三餐，他總在外解決，有時需要用手提電腦處理文書工作，他就到餐廳或圖書館，「總之逢親有枱的地方，我都會出現。」</p><p>中學做義工　「令人哋開心就夠」</p><p>自小父母離異，他和母親相依為命。小學時期，他曾和家人搬到深圳，變成跨境學童，幾年後又搬回來香港，讀書成績不好，升中派到Band  3學校。他說話結結巴巴，反應又慢人幾拍，朋友不多，一直被同學針對欺凌，於是中三轉校又要再次適應環境，也就更加無心向學。雖然讀書成績不好，但他中學時期已經開始做義工，「第一年做五十個鐘，第二年做一百個鐘，第三年做二百個鐘。」中五畢業後投身社會，義工服務亦未曾間斷。做義工是否因為能從中得到快樂？他答得爽快：「其實做義工係我一心諗住幫人，令人哋開心就夠啦，我開唔開心真係冇乜所謂。」那回望過往，有沒有特別開心的片段回憶？他想了良久，「冇喎。可能冇發生過唔開心嘅嘢，已經係好開心嘅事。」雖有不如意的經歷，卻沒有讓他自卑，反而讓他更堅強地踏上區議員之路。<br><br>陳梓維養了四隻貓，一男三女，兩隻在媽媽家中，兩隻和他一起，名字分別是毛毛、衰妹、百厭妹和妹妹。貓是性格巨星，有時對主人愛理不理，但他家中的貓總是無時無刻都跟着他。此外，採訪數天，記者均看見義工在半夜到他樓下，替他整理選舉的申報文件；他們還跟地產經紀找尋合適單位做議員辦公室，更有街坊主動向他推介單位；在商場底下的美食廣場，陳梓維為申請做議員助理的求職者面試，也有義工陪伴左右；和另外兩名區議員一起落區時，街坊都會主動上前傾談，熱情的甚至給他一個擁抱。他有種特別的親和力，由貓咪到社區街坊，遇上他都很寬容，一身基層打扮，再加上靦腆的笑容，總能輕易打破和陌生人之間的隔膜。<br><br>對於這些支持，陳梓維表示十分感激，「始終第一次做區議員，經驗係有不足，但我好感激每個資深區議員嘅教導，同埋一班義工，仲有每一個曾經支持過我嘅人。」對家陣營的閒言閒語，他也聽過不少，未來四年，有擔心自己應付不來嗎？「未正式上任，唔會否定自己嘅能力。雖然我嘅能力係基層家庭嘅能力，但係我係有心同街坊一齊同行。」</p><p>記者：李偉圖、陳慧敏<br>攝影：伍永泉、伍永健、張志孟、劉永發</p></body></html>