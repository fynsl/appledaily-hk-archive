<html><header><meta charset="utf-8"><title>揀老婆要謝安琪姜濤歌視雙棲　攻台灣拍劇</title></header><body><h1>揀老婆要謝安琪<br>姜濤歌視雙棲　攻台灣拍劇</h1><p>姜濤自去年贏出ViuTV《全民造星》成為冠軍後，人氣爆燈，繼6月處男下海拍劇集《退休女皇》後，再獲公司力捧，明年率先搶灘進軍台灣拍偶像劇，挑戰當地小鮮肉演員，而MIRROR也會出大碟，實行歌視雙棲出擊。姜濤日前接受《蘋果》專訪，在八女中挑選謝安琪做老婆，只因他喜歡女神的歌聲。</p><p>現年20歲的MIRROR成員姜濤，自出道後工作不斷，過去一年他與其他MIRROR成員獲安排參與電視台劇集和節目拍攝，除了合體拍過綜藝節目《MIRROR GO》，MIRROR其中七位成員近日跟鄧麗欣拍ViuTV新劇《男排女將》，而江熚生（Anson Kong）早前則跟歐錦棠及文頌嫻合演另一新劇《打天下》。備受力捧的姜濤，據悉明年更會進軍台灣拍偶像劇，他也會跟其他11位MIRROR成員合體一起拍ViuTV偶像劇，除此之外MIRROR明年亦會推出大碟，全力出擊。</p><p>訪問多感矛盾</p><p>就姜濤明年到台灣拍偶像劇，經理人黃慧君（花姐）昨未有回覆。不過日前姜濤跟花姐一同接受《蘋果》專訪，他卻似乎對於過去一年工作、訪問不絕感到矛盾：「我都同佢（花姐）講入咗行後都唔係做緊我想做嘅嘢，或者係好多好無謂……包括好多訪問，完全好似唔係我，完全唔係想像中，但冇辦法，好矛盾。你唔做呢啲大眾好快唔記得你，更加唔會等你train好晒先再出嚟，因為你已經出咗道，你需要一定曝光率。我都冇辦法，惟有一邊出道一邊學習，香港演藝圈全部都係咁。」</p><p>聲稱單身的姜濤，要他跟花姐一同為自己揀老婆，在謝安琪、麥明詩、莊端兒、陳茵媺、鄭家純、袁澧林、鄺潔楹和花姐8位各具不同美態的女士中揀選一個，結果姜濤與花姐不約而同揀了謝安琪，他解釋：「好鍾意聽佢首《囍帖街》，佢唱歌好聽。」</p><p>明年推出大碟</p><p>除了姜濤赴台拍劇外，MIRROR成員邱士縉（Stanley）也獲安排拍台灣偶像劇，他昨日接受電話訪問說：「好興奮，我都希望喺演員方向定位，不過我唔係同姜濤一齊拍。」ViuTV在去年宣佈姜濤及Anson Kong等幾位MIRROR成員將會拍攝新劇，AK昨日接受訪問表示：「聽講會寫過另一個古仔，由我哋MIRROR 12個人一齊做。」AK本想入行做歌手，但如今各成員不停拍劇，會否感到難適應？AK笑說：「初初會有啲唔知點，但啱啱拍完《打天下》，真係拍得好開心，覺得好好玩。」AK又透露MIRROR明年會出大碟，目前只欠幾首歌便完工。</p><p>其實MIRROR今年在樂壇成績相當不錯，除了入圍商台《叱咤樂壇流行榜頒獎典禮》的「我最喜愛的組合」最後五強外，姜濤獨唱的《一號種籽》及MIRROR合唱的《Reflection》，也獲歌迷投票入圍「我最喜愛的歌曲」最後七強。<br>採訪：魯吉<br>攝影：沈健程</p></body></html>