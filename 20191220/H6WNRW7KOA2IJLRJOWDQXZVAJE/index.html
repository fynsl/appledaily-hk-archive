<html><header><meta charset="utf-8"><title>「唔明犯咗乜法」大狀指阻嚇居多</title></header><body><h1>「唔明犯咗乜法」大狀指阻嚇居多</h1><p>【本報訊】警方以洗黑錢罪名拘捕涉及星火同盟的四名男女，指星火的資金主要流入一間空殼公司，該公司用部份資金購買個人投資保險產品，更形容此舉不尋常。有大律師反駁指以空殼公司投資十分普遍，「香港大把人都用空殼公司嚟炒樓、炒股票㗎啦，我都唔明佢講緊犯咗啲乜法」，認為星火提供的支援合法，要求警方公開更多資料，否則行動或涉濫捕，「都係想阻嚇為多」。<br><br>法政匯思成員、大律師何旳匡解釋，一般而言，洗黑錢罪是指香港法例第455章《有組織及嚴重罪行條例》，指犯案者明知或合理地知道涉案金錢是以從犯罪途徑所得，「例如明知啲錢係販毒賺，再經幾個銀行戶口轉數，啲錢就洗白咗」；或是第575章《聯合國（反恐怖主義措施）條例》，涉案人明知金錢是用作購買武器以進行恐怖活動。</p><p>純屬捐款非違法</p><p>洗黑錢前提是款項屬犯罪途徑所得，警方在記者會表明知道基金是接受公眾籌款，但認為收受存款的涉案空殼公司以部份資金購買投資保險產品，形容做法不尋常。但何反駁「投資有乜問題？法律上有個概念叫『信託』，又唔係詐騙，香港大把人都用空殼公司嚟炒樓、炒股票㗎啦，我都唔明佢講緊犯咗啲乜法」。<br><br>何稱根據警方公開的資料，「我見唔到有乜可以公訴嘅罪行」，促請警方公開更多資料，否則行動「都係想阻嚇為多」；又指過往警方打擊洗黑錢，一般會在成功申請凍結令後方公開行動，以免疑犯轉移資金，但今次仍未申請凍結令即公開行動，認為警方做法才是不尋常。<br><br>星火過去幾年接受公眾捐款以支援抗爭者，何認為「呢啲完全唔係犯法嘅行為」，指除非警方提出更多證據，證實星火以市民捐款從事犯法活動，否則捐贈者毋須擔心。<br><br>同樣有為被捕者提供義務法律支援的律師林耀強指，義務律師團與籌款平台無從屬關係，平台收到求助個案後，會轉介義務律師跟進，相信支援被捕者工作不會受事件影響。林指星火的義務律師團過去「幫咗好多人」，質疑星火籌款平台成員被捕屬警方打壓。<br>■記者趙雅婷</p></body></html>