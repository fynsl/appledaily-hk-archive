<html><header><meta charset="utf-8"><title>【中環在線】滙豐成立「毛毛拯救隊」 - 李華華</title></header><body><h1>【中環在線】滙豐成立「毛毛拯救隊」 - 李華華</h1><p>銀行家喺社會上一直被視為賺大錢嘅職業，不過工餘嘅時候究竟會做啲咩？有人選擇繼續開OT搵錢，有人成立咗所謂「毛毛拯救隊」（Surplus Yarn Rescue），收集剩餘毛冷織頸巾同冷帽。<br><br>話說滙豐一向有同製衣業訓練局（CITA）合作，研究點樣令到紡織及成衣業「減碳」，而本身呢間局有收集剩餘毛冷、綿線嘅習慣，滙豐嘅banker義工唔單止幫佢哋recycle，仲要upcycle，升級成頸巾、冷帽，聽講呢班人10月命名自己做「毛毛拯救隊」，每逢周五lunch就會上編職堂。<br><br><br><br>華華聽講，呢班拯救隊有40幾人，有投資銀行、交易枱、前中後台，唔少仲係鬼佬，起初對織嘢真係一竅不通，連續幾星期嘅速成班後，兩個月已經有120件製成品，賣相幾唔錯，製成品將會送長者同有需要嘅人。<br><br>李華華<br>mailto:LiWaWa@AppleDaily.com<br></p></body></html>