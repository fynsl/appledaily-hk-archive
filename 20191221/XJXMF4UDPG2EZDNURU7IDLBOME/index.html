<html><header><meta charset="utf-8"><title>市民盼抽中換樓　不介意望墳</title></header><body><h1>市民盼抽中換樓　不介意望墳</h1><p>【本報訊】觀塘綠置居銷售中心昨早8時起派表，上午到場的市民不多。居於柴灣漁灣邨的李女士說，今次是首次抽資助房屋，因今期蝶翠苑項目位近現時住所，「屋企望到個地盤」，亦鄰近女兒的工作地。她指現居單位面積細，「得一間房，單人單位但兩個人住」，亦有天花剝落和漏水等問題，「補嚟都無用」，盼可抽到較大的單位，不介意部份單位可能望到墳場。 <br><br>與兒子居於安泰邨的張女士說，現居單位只得200多呎，亦擔心百年歸老後要交還現有公屋單位，兒子無處容身，故盼可購得較大單位「上車」，會由兒子負責供樓「地點無所謂，至緊要抽到，但細過𠵱家個單位就唔考慮」。她說是首次抽資助房屋，雖然認為機會渺茫，但單位以市價49折推售價錢吸引，「買層樓好貴，同埋𠵱家都要交租，（綠置居）都係供多少少啫」。</p><p>倘落空　會抽下期居屋</p><p>71歲的梅先生也到場取表，他說一家四口現住竹園北邨，單位嚴重老化，天花剝落和窗邊滲水等。他過去曾抽過三次居屋，「無抽獎命，次次都係抽最尾，所以買嚟買去都買唔到」，期望今次可抽到三房大單位，預算約200萬元，「（最大得400幾呎喎？）400幾呎梗係唔夠，不過啲錢都唔夠」。他說若今次依舊落空，會繼續抽下期有鑽石山盤的居屋，「（今期）青衣會諗下，柴灣個仔就肯定唔去，遲啲就我去柴灣（墳場）」。<br><br>今期綠置居下周五（27日）開始接受綠表公屋戶申請，申請為期兩星期，至下月9日晚上7時截止。項目明年3月攪珠、5月揀樓。項目只限綠表人士申請。房委會或房協轄下公屋住戶，申請表須交回所屬屋邨辦事處，樂富房委會客務中心不會接收申請表。</p></body></html>