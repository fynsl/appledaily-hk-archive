<html><header><meta charset="utf-8"><title>杯葛黑警　婚禮公司接恐嚇</title></header><body><h1>杯葛黑警　婚禮公司接恐嚇</h1><p>【堅守良知】<br>婚禮界最近靜靜起「革命」，至少250間婚禮公司在上月發起「我們一起罷」聲明，表明在成立獨立調查委員會前，決不為任何警務人員從事婚禮服務。有參與商戶因此得罪「亞洲最優秀」部隊，但仍拒絕妥協；「良知比收入重要」，有化妝師甘願犧牲一成多生意，認為丁點付出對前線被捕與受傷手足是微不足道。<br>記者：張文鈴</p><p>「立場唔同　拍攝效果會差」</p><p>TY是婚禮籌辦公司T. Art Wedding的總監，在反送中逆權運動前較少公開提及政治，但6.12當日，大批和平示威者聚集在中信大廈外，警方不理市民生死發射多枚催淚彈，「簡直好似謀殺，係中信大廈嘅情況係佢哋（警察）逼佢哋（市民）入死胡同、冇辦法走，好彩冇人命傷亡」。自此，TY恥與香港警察為伍。</p><p> 「中信集會射彈不能接受」</p><p>TY解釋，中信大廈對出一帶舉行集會獲批不反對通知書，但警方仍發射催淚彈過去，「呢種武力完全唔對等嘅時候，令人好嬲」。他公司的員工也表明對警察這做法不能接受，不希望再為警察服務，因此他決定在6月14日公開發聲明。只有政府成立獨立調查委員會，警察願意承認過錯和負責任，公司才會重新接受警察的生意。<br><br>他的聲明是這樣說的，該公司對於警察於6月12日，在金鐘立法會外之暴力清場行動表示極為不滿。警方不斷施放多次胡椒噴霧、催淚彈、布袋彈以及橡膠子彈，以驅趕在場所有示威人士，甚至記者及紀錄攝影師。「如此過份之武力實在不必要，為此，本公司決定即時謝絕為所有香港警察服務」。新的拍攝預約將會要求填上職業，如果作出虛假陳述，一經發現將立即停止拍攝，亦不會退還定金，並向已預訂公司服務的警察安排退款。<br><br>雖然一年拍攝的新人中不足一成職業是警察，但公開拒接警察生意聲明難免會影響公司生意，不過TY說，縱使如此，顧及員工的感受亦都很重要，「做呢個決定係有考慮埋呢一點，但因為拍嘢需要同個客溝通好多，如果佢哋立場同我哋唔同，可能對事件有唔同睇法，拍出嚟效果可能會差少少」。</p><p>「藍絲嗌我哋返工要小心」</p><p>聲明後對生意未有太大影響，但社交專頁卻不停受到「藍絲」留言攻擊，例如「祝貴公司生意淡薄」、「開一間公司，都要學人搞政治」、「第日佢舖頭有咩事千祈唔好報警呀」等，「最過份係恐嚇話搵公司地址出嚟，嗌我哋返工要小心、會等你㗎」，TY坦言擔心員工和化妝師的安全，亦不時提醒他們要留意，幸好至今沒有任何事發生。<br><br>TY對香港未來不感樂觀，「因為政府一直逃避問題，唔去回應改變現時狀況」。每當他想到現時影響生意重要，還是香港和港人的未來重要，「呢個moment我會講，生意冇咗咪努力過，可以重新build up，但我生活嘅環境或畀我下一代嘅環境變咗，唔係我一個努力可以改變得到，所以我選擇做更多嘢去為自己將來」。他表明未來會繼續支持運動，但透露明年有離開香港的打算，將到加拿大留學，「未發生（運動）前已諗過香港問題，好多問題，尤其佔中後，𠵱家只係加速」。</p><p>7.21後無法為警察新人祝福</p><p>7.21元朗恐襲是香港人永不磨滅的傷痕，「太震撼，震撼到呢一世應該都唔會忘記嘅一件事」。從事新娘化妝的王小姐說，這場反送中逆權運動她都看在眼內，警察濫暴問題無日無之，在7.21元朗恐襲後更決定拒接警察生意，「比起上前線付出嘅示威者，我哋做嘅嘢（罷接警察生意）好微不足道」。她認為，良知比起收入更加重要，希望藉這小小行動令抗爭者知道他們並不孤單，「盡自己一分力想話畀人知，仲有一班人陪你，從事婚禮好多人好有良心」。<br><br>80後的王小姐從事新娘化妝師六年，她說：「做化妝嘅去到Big Day（結婚）嗰日，應該係全心全意咁幫一對新人，亦係見證佢哋人生最開心嘅一日」。自6月起反送中逆權運動，她與很多港人一樣平日工作，周末就會出席遊行集會。在7.21元朗恐襲後，她決定拒接警察生意。<br><br>「呢段時間（運動）有好多時間都未必瞓得着，但係要一早起身為你（警察）祝福，真係做唔到」，並以「道不同不相為謀」形容對警察的取態，又謂傳統觀念警察是維持治安，但至今眼見警察所作所為，「如果你話你職責係守護香港，但你用緊全港最大規模嘅武力工具去攻擊香港市民，我覺得我冇必要為佢哋服務」。<br><br>她續指，7.21元朗恐襲「太震撼，震撼到呢一世應該都唔會忘記嘅一件事」，當日她在港島參與遊行，食過晚飯後便趕搭港鐵尾班車回家，「搭車喺度睇直播，當時西環佢哋（抗爭者）衝擊緊中聯辦，心入面希望佢哋冇事，但另一個直播畫面係見住香港人打香港人，呢個係好難形容嘅一件事」。香港人這段時間很辛苦，每星期都要上街抗爭，明知是雞蛋對高牆，面對99%會輸的一場仗，大家仍無條件去付出。她哽咽地說：「𠵱家已經有好多手足犧牲，見到好多好細嘅小朋友去上街，有時會擔心佢哋食飽飯未呢」。</p><p>個人付出微不足道</p><p>王小姐於8月初在其專頁發表婚禮界罷工聲明，「我哋都叫屬於個人嘅工作，所以想盡自己一分力量去參與呢件事，話畀人（抗爭者）聽你唔係咁孤單，仲有一班人係可以陪你」。她指，其客源中有約一成是警察，「影響極都係十幾%，比起上前線付出嘅示威者，我哋做嘅嘢好微不足道……好似貴報老闆黎智英咁講，冇咗自由，賺幾多錢都冇用」。</p><p>攝影師：不應扮抗爭者拍照抽水</p><p>準新人在結婚前大都會拍攝婚照留念，在婚宴當日亦會供親友欣賞。惟本港近月經歷反送中逆權運動，社會籠罩沉鬱的氣氛，有準新人選擇打扮成抗爭者，戴上頭盔和豬嘴拍照，印證這個歷史時刻。不過，Studio Oak婚禮攝影師Iris表明不贊同這種做法，「如果你話想記錄當下社會發生嘅事，我會覺得你親身落去遊行，用你自己對眼記住」，又認為這種拍攝目的是為了「抽水」。</p><p>應嚴肅對待逆權運動</p><p>Iris表示，婚照可取材不同主題，但準新人戴上頭盔和豬嘴影婚照則不能接受，「因為香港人去遊行集會本應係自由同權利，但點解𠵱家我哋遊行要戴豬嘴同頭盔，而其實呢啲嘢唔係我哋想要，唔係一件開心嘅事，點解要擺喺pre wedding（婚攝）度呢？」她又指，「如果你話想記錄當下社會發生嘅事，我會覺得你親身落去遊行，用你自己對眼記住，因為你會記住好深嘅感受」，然後與下一代、身邊朋友，甚至海外朋友分享經歷。對她而言，拍攝這類型的婚攝目的是為了「抽水」。<br><br>她不點名批評有同行叫客人穿着校服、戴口罩，模仿早前中學生手拖手築成人鏈反暴政，「可能佢哋覺得好得意擺係pre wedding度影，但姑勿論係攝影師定客人要求，對我嚟講都係唔容許同不能原諒」。她說：「讀過中學都知中學生係學校講咩你要聽，家長講咩你要聽，因為當刻嘅人生同生活掌控喺家長同學校手中」，而中學生在今次運動中很勇敢，他們在學校內做不合作運動和聯校做人鏈作反抗，「佢哋做到嘅嘢好少，但都願意去做嘅時候，我哋應該支持，要嚴肅、認真嘅態度去對待」。</p></body></html>