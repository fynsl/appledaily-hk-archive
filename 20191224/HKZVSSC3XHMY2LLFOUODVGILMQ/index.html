<html><header><meta charset="utf-8"><title>衝突重災區　食店大節不敢加價</title></header><body><h1>衝突重災區　食店大節不敢加價</h1><p>【本報訊】剛過去的冬至對近半年低迷的飲食業市道，無疑是一根救命草。位於警民衝突重災區黃埔花園的詠藜園亦曾受影響，老闆娘楊太（圖）表示，遊客數目減少令生意下跌三成，冬至日預訂率僅是往年八成。楊太指，今年冬至不敢加價，反而額外贈送小食。<br><br>楊太表示，冬至飯訂餐往年一早爆滿，而今年僅餘八成，但她已心滿意足，而今年一席冬至套餐12位不用3,000元，不過由於成本昂貴，今年要以貴價菜配平價菜，希望提高利潤。<br><br>楊太舉例，套餐中的蜜汁火方、砂鍋雲吞雞、松子桂花魚等用料新鮮，屬貴價菜，再配搭一些較平價菜式，「西蘭花炒蝦球，蝦球我哋用冰鮮，上湯時菜，我哋時菜唔貴，浸會平啲，椒鹽功夫豬手，我哋豬手都唔係好貴，你一碟畀隻豬手都夠一大碟，又好睇，有啲包裝砌到高高哋，已經好靚，呢啲就平啲。」<br><br>為留住客人，套餐不敢加價之餘，更贈送小食，「生意難做，有啲例外嘢送畀啲客，例如送素叉燒、一啲好意頭嘅餸」。展望來年，楊太坦言未敢樂觀，暫時決定團年飯及春茗套餐亦不會加價。<br>■記者金敏琍</p></body></html>