<html><header><meta charset="utf-8"><title>黃紫盈影相忘形治瘀傷</title></header><body><h1>黃紫盈影相忘形治瘀傷</h1><p>32歲前新聞主播黃紫盈日前應邀到東京擔任彩妝品牌活動司儀順道旅遊，她在澀谷一間西餐廳飽餐後，卻因地板濕滑跌倒。黃紫盈昨日接受《蘋果》訪問時說：「嗰度好靚，但冇留意個地板勁滑，又有樓梯級，臨走時就跣親，小腿貼住個地下，慢動作咁跣咗落幾級樓梯，都幾痛呀！」但因四周都充滿聖誕氣氛，黃紫盈笑言跌完仍掛着影靚相，返到酒店才發現小腿瘀了一大片。</p></body></html>