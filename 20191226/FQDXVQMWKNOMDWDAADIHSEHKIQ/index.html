<html><header><meta charset="utf-8"><title>16歲仔避速龍墮樓　送院呼喊：唔想被消失目擊者稱「聽到槍聲就跌落嚟」</title></header><body><h1>16歲仔避速龍墮樓　送院呼喊：唔想被消失<br>目擊者稱「聽到槍聲就跌落嚟」</h1><p>【本報訊】由平安夜至聖誕節凌晨，防暴警在油尖旺瘋狂施放催淚彈及濫捕市民，一名16歲少年疑被警方追截衝入旺角砵蘭街一間餐廳暫避，警員硬闖入店，先制服及拘捕在大門阻止的店員，再追上二樓天台。少年攀出天台雙手緊捉壆邊，雙腳懸空，警方疑上下夾擊，在地面的防暴警以電筒照射及呼喝：「你做乜X嘢呀？跳落嚟啦X家鏟。」未幾天台傳出槍聲，少年從六米高位置直墮對開休憩公園花槽。在場防暴警一度阻止義務急救員上前施救，少年送院時仍憂心呼喊：「我唔想被消失呀！」<br>記者：黃江奇　謝志輝　李家傑</p><p>墮樓的16歲少年姓冼，其母親及兩名女親友事後趕到醫院，冼母在兒子旁邊安慰說：「冇事㗎阿仔。」兩名年輕女親友擔心落淚，少年在兒科深切治療部救治，幸情況穩定。昨凌晨2時許，旺角衝突仍未平息，冼走入砵蘭街160號「桔梗」餐廳。一名當時在店內的義務急救員憶述，少年走進店後，有速龍追至企圖進入店內，一名男店員在門口攔阻，雙方隔着玻璃門推撞，最後店員不敵，被速龍近距離射胡椒球彈制服拘捕，速龍隨即衝上食肆二樓搜捕。</p><p>防暴噴椒阻義務急救員</p><p>街坊黃先生在住所聽到街外傳來嘈吵聲，於是探頭查看，並目擊少年墮樓一刻，他指看見大批警員包圍桔梗餐廳，一名少年躲藏在平台泵房頂，其間不斷有警員登上天台搜索，但未有發現少年。其後少年見警員離開，便從泵房爬下鐵梯，走向天台邊緣探頭查看，當時該位置未有警員看守，少年於是攀過外牆，打算爬下逃生。<br><br>另一目擊者吳先生稱，少年「成個人已經跌咗出嚟，兩隻手掹住個壆，放手就會跌落嚟。下面啲防暴就開燈射向個少年，又話『你做乜X嘢呀？跳落嚟啦X家鏟。』」之後他聽到天台傳出槍聲，「睇到應該係速龍，因為頭盔同防暴唔同，砰砰砰，應該係胡椒球彈。下面個防暴再喝個少年，喝咗三句，佢就跌咗落嚟喇」。</p><p>市民轟警強光照射呼喝</p><p>吳先生續稱，少年垂直墮下，頭頸撞到休憩公園的長椅背，砸毀長椅後方的花槽圍欄。有六名義務急救員見狀衝前欲救人，防暴警向他們噴胡椒噴霧，吳稱防暴警高聲說：「佢唔使你哋救，我哋會處理。」又指少年墮下後不足一秒，有兩名速龍在天台探頭外望，「我哋大聲話『我睇到你哋，唔好扮儍』，佢哋即刻用電筒照我哋再縮開」。事件引來大批記者及圍觀市民，防暴警一度舉橙旗。<br><br>警方表示，接獲途人報案發現事主倒卧地上，清醒送院。初步調查相信他從平台墮下，沒有可疑。目擊少年墮樓的黃先生坦言徹夜難眠，認為警方用強光照射少年，甚至大聲呼喝他，會導致他感到害怕，「咁樣跌落去死得人」。警方昨午在fb澄清，由於現場環境昏暗，警員曾以電筒照明攀附天台外人士的位置；事主墮樓後，亦容許現場急救員為他進行急救。警方嚴正聲明，事件中，身在天台及地面的警員沒有向該名墮樓人士使用任何武力，包括使用胡椒球彈發射器等。<br><br>此外，食肆一名男職員被警方以涉嫌阻差辦公拘捕。警方亦以非法集結、盜竊和未能出示有效身份證明文件拘捕兩名男子。</p></body></html>