<html><header><meta charset="utf-8"><title>燒傷背急救員出院　心繫前線</title></header><body><h1>燒傷背急救員出院　心繫前線</h1><p>【本報訊】上月初港島警民衝突中，18歲的阿仁（化名）與隊友擔任義務急救員，被防暴警擲出的催淚彈燒傷背部，導致他二至三級燒傷，需進行植皮手術。一直協助阿仁的民主黨立法會議員鄺俊宇昨在社交網站發文公佈喜訊，指阿仁已出院，現正繼續休養中，鄺接受《蘋果》查詢時稱，「上星期佢上來搵我報平安」，但阿仁背脊的傷口「仲痛緊」，每次洗傷口都要食五、六粒止痛藥，但仍十分堅強，「背脊傷口係一輩子嘅疤痕，但係佢好堅強，只係諗自己幾時可以去返前線幫手救人」。</p><p>「倘需要幫助　我都會出場」</p><p>鄺俊宇又透露，他曾協助2017年港鐵縱火案的傷者，有傷者向他表明可協助阿仁，「好感恩，出咗post之後，有傷者（縱火案）WhatsApp我，話有啲藥有效可以寄畀個仔，我好多謝各界伸出援手，不過佢最需要係時間休息。」阿仁就讀樹仁大學輔導及心理系，鄺指阿仁目前心情平靜，「佢會諗下點專注學業，亦都堅持佢嘅專業，認為救人是一個使命」，阿仁剛度過19歲生日，「佢好感激啲救護隊友，剛剛19歲生日，隊友陪佢過生日。」<br><br>阿仁上月初與隊友在港島示威活動中擔任義務急救員，被防暴警擲出的催淚彈燒傷背部，需接受四小時植皮手術。阿仁形容當時「痛得好恐怖」、「食五、六粒止痛藥先敢去沖涼同洗傷口」，又強調「出手係一個責任，有任何需要幫助嘅情況，我都會出場」。<br><br>■記者譚靜雯</p></body></html>