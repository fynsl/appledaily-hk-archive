<html><header><meta charset="utf-8"><title>趣趣地：C朗自認冇料做教練</title></header><body><h1>趣趣地：C朗自認冇料做教練</h1><p>年屆34歲嘅基斯坦奴朗拿度，球員生涯已步入尾聲。呢位葡萄牙球星最近接受訪問時，提到自己掛靴後嘅打算：「目前我冇諗過做教練，因為我唔係做教練嘅好材料，但可能某一日我覺得好悶就會轉軚。」C朗更提到，2016年嘅歐國盃係佢最重要嘅獎盃，仲話平時滴酒不沾嘅佢，賽後都有飲酒，仲因為脫水太多，一飲就酒精上腦。</p></body></html>