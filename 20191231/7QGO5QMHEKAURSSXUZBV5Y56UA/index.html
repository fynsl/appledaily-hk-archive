<html><header><meta charset="utf-8"><title>嘉玲視偉仔潛力股</title></header><body><h1>嘉玲視偉仔潛力股</h1><p>劉嘉玲昨日出席好友公司於中環宣佈計劃上市的記招，談到投資心得，嘉玲指過去十幾二十年都是投資房地產，幸運地樓市一直有升。至於自己的服裝品牌生意仍在學習中，未有錢賺，問到是否希望做到上市？她說：「呢個係目標，不過仲有好遠，我見好多國際品牌或日本百幾年歷史生意，都要做到工匠極致，先得到市場認同。」</p><p>談到現時最大的投資，嘉玲表示是健康，講到丈夫梁朝偉是否潛力股？她肯定說：「梗係，仲升緊，呢個投資好準確，三十幾年前《新紮師兄》時已經睇好有實力。」近期不時到郊外遊玩，嘉玲自言年紀大，開始嚮往大自然風景，吸取正能量，她說：「身邊（啲朋友）病嘅病，走嘅走，生命好脆弱，要珍惜當下，因為計劃趕不上變化。」<br>採訪：馬建華<br>攝影：沈健程</p></body></html>