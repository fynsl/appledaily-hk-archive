<html><header><meta charset="utf-8"><title>【Can Bank】新角度睇私有化 - 散子</title></header><body><h1>【Can Bank】新角度睇私有化 - 散子</h1><p>數今年被吹私有化風，吹得最行一定要數九倉（004），個別專欄作家，甚至大行都出過報告分析九倉被私有化的可能性，筆者無謂寫多次，今次用班底角度分析。<br><br>會德豐（020）系內上市公司多，同系海港企業（051）、JOYCE（645）成交量低，亦多次私有化不果。有線寬頻（1097）變相賣走咗，如真係重整架構，除咗海港企業同JOYCE，的確剩返早兩年將核心業務分拆出嚟嘅九倉，加上會德豐早兩星期已增持至超過7成，自然引起市場遐想。九倉現時班底係2015年組成，太子爺吳宗權要上位接手會德豐主席，老豆搵現有班子輔政，除咗現時坐正系內多間公司主席的吳天海，九倉第一副主席周安橋負責中國業務、副主席徐耀祥睇數、副主席李玉芳負責商場。<br><br>至今近五年，呢個班底除咗李玉芳，其他已到、甚至遠超法定退休年齡，三位老臣子以吳天海最年輕，但都66歲。吳光正搵得呢班人輔政，相信呢班人都希望執到靚先退落嚟，雖然話退休可早可遲，但有幾多人可以好似李嘉誠做到89歲，何況生意唔係自己，如上面所講假設成立，整合系內公司架構是遲早的事，分別只係邊間先。<br><br>散子<br> http://fb.com/散子-257101397966975 </p></body></html>