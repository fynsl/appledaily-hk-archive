<html><header><meta charset="utf-8"><title>林夏薇助陳展鵬立功</title></header><body><h1>林夏薇助陳展鵬立功</h1><p>林夏薇昨日與馮盈盈、張頴康和陳展鵬等出席新劇拜神儀式，林夏薇指場面熱鬧：「雖然套劇開咗好耐，但好多演員今日係第一次見到，例如鮑姐（鮑起靜）。」被問到今次角色，她說：「主要係查案，同展鵬有感情戲，我做CIB協助佢做O記。」林夏薇爆陳展鵬很滿意今次工作時間安排：「佢話踩完夜晚朝早返屋企，可以見到個女，佢成日俾我睇佢湊女啲片，話有女陪佢好好，我就話我都唔弱，屋企有啲狗同我玩。」<br><br>提到老公莫贊生多次被貼街招指控「欠債」，林夏薇說：「我強調我先生係冇任何欠債或者違法，我經濟上冇問題，多謝大家關心。」至於農曆新年，她透露有電影要拍攝，可能要在工作度過。<br>撰文：翁可人</p></body></html>