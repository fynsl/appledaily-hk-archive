<html><header><meta charset="utf-8"><title>「錢我嘅　我鍾意幫襯黃店」</title></header><body><h1>「錢我嘅　我鍾意幫襯黃店」</h1><p>【元旦遊行】<br>【本報訊】「黃色經濟圈」連日被親政府陣營口誅筆伐，又受商務及經濟發展局長邱騰華多番抨擊，但絲毫無阻香港人憑良心消費。元旦大遊行前，銅鑼灣、灣仔多間「黃店」均大排長龍，食客對政府批評一於少理，繼續出錢大力「懲罰」黃店。<br>記者：何家朗</p><p>銅鑼灣登龍街，多間黃店昨午「爆晒棚」，龍門冰室及麵尊車仔麵高峯時各有近百人龍輪候，佔據半條登龍街，場面墟冚。市民黃女士輪候多時，一心光顧麵尊，她指運動以來有越來越多黃店資訊，包括黃色經濟圈專屬手機app，「呢啲六個月之前係冇㗎，永遠搵嘢係Openrice」，光顧黃店更逐漸成為日常習慣，在生活中做到經濟模式轉型。她坦言覺得自己在今場運動中無法做到很多，而在經濟層面支持，是自己絕對有能力勝任的事，「兄弟爬山，各自努力，我搵一個自己可以勝任到嘅地方，就盡力做」。</p><p>唔介意排長龍</p><p>對於政府批評黃色經濟圈，黃女士認為在自由市場下，政府無權監管，「啲錢我㗎嘛，我鍾意幫襯邊間都得」。她亦指，如果政府自認支持者多，大可呼籲支持政府的人士光顧藍店，「既然佢覺得有500萬嘅藍（藍絲），咁嗰500萬藍嘅咪支持佢要支持嘅嘢囉」。</p><p>「憑良心選擇」</p><p>鄰近渣甸街黃店外同樣熱鬧，人龍之中，更包括今日新上任的中西區區議員張啟昕，她手持茶飲店「木衛二」的單據，並排隊幫襯小吃店「渣哥一九九六」。她指，渣甸街的情景反映市民取態，大批市民即使要排長龍輪候，仍選擇光顧黃店，而非選擇藍店或未表明立場的店舖，顯示市民透過消費等實際行動，全力支持抗爭運動。她認為，雖然並非人人能承擔受傷或被捕等風險，但在日常生活中選擇黃店消費，其成本和代價較低，亦是令這場運動延續下去的關鍵。<br><br>市民張小姐數月來堅持黃店優先的消費策略，昨日遊行前亦繼續在黃店用餐，因知道茶飲店木衛二由運動初期已表態支持，特意飯後來排隊購買飲品，「懲罰」黃店。她認為幫襯黃店是一種表態方法，憑良心選擇認為正確的事。政府連日批評黃色經濟圈，她對此不以為然，「我嘅錢係我嘅消費、我嘅選擇，我鍾意畀邊間，其實都係我嘅取態，除非你連呢啲取態都唔畀我選擇箒」。<br><br>同樣於遊行前排隊光顧龍門冰室的市民吳小姐，表明是為了支持黃色經濟圈，即使政府出口術批評，自己仍會「盡做、幫到就幫」。她指自己平時食飯前，會在地圖揀選黃店光顧，不會幫襯藍店，她明言今年的新年願望是「五大訴求，缺一不可」。</p></body></html>