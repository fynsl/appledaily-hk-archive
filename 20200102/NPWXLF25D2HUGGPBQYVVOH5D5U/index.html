<html><header><meta charset="utf-8"><title>林海峰抽擊何以完</title></header><body><h1>林海峰抽擊何以完</h1><p>何以你今晚會安坐家中睇叱咤？<br><br>何以今年嘅叱咤一個現場觀眾都冇？<br><br>何以過往嘅叱咤現場投票會變成今年嘅網上投票？<br><br>何以你每年實睇嘅頒獎禮，今年會冇咗個實體頒獎禮？<br><br>何以一人一票喺呢個地方係變得越來越矜貴？<br><br>何以明明千載不變嘅音樂肯定，最後個獎座會落喺一堆垃圾裏面？<br><br>何以今年有咁多場大大小小嘅演唱會都要一一取消？<br><br>何以有人話要放棄一代年青人，但係花姐就要一手湊大MIRROR一班年青人，仲要將佢哋培育到入圍我最喜愛的組合？<br><br>何以屯門公園嘅娜娜歌精舞勁，肥媽首歌唱到街知巷聞，但係佢哋就冇入圍我最喜愛女歌手最後五強？<br><br>何以有人敢唱人話，但係就有人唔肯講人話？<br><br>何以今年去商場唱歌係流行過去K房唱歌？<br><br>何以一首廣東歌可以令你感動、安慰、鼓舞、落淚，甚至係會恐懼？<br><br>何以你可以將你曾經最喜愛歌手嘅唱片打爛變成碎片？<br><br>我哋嘅樂壇何以為繼？<br><br>2019 何以 完<br><br>2020 和你投</p></body></html>