<html><header><meta charset="utf-8"><title>探史提芬及施迪　退休婦：好傷心</title></header><body><h1>探史提芬及施迪　退休婦：好傷心</h1><p>【本報訊】「當我睇到隻獅子成身都係火嗰時，我好傷心，其實滙豐銀行差唔多可以代表我哋香港一個象徵咁樣。」前日傍晚，從傳媒影像中看着銅獅在熊熊烈火中似逐漸被吞噬，有巿民直言感到難過，昨日更專程到中環總行看看銅獅損毀情況。望着銅獅雙眼被紅漆噴至通紅，眼角似淌着血淚，獅身亦一片熏黑，有巿民眼泛淚光，頻頻拭鼻。<br><br>中環皇后大道中1號滙豐總行門口的兩隻雄獅，左邊擘大口的叫史提芬Stephen，右邊閉口的叫施迪Stitt，兩隻銅獅坐鎮總行已超過80年，陪伴不少港人成長，更是不少港人童年時拍照的「佈景板」。兩隻銅獅前日先被噴上紅漆「點睛」及貼上「五大訴求」黃符，至傍晚，施迪更被火燒。</p><p>專程探視　拍照者眾</p><p>昨晨所見，兩隻銅獅獅身熏黑，清潔工人嘗試抹去獅首及獅身的紅漆，但眼睛仍留有紅色痕迹。不少路過的巿民都停下腳步，舉起手機拍下染紅的獅子銅像。68歲退休人士林女士（圖），昨日偕丈夫專程由九龍過海，到總行視察兩隻銅獅。她眼見一片紅一片黑的銅獅非常感觸，「呢兩隻獅子喺香港咁多年，我對佢哋好有感情，佢噚日俾人燒嗰時，我個心好難過。」她又說：「我覺得邊個啱邊個錯都好，有乜訴求可以大家講出嚟。」另一名女士亦認為，獅子有靈性，示威還示威，不應破壞。晚上10時許，有工人用木板圍封銅獅。<br>■記者胡恩宏</p></body></html>