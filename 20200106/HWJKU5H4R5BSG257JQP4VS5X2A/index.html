<html><header><meta charset="utf-8"><title>武漢沙士又入中紀委數 - 陳也</title></header><body><h1>武漢沙士又入中紀委數 - 陳也</h1><p>迎接2020，意料之內，催淚彈再度橫飛。新一年的問候語，是那一句熟悉的：食咗TG未？回應的也很順口：食少少，大家無奈食椒，頂住條胃氣囉。<br><br>2019的椒與彈，今年極大機會，加料炮製，混合武漢×型，大陸刻意隱瞞的沙士II，蓄意溝埋藍色水炮，十八區巡遊任射，只要一次性接觸，再傳播，擴散，香港又試墜入2003年的非典地獄。<br><br>已經被習帝封印的林奠唔會咁做？不斷重複止暴制亂，11歲或以上的孩子被拉連搵仔的家長被警署硬耍的2020，屍變的林奠，絕對有機會咁樣亂嚟！<br><br>從水炮、TG、胡椒噴劑中感染武漢×型，黑警威水咯，對市民咆哮：「都叫咗你啦，唔好令我地差佬驚，我地一驚，乜都做得出。」武漢×型周街噴射，無得醫的黑警，其實首當其衝，自作孽先食。差佬IQ，過去半年無進化過，等住N億補水落袋，滿腦子上深圳海底撈，點諗到PK721會聯乘777，叫成班冇面見人的兄弟落地獄墊底。<br><br>武漢沙士，成為嚴峻關鍵詞，03年老董的人禍災難，給20年的林奠過戶，凍結N個七千萬，都買唔到解藥。</p></body></html>