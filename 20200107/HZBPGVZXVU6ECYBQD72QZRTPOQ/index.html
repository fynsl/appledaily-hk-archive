<html><header><meta charset="utf-8"><title>自己人等PK - 陳也</title></header><body><h1>自己人等PK - 陳也</h1><p>愛爾蘭人，好睇，黑警有冇咁好戲？<br><br>忠誠勇毅影衰晒象棋，香港人，加油；自己人，收籌。有冇咁着數？分餅仔以為贏硬？<br><br>1.1萬個等住拎9.5億補水的，是自己人。<br><br>「你係咪警察？」街頭裝修時，路人皆見，市民追問，走夾唔唞的，是自己人。<br><br>扯掉眼罩直接向許智峯噴椒的，是自己人。<br><br>被美國人質問「你係咪popo」，謊失失答no的大叔，是自己人。<br><br>對命案二話不說指「無可疑」的，是自己人。<br><br>四點鐘謊言唔知醜講了半年，鼻子長過長春的是自己人。<br><br>林奠去派飯盒，但得戚晒命食海底撈的，是自己人。<br><br>睇唔起生命麵包的，是自己人。<br><br>驚死獨立調查的，是自己人。<br><br>拍晒元朗白衫膊頭唔拉的，是自己人。<br><br>在TG群組約人帶齊文具裝修的，是自己人。<br><br>自認曱甴比你更小強的，是自己人。<br><br>市民食椒，佢發打劫財的，是自己人。<br><br>自己人做嘢唔使香港人教，連火星人都妒忌，等火星修！</p></body></html>