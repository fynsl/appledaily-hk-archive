<html><header><meta charset="utf-8"><title>【中環在線】鄭志剛又有新銜頭 - 李華華</title></header><body><h1>【中環在線】鄭志剛又有新銜頭 - 李華華</h1><p>芸芸本地家族第二、三代入面，新世界（017）執行副主席鄭志剛（Adrian）出名鍾意做嘢，不過搏命程度未免太誇張，近排佢不停入手新title，最新任係做咗新世界中國地產嘅聯席行政總裁（CEO），雖則話象徵意味居多（因為蔡漢平同時擢升咗做聯席CEO，從事地產經驗達40年），但以Adrian搏到盡嘅性格，兼且集團現時集中搞內地嘅地產業務，應該開會開到人都癲。至於原新世界中國行政總裁蘇仲強於上月以退休為由辭去職位。<br><br>其實數返過去幾個月，Adrian最少多咗兩個title，其中一個係新創建（659）執董，似乎喺呢間子公司入面會有一番大搞作，唔知盤數會唔會靚仔番；甚至連新創建收購嘅富通保險，佢都自己擔任埋主席一職，瓣瓣都撈埋，少啲精力真係搞唔掂，華華真係祝Adrian新一年大殺四方。<br>李華華<br>mailto:LiWaWa@AppleDaily.com<br></p></body></html>