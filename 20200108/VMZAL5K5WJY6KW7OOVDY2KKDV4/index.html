<html><header><meta charset="utf-8"><title>【馮仁昭四圍超】陳輝陽賣晒飛唔敢加場</title></header><body><h1>【馮仁昭四圍超】陳輝陽賣晒飛唔敢加場</h1><p>製作人陳輝陽即將喺情人節於旺角麥花臣舉行音樂會，噚日佢連同「女聲合唱團」成員Lydia一齊到商台做宣傳，佢話門票喺一星期內售罄，一度考慮再加場演出︰「後來諗清楚再加場真係唔得，唔使蝕已經OK，始終𠵱家社會蕭條，有啲朋友都話唔想出街。」陳輝陽話今次係「女聲合唱團」三部曲終章，會開四面台同搭一道橋，望觀眾有新鮮感。<br>撰文：馮仁昭</p></body></html>