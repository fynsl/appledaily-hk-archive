<html><header><meta charset="utf-8"><title>岑麗香幫囝囝打扮博收利是</title></header><body><h1>岑麗香幫囝囝打扮博收利是</h1><p>岑麗香昨日在銅鑼灣出席新春活動，她應節地穿起紅白波點裙，並跟唐裝打扮的米奇及米妮影相。她表示今年會留港過農曆新年，因為是跟囝囝的第一個新年，自己相當期待：「我好想全家一齊着啲好有新年氣氛嘅衫影全家福，我細個都有影過，雖然佢𠵱家未必知道發生乜事，但等佢大個睇返會好得意。」更笑言囝囝打扮後肯定利是倍增。</p><p>提到下月便會返無綫拍攝以BB為題材的新劇，香香指累積了湊仔經驗，相信對拍攝有幫助。提到拍劇時間長，她說：「我𠵱家唔敢諗住，有時出街做少少嘢，分開幾個鐘我都好掛住佢。」問到可會考慮母子檔出鏡？她說：「要同老公傾吓先。」<br>採訪：曹家誠<br>攝影：陳慧安</p></body></html>