<html><header><meta charset="utf-8"><title>張錦程翻輪椅後腦着地</title></header><body><h1>張錦程翻輪椅後腦着地</h1><p>張錦程及彭秀慧昨日到將軍澳為港台劇《沒有牆的世界VII》宣傳，張錦程在劇中要坐輪椅，彭秀慧則飾演他的妻子。張錦程透露劇中使用一架運動員的輪椅，令他拍攝時遇到意外，張錦程說：「開頭真係好驚，因為架輪椅好快，自己有一場戲要發脾氣，講完對白就離開，因為太快加速兼冇烏低身，即刻反車，後腦撼地，好彩自己有紮辮，墊住個後腦冇事，成個劇組都喺度大笑。」<br><br>彭秀慧曾於1994年與張錦程合作舞台劇，當時張錦程做監製，彭秀慧是演員，她說：「知道佢做戲好癲，為咗想演個角色躁啲，竟然戒食菜淨係食肉。」她又表示，今次吩咐張錦程不要臨時加對白，以免令她難以應付。<br>採訪：張明<br>攝影：林賓尼</p></body></html>