<html><header><meta charset="utf-8"><title>73歲約滿離巢唔退休劉江暗寸無綫薄情「或者我哋唔重要」</title></header><body><h1>73歲約滿離巢唔退休<br>劉江暗寸無綫薄情<br>「或者我哋唔重要」</h1><p>現年73歲的劉江前晚於無綫《萬千星輝頒獎典禮2019》向傳媒自爆今日約滿無綫，但不會續約，他說：「唔好問點解，我唔可以話點解。」不過劉江卻表明自己仍然有戲癮，不會退休。劉江憑《金宵大廈》提名角逐最佳男配角，結果敗給《愛．回家之開心速遞》的24歲周嘉洛。</p><p>頒獎禮心知肚明</p><p>劉江頒獎禮後接受記者訪問，提到《金宵大廈》成績未如外界預期會否失望時，他說：「冇乜失望嘅，咁多年嚟頒獎禮係點樣，大家都心知肚明，有乜失望箒！」不少人對他離開工作逾30年的無綫感到震驚，劉江說：「都冇乜嘢震驚嘅，咁始終有呢日㗎嘛。」問離開原因，劉江說：「我喺呢度做咗咁多年，唔可以話TVB唔好嘅，𠵱家佢可能有啲轉變，我唔知佢哋轉變成點，或者佢哋覺得我哋唔重要，好難講。」似暗指無綫待薄老員工。至於無綫有否挽留？劉江說：「我唔想講呢啲啦，大家都明白。」<br><br>60年代劉江曾擔任武術指導，其後拍電影及擔任配音工作，70年代由佳視轉投麗的，拍過《浮生六劫》、《人在江湖》和《大俠霍元甲》等劇集，直至1981年過檔無綫，演出《獵鷹》、《射鵰英雄傳》、《鹿鼎記》及《拳王》等劇集，其中《大時代》中飾演黑幫頭目周濟生，更是劉江代表作之一。</p><p>李天翔未獲邀請</p><p>而為無綫效力近24年、演繹反派備受觀眾讚賞的李天翔，去年5月離開無綫，他離任前所拍的《解決師》受觀眾追捧，令他首次有份角逐前晚頒獎禮的最佳男配角獎項，然而李天翔前晚卻在社交網表示無法出席：「是不會的（沒有被邀請）預料之內，不管怎樣，也感謝大家。」<br>撰文：翁可人</p></body></html>