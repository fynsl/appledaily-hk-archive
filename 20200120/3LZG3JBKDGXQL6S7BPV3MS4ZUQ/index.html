<html><header><meta charset="utf-8"><title>西環集中營︰林鄭學689借撐警向泛民開戰 - 季陶</title></header><body><h1>西環集中營︰<br>林鄭學689借撐警向泛民開戰 - 季陶</h1><p>特首林鄭月娥及特區政府近日對撐警擺出極強硬態度，又處處針對由民主派控制的區議會追究警暴問題，大有不惜與民主派、民意全面開戰之勢。有民主派資深區議員對季陶說，林鄭現在大有可能想走前特首梁振英舊路，明知自己已「神憎鬼厭」，只有走全面鬥爭路線，「拎撐警做藉口，將『港獨』換成民主派、區議會，開行馬力去打，即使民望再跌、甚至令人對中央更反感也再所不計，因689經驗證明，即使因為咁下台，北京唔會追究責任」。</p><p>自製「功勞」博中央支持
</p><p>該民主派區議員稱，林鄭要打區議會，因為弄致今天17區區會由民主派全面控制，「王志民（前中聯辦主任）第一個要問責，林鄭肯定係第二個」，所以全面打壓區會、阻民主派利用區會追究政府及警隊，自然成為林鄭「將功補過」機會，「所以幾肯定未來一段日子，林鄭會傾全力對付區議會，一則可以阻民主派坐大、二則等佢可以向北京有所交代」。<br><br>另外，林鄭也可借打區會追究警暴問題，加強其撐警形象，繼而借撐警之名，全面打壓追究警暴的市民及民主派，「拎住習近平止暴制亂撐警暴，再全面打壓所有查警暴聲音，咪同當年689借習反分裂、國家安全之名，大打所謂『港獨』為自己製造『功勞』一樣」，他相信林鄭此舉必定是北京有人指路，「即使他日好似689咁下台，都唔使上身，隨時仲可以撈個北京官職做」，但他直言林鄭如意算盤可否打響仍是未知數，「反警暴不同港獨，打港獨唔會喺國際有太大反彈，但警暴涉及人權、全世界關注，打反警暴隨時為北京整個國際政治炸彈」。<br><br>季陶<br>周一、三、五刊出</p></body></html>