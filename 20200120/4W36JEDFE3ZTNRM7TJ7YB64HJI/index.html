<html><header><meta charset="utf-8"><title>元朗7.21小組或協助集體訴訟</title></header><body><h1>元朗7.21小組或協助集體訴訟</h1><p>【本報訊】明日是7.21警方縱容白衣人恐襲慘劇半周年，元朗區議會本月初通過成立「7.21元朗西鐵站白衣暴徒無差別襲擊市民事件」工作小組，由區議員張秀賢及伍健偉分別當選為小組正副主席。</p><p>提供心理輔導
</p><p>工作小組主席張秀賢向《蘋果》表示，除要求政府成立獨立調查委員會，在區議會層面也希望還原7.21真相及協助受害人，「監警會冇權一早知㗎啦，工作小組雖然都係冇調查權，無辦法傳召指揮官，唯一辦法係做好自己本份，喺有限資源做到嘢啦」。<br><br>他舉例指工作小組可協助受害人，包括提供心理輔導，或協助受害人集體訴訟，「最緊要講番成件事係點樣……最起碼要做工作係將7.21事件還原、輔導當日受害人。監警會唔會做呢啲，監警會連警察都傳召唔到，連唯一功能都廢埋，工作小組搵其他人上嚟，搵港鐵、搵當日經過市民、受害人，可能做嘅嘢多過監警會」。<br><br>他又透露，元朗區議會本周四會舉行大會，盼可通過「7.21元朗西鐵站白衣暴徒無差別襲擊市民事件」工作小組的職權範圍，「7.21係地區治安問題，政府唔可以話我哋越權，用返區議會資源還原真相，協助受害者，呢個都係區議會職能範圍」，他希望下月11日的大會可以通過工作小組的成員名單，並於下月21日召開首次會議。<br>■記者譚靜雯</p></body></html>