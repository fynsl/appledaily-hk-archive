<html><header><meta charset="utf-8"><title>拉隊落地獄 - 陳也</title></header><body><h1>拉隊落地獄 - 陳也</h1><p>林奠裝盲否認警暴，老公林兆波點反應？真係被紅到上腦的網民講中，中了風腦癱瘓還可以說自己「中」立，否則，一定睜大對眼，難以置信：「我老婆送中後變成大話精，我好想兜巴星，摑醒佢！」所以再一次左手大力撳實右手，「五大訴求」掌印，沒有曝光。<br><br>世界上最淒涼男人非林兆波莫屬了。沒有警暴，肯定有家暴，老婆每日用語言暴力折磨他。有朝一日，林先生從禮賓府陽台，呢，就係689個女齊陰冇食藥茫然徘徊報警召白車那個悽慘陽台，上演油塘警察宿舍離奇墮樓那一幕的話，記住，已經唔將特首放在眼內的黑警，會對禮賓府迅速結案：死因無可疑。也許，林奠在老公棟篤企硬唔肯拍掌當刻起，已經當佢瓜咗，眼中，只剩下「好榜樣」的PK鄧。這樣一位林門遺孀，唔怕白事纏身，到底要將香港推去哪個陪葬的死穴？慌年輕人唔死引入電槍的PK鄧，唔順超監警報告的局長，想在倫敦着草、事敗後不斷濫用公帑上訴的仆街司長，幾時人傳人感染武漢沙士？豬年快完，車公靈籤應驗，特府趁早發病，由林奠拉隊離場，帶埋TG落地獄，幫香港沖喜。</p></body></html>