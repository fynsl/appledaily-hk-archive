<html><header><meta charset="utf-8"><title>元朗鄉民：好驚再發生</title></header><body><h1>元朗鄉民：好驚再發生</h1><p>【本報訊】特首林鄭月娥堅持逆民意拒絕獨立調查包括7.21恐襲在內的警隊失誤問題，身為7.21受害者之一的元朗鄉民則渴望還原事件真相。元朗區議員（十八鄉中）方浩軒（圖）指出，7.21不只是政治事情，更關乎民生，元朗長大的他說：「好多街坊同村民都同我反映，好擔心事情會再次發生，放工返屋企都會無端端被打，有啲街坊之後就唔敢再搭西鐵。」<br><br></p><p>港鐵每月關站影響民生
</p><p><br>而每月21日港鐵的「例行關站」，更為區內居民造成極大不便，「元、屯、天居民好多都依賴鐵路，咁係咪以後都每月關站一天？極度擾民。如果之前關站係因應警方要求，警方以乜嘢理由預計到會有事發生？」他認為港鐵公司及警方都有責任出來交代這種處理手法。<br><br>方亦指很多鄉民都支持區議會徹查事件，還原當天真相，「好多鄉民都受呢件事困擾，會俾人鬧鄉黑，當日打人嘅未必係元朗鄉民，調查係要針對當日施襲嘅係咩人」，7.21事件影響外界對元朗居民的觀感，他希望真相能還鄉民一個公道，亦為元朗重新建立起正面形象。<br><br>「因為7.21，有人想喺元朗買樓都擱置咗，亦有街坊搬走，對元朗呢個地方有陰影，呢件事唔只係政治立場，而係影響我哋每日生活」。警方辯稱當天警力不足，兩名軍警員轉身離開現場的景象，元朗人沒法忘記，居民都向他表示感到非常不安，擔心日後警方是否還有能力保護居民，更敦促他必須了解警方對這案件的調查進度，何時才能把涉事者繩之於法，「居民話住喺元朗咁多年都未遇過呢種事，寄語我哋一定要查出真相」。<br><br>方浩軒不幸言中，港鐵稱經風險評估及與政府部門商討後，考慮到乘客、員工及鐵路運作安全，今日下午3時起，元朗站將暫時關閉，列車不停元朗站；港鐵將提供免費接駁巴士來往元朗站至朗屏站。<br>■記者梁嘉麗</p></body></html>