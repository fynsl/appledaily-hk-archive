<html><header><meta charset="utf-8"><title>【中環在線】鄭志剛搵「港版Greta」傾氣候 - 李華華</title></header><body><h1>【中環在線】<br>鄭志剛搵「港版Greta」傾氣候 - 李華華</h1><p>澳洲山林大火，令全球人類開始關注氣候暖化嘅問題，新世界（017）執行副主席鄭志剛（Adrian）今個月喺IG都話見到澳洲咁好心痛，仲話呢件事係對全球人類嘅暮鼓晨鐘。<br><br>咁究竟Adrian做咗啲咩呢？佢就話新世界要喺2030年前，將集團總碳排放強度大減50%；又發起咗論壇邀請世界各地唔同專家探討環保議題，仲請咗有「港版Greta」之稱、10歲嘅Lance小朋友一齊交流對抗全球氣候危機心得。<br><br>嚟自瑞典嘅Greta係舊年《時代》風雲人物，利用罷課抗議喚起全球對環保議題嘅關注，不過言行喺全球惹起唔少爭議；而Lance就逢星期五早上喺英華小學門口舉牌宣揚環保，並向同學講解氣候危機，聽聞Adrian都好欣賞佢，仲搭晒膊頭合照。<br><br>可以估計，嚟緊Adrian唔單只要做Artisanal Movement，宣揚藝術，早兩個月踏入40歲嘅佢，下一個10年嘅使命隨時係Green Movement。華華心諗，佢會唔會有一日將商場起喺溫室入面，或者創造一個全太陽能發電嘅住宅項目呢？<br>李華華<br>mailto:LiWaWa@AppleDaily.com<br></p></body></html>