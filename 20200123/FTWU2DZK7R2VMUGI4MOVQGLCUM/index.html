<html><header><meta charset="utf-8"><title>乜代宗師的心胸 - 陳也</title></header><body><h1>乜代宗師的心胸 - 陳也</h1><p>「如果，有車有樓撐政府一啲唔出奇，崎嶇途中望到山上嘅榮光有無比勇氣。上善若水，為咗拍套戲，賣埋層樓，就係唔妥你合拍。乜水自己人，致敬子華神，乜代宗師，my friend。」<br><br>畫家劉掬色大讚黃子華rap得勁，睇過「乜代宗師」主題曲歌詞，上善若水，認同。從前有個荷李活，香港有個黃子華，所以我忍唔住手改寫了歌詞第一段。<br><br>上善若水，今時今日面世，歌詞簡直是創傷物語，療癒度高，睇吓：「我離開個井，成為水，我可以穿州過城，前面幾困難有幾咁難行，幾咁閒。我拆散，自己過框，過幾個關，轉幾個彎，就算係順流逆流，上流下游，宇宙嘅盡頭，冇人可以左右。」台灣手足報平安，寶島那條河，綠硬，中共犯不了。「覆水難收，守嘅時候，可以細水長流，到我攻，有如洪水猛獸，大浪冚過頭。」勇和共同體，攻守收，不放棄。「流水淙淙，來去匆匆，無邊無際無偏見無芥蒂，有乜嘢問題都冇問題，我請你好好放低。」這幾句，讓人淚崩；好想放低，但犧牲的年輕身影歷歷在目，未能放下。「最強嘅武功，上善若水嘅心胸，正面進攻，水洩不通，我就劍走偏鋒，無最巔峰，一杯水斟一半，唔會自滿。」謹記，上善心胸，若水初衷。</p></body></html>