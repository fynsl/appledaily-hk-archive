<html><header><meta charset="utf-8"><title>3影人論黃色電影圈　嘆院商自我審查</title></header><body><h1>3影人論黃色電影圈　嘆院商自我審查</h1><p>香港自反送中運動後，出現黃色經濟圈，抗爭者發動幫襯支持黃店，近日更有人提出黃色電影圈，支持製作及內容政治黃色的電影，香港獨立電影節策劃崔允信、《出城記》導演梁銘佳及《地厚天高》導演林子穎上周四在《蘋果》網上直播節目「一丁目Video Talk」討論黃色電影圈能否成立。<br><br>對於黃色電影圈，崔允信指難界定電影內容同製作都反映政治，不過他近日搞「香港獨立電影節」卻專放同社會運動議題有關的電影，崔允信解釋：「想放一啲發生喺我哋身邊嘅嘢，主流電影反映唔到，獨立電影反而仲多人想睇。」他推介《兄弟爬山》、《佔領立法會》、《理大圍城》等紀錄片，並指出：「喺理工大學同立法會兩段短片，導演角度仲近過記者，就好似佢哋係抗爭者，但又冷靜表達到一個好完整嘅故事，拍得非常好。」他指因題材敏感，上映前曾找律師諮詢，不過最後覺得應該不理結果，先推出讓觀眾觀賞。</p><p>「主流支持唔到」</p><p>崔允信指今次電影節成績不錯，過半數的電影一半爆滿，其他有七成觀眾，但他說：「可惜係主流支持唔到。」他以林子穎拍關於梁天琦的《地厚天高》為例，很多電影院不會放映：「雖然每部電影都經電檢處攞正牌，但電影院商會自我審查，明知收得都唔做。」幸好仍有「香港藝術中心古天樂電影院」、「電影資料館」和「香港兆基創意書院」支持放映。</p><p>滲入政治隱喻</p><p>梁銘佳認為創作電影前難以「諗定乜顏色」，他指觀眾會選擇：「製作人有乜諗法，自然就會寫出嗰樣嘢，吸引鍾意睇嘅觀眾入場。」林子穎則認為抵制電影業會自相矛盾：「如果佢哋嘅經營者深藍，咁你抵制佢哋，就做唔到保育。加上電影投資額好大，一套戲有三分二嘅票房入戲院，但戲院老闆可能內地有生意，或者有政治背景，好難分清楚，例如黃子華呢次運動冇出聲就抵制佢，香港就唔會有電影。」崔允信補充黃色電影圈其實可以成立，因電影工業和電影可以分開，就算電影工業完結，都會有人製作電影。所以抵制現存的電影工業後，電影業反而可能重生。</p><p>今次梁銘佳推出兩部寫實短片，其中《出城記》講失憶老人與外傭出城，他說：「呢套電影我同外國人一齊製作，佢識好多外傭，我就鍾意寫老人家，呢種混合兩地文化喺香港經常發生，當中有政治隱喻。」另一套《鴛鴦》找來王宗堯飾演中學老師，與外國女老師有曖昧，梁銘佳指：「故事喺雨傘運動之後創作，有關中西唔同食物，原來好多食物入面，都有唔少政治嘅背後故事。」梁銘佳於片中加入逆權運動的音樂及相片反映社會。而林子穎與導演黃浩然合作劇情長片《四段四分鐘》，則單純講新一代愛情觀。<br>撰文：翁可人</p></body></html>