<html><header><meta charset="utf-8"><title>【異動空間】疫情累升浪玩完？ - 魏力</title></header><body><h1>【異動空間】疫情累升浪玩完？ - 魏力</h1><p>武漢封城再釀恐慌，中港股進入恐慌拋售模式。好股大平賣，有錢正路應該買，但過年放咁多日假，最壞情況難以想像，都係過埋年、情況穩定些少再算。<br><br>打開周線圖，恒指月初突破2018年1月以來的下降軌，進入牛市模式，最高升至本周一29174點，其後受肺炎消息拖累大跌至28000樓下，又回到降軌之下，究竟這次是假突破，後市玩完？抑或是突破後的「後抽」調整？疫情未受控前，確實難以判斷，純從圖表去睇，10周線27724點，以及11月8日周線收市價27651呢個區間，應見初步支持。<br><br>周五半日市，可趁機整理一下思緒，吼實跟疫症無關/關係極低的板塊，方便日後趁低吸納。科網股受影響程度是最低，個別如平安好醫生（1833）更會受惠，但因近日累積升幅過大，消化超買後仍可再展升浪。手機、5G股都是今年盈利增長潛力較大的行業，下跌將帶來不錯的增持機會。<br><br>噚日大跌過後，無穿周二低位的大價股，也是值得留意，例如友邦保險（1299）。該股本周由87元水平下滑至最低81.65元，主要憂慮疫症會造成巨額賠款，但對市值近1萬億的友邦而言，影響確實有限。<br><br>魏力<br> http://fb.com/2012jason <br>本欄逢周一、五刊出</p></body></html>