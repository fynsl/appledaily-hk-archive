<html><header><meta charset="utf-8"><title>逆權與疫境 - 陳也</title></header><body><h1>逆權與疫境 - 陳也</h1><p>無可能忘記，23條一推，沙士殺到來。N年前的經歷，今天複製。送中條例夾硬過，結果香港人，大抗爭。抗爭途中，程咬金又是大陸人傳人嗰隻，今次終於正名，源頭追兇，叫做武漢沙士。<br><br>而香港有個烏鴉嘴689，懶醒質問：香港人，還要不要內地客？<br><br>106億公帑，如果可以趕絕帶病播毒的內地遊客，這筆費用，當做善事唔拘。<br><br>可是，從西九到港珠澳橋，羅湖落馬洲深圳灣，香港一貫無掩雞籠，支支吾吾咳唔停的張建宗，如何領頭頑抗武漢沙士？當年葉劉和楊永強是怎樣被柴台的？黑警代表明串，佢都唔敢反駁半句的張司長（當年的高永文只係阿四，理直氣壯卸膊），信佢全力抗暴抗疫？靠北了！<br><br>寧可讓海洋公園擲106億公帑落海，醫院緊急召集但苦無資源。醫管局會689上身嗎？當內地客神咁拜的私院，只怕今次會淪為播毒中心！既然海洋公園欠客，最啱做隔離中心，收容開四驅車入故宮炫富那些武漢型豪客，每位播毒貴客一對一，由劉公子拍住689接待，口罩都唔戴玩selfie，示範「和你病」，讚啊！<br><br>疫境，雖然驚，但可怕得過黑警？逆權運動令我們強壯，香港人，蒙面制「武」，加油！</p></body></html>