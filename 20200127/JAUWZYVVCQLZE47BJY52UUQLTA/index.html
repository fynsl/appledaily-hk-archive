<html><header><meta charset="utf-8"><title>沙田得上籤　有望先平定疫情</title></header><body><h1>沙田得上籤　有望先平定疫情</h1><p>【本報訊】武漢肺炎襲港，沙田威爾斯親王醫院已有確診患者。沙田獲車公贈第71籤上籤，解曰「萬事亨通」。解籤師傅陳天恩估計，肺炎疫情要到農曆四月才有機會在沙田區起由東至西平定。<br><br>去年沙田求得下籤，沙田鄉事委員會首副主席李志麒昨日則為沙田求得第71籤上籤，籤文指「龍吟溪外水自甘，虎嘯崗中去復還；境傑風雲能際會，地靈潮漲兩相參」，解曰「萬事亨通」。李志麒表示，籤文啟示香港今年下半年可以回復正常，大家可以放心，「只要大家肯拼搏、計劃好啲，萬事都會亨通！」</p><p>農曆四月後開始好轉</p><p>陳天恩居士分析，首兩句「龍吟溪外水自甘，虎嘯崗中去復還」是對應「龍游淺水遭蝦戲，虎落平陽被犬欺」，籤文中的「龍」與「虎」都各歸順位，寓意沙田很快會有復蘇的機會，尾兩句「境傑風雲能際會，地靈潮漲兩相參」則指沙田齊集天時地利人和，顯示車公甚有厚望。不過他不解籤文何意，「香港都未復蘇沙田又點復蘇呢？呢句真係好奇怪……絕對冇可能嘅事」。<br><br>現時本港確診患者出現病徵期間逗留過的大廈中，有三座位於沙田區，區內威爾斯親王醫院亦正治療確診患者。陳天恩指，車公本身是瘟疫剋星，籤文或指沙田可以先平定疫情，估計肺炎疫情大爆發將由農曆正月持續至三月，農曆四月才有機會由沙田區開始、東至西平定。<br><br>堪輿學家麥玲玲則認為，沙田籤文「係唔錯」，因為風雲際會、人才輩出，「雖然都要經過一番龍爭虎鬥，但似乎係向好」。17年前沙士，威院經沉痛一役，現再有武漢肺炎個案，麥玲玲稱，「威院喺沙田，既然嗰區條籤係好，好似有啲希望嗰疫情能夠控制，可能好多專業人才大家都係威院，經過一輪搏殺後，呢場病疫能夠平復」。<br>■記者于健民、譚靜雯</p></body></html>