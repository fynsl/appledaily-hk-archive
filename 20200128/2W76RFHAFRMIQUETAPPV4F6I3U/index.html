<html><header><meta charset="utf-8"><title>滿福樓富貴盆菜 - 鄧達智</title></header><body><h1>滿福樓富貴盆菜 - 鄧達智</h1><p>一年伊始，要吃好味盆菜，還是大年初四為佳。<br><br>點解？<br><br>超過三十年以前，為慶新春期間先母生日，習慣大年初三在祠堂設盆菜宴與家人親戚同慶。<br><br>除鄉下人，那時城市人對盆菜所知不多，慢慢傳開去，「貪過癮」要求前來參與朋友愈來愈多；喜慶事，花費有限，幾乎有求必應。一年未預先通知，卻湧現的朋友的朋友的朋友，從原訂二十五席，增至三十五，四十，最終四十五；屏山盆菜聯哥踢晒腳，大好人也雙眉緊皺，雖未埋怨：<br><br>今次真係大劑，冰櫃儲存的豬肉盡出，都不夠做四十五席，今天初三，肉佬初四才開工，如何是好？<br><br>攤分下來，每一盆的份量相應轉薄，一萬個唔好意思！<br><br>自此知悉豬肉供應商初四才啟巿。<br><br>一分錢一分貨，不少商號提供才幾百元一個盆菜，當然年頭吃到年尾都是……連冰鮮都不合經濟原則，不過給你吃千年凍肉而已。<br><br>點解一定要豬肉食材？<br><br>陳年鄉野世代，魚蝦從河海裏捕捉，菜蔬在家旁泥地隨便下種子便長出來了；起碼半年飼養才得肥美豬肉，卻非每一家人能吃到，只有過節或喜慶日子；變作盆菜骨幹主角：豬肉炆得好味其他配料才被帶動好味，不然，當然不是滋味。<br><br>今年有幸得嚐食材沒有傳統豬肉，卻非常美味，灣仔萬麗海景酒店「滿福樓」從一月十三至三十一日提供的富貴盆菜；人人有份：大大塊花膠（在下至愛）、原隻鮑魚、原粒瑤柱脯、海參、北菇、蠔豉、蝦球、燒鵝、髮菜、貴妃雞、重手鵝掌、蘿蔔、枝竹及從未吃過等同味美的炆蓮藕，由滿福樓行政總廚孫錦勝師傅調理，美味不凡。<br><br>除了檳城榴槤、日本初雪後柿乾，在下很少「食過返尋味」，這次吃過免豬肉盆菜，心思思，尼泊爾年假之後，必定回頭，就算不上滿福樓吃，也要自取原個陶瓷器皿包裝好的矜貴盆菜，回去邊飲靚酒邊嘆世界。</p></body></html>