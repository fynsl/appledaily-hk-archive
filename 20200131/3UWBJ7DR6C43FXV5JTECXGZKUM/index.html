<html><header><meta charset="utf-8"><title>李佳芯亂教口罩裏面加布口罩梁芷珊聞蒸口罩謬論「元秋真係低能㗎」</title></header><body><h1>李佳芯亂教口罩裏面加布口罩<br>梁芷珊聞蒸口罩謬論「元秋真係低能㗎」</h1><p>武漢肺炎肆虐，香港口罩供不應求，近日有假消息稱以蒸氣消毒口罩就可循環再用，雖然有醫生指大錯特錯，但立法會議員「元秋」蔣麗芸卻在fb指：「高溫蒸氣消毒可解燃眉之急。」梁芷珊昨日不禁直言：「元秋真係低能㗎喎！」李佳芯昨日亦亂教人重用口罩，指紙口罩裏面加個布口罩，消毒乾淨就可重用，引來非議。</p><p>武漢肺炎疫情擴散，全城瘋搶口罩，立法會建制派議員兼立法會衞生事務委員會主席的「元秋」蔣麗芸，卻誤信坊間近日散播的假消息，在fb出帖教人用「蒸氣消毒法」重用即棄口罩，聲稱以100度高溫下蒸10分鐘，口罩就可消毒，又指「當口罩供應短缺時，高溫蒸氣消毒可解燃眉之急」。她昨日主持衞生事務委員會時，更死撐：「佢哋（批評人士）識乜鬼嘢！」更斷言蒸口罩絕對無問題！有網民測試這個「蒸氣消毒法」，發現不織布根本不受熱，會即「溶」。</p><p>邵仲衡爆粗鬧</p><p>梁芷珊昨日凌晨轉貼元秋帖文，她有四個反應：「蒸？」、「係唔係P圖嚟㗎？」、「係咪俾人hack咗account呀？」、「元秋真係低能㗎喎！」之後她更提出腦殘方案寸對方：「如果口罩蒸得，咁戴住沖涼咪得囉，開熱啲水，或者戴住佢焗sauna，出返嚟咪消咗毒囉！」不少網民紛紛留言：「佢個智商冇需要質疑」、「佢完全冇腦」、「月入十萬銀嘅智障」等。「大佬孝」邵仲衡亦在fb出帖寸元秋：「蒸完連隨5碗水煲埋1碗，趁熱呀，趁早，蒸口罩，咪全屋係，XXX。」<br><br>元秋亂講，出名慳妹的李佳芯昨日亦亂教人重用口罩，她在社交網貼了一段影住天空藍天白雲的片段，留言︰「當世界變得太快，我們更需要冷靜。」她hashtag稱「口罩我都冇」，又指紙口罩裏面加個布口罩，消毒乾淨可以重用又環保，惹來網民質疑。她可能知道自己失言，事隔不久，她即刪了「紙口罩裏面加個布口罩」和「重用又環保」的hashtag，改為「唔出街就好」。</p><p>阿澤拒絕搶購</p><p>對於搶口罩問題，杜汶澤昨日在fb說：「好難叫香港人唔好搶嘢，好難叫香港人唔好炒嘢，好難叫香港人唔好恐慌，好難叫香港人唔好沮喪，好難叫香港人冷靜，好難叫香港人革命，我又唔係邊個，亦唔係你邊個，所以，惟有出少句聲，做好自己。」袁彌明就在fb呼籲：「有口罩存貨的集團，不如將各分店貨存量資料公開。」</p><p>至於盧巧音，連日都有在Ig分享抗炎點滴，指自己及老公都有用酒精消毒紙巾、戴平光眼鏡、飲蜜糖水及曬太陽等，相當正能量。不過昨日早上，她忽然火起，貼了一張「抗炎偏方」的圖片：「3碗水大火煎成1碗，趁熱潑落啲冇戴口罩嘅仆街度。」她之後解釋：「我係講緊啲特登唔戴口罩嘅人，唔係講緊啲本身冇口罩嘅人，我自己都唔夠用。」一小時後，她就刪了帖。<br>撰文：翁可人</p></body></html>