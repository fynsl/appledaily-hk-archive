<html><header><meta charset="utf-8"><title>【中環在線】TVB取消盆菜宴　改送購物券 - 李華華</title></header><body><h1>【中環在線】TVB取消盆菜宴　改送購物券 - 李華華</h1><p>武漢肺炎疫情不斷擴散，全城市民都要撲口罩，政府都呼籲大家冇必要就唔好出街，唔少公司都因為咁取消新春活動，而TVB（511）就直情取消盆菜宴。</p><p>每人送200蚊</p><p>行政總裁李寶安噚日向員工發內部電郵，話公司同事數目眾多，為咗避免進一步嘅社交接觸，減低傳染風險，決定取消原定聽日舉行嘅新春團拜同埋之後嘅盆菜宴，他特別提醒員工要做好個人防護措施，由湖北公幹或者旅遊回港嘅同事，都需要喺屋企自我隔離14日。<br><br>李寶安可能知道唔少同事會失望，決定向每位職員和藝員同事送200蚊Big Big Shop購物券，作為向同事拜年之禮物。但華華上過Big Big Shop官網睇，差不多所有口罩、消毒用品都售罄，如果公司派口罩同消毒酒精保平安，員工應該會仲開心。<br><br>李華華<br>mailto:LiWaWa@AppleDaily.com</p></body></html>