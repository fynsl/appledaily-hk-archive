<html><header><meta charset="utf-8"><title>林奠等緊駐港部隊「自發」 - 陳也</title></header><body><h1>林奠等緊駐港部隊「自發」 - 陳也</h1><p>有網民說，華春瑩出口鬧美國「唔厚道」，證明武漢肺炎已受控，發言人才有吉士「駁嘴」。亦有網民睇到中共（中共唔係中國）紅十字會淪為中共紅七字會（七個字「天理人情只為公」，個會一染中共紅，冇公可言）連捐助物資都夠膽私相授受，亦證明疫情唔係太嚴峻，同胞中的大媽豬扒疫境中仍要整容嘛，對不對。（南韓整容院暫不接待強國顧客）<br><br>陸續有來對中共唔厚道的國家比「巧厚道」的高出N倍，一帶一路擲錢買fans的戰略，化為高溫蒸過的蔣氏口罩，被廢武功！受武肺拖累，香港過去大半年抗爭，外國戰線一直認同HK is not China，終於被林奠奸計拖垮！這就解釋到，林奠唔肯全線阻隔內地人湧港（機場內地貴客有益四季酒店嗎？）厚顏無恥偷換入境數字，（當記者是白癡唔識fc）黑心係為咗大挫逆權運動，為自己出口烏氣，向一直支持抗爭運動的前線FA醫護報仇！（醫院中高層老海鮮自己唔抽，搵年輕後輩抽生死籤，行埋林奠，秋後算賬！）假如醫護、入境處按章工作，不排除一臉兇相決意攬炒的林奠，會邀駐港部隊「自發」鎮場！香港從SARS到WARS，命運自決，當在今天。</p></body></html>