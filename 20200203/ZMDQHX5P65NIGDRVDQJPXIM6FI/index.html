<html><header><meta charset="utf-8"><title>怕單拖危險　小儀孖壯男行山</title></header><body><h1>怕單拖危險　小儀孖壯男行山</h1><p>【爆相爆片】阮小儀平日在節目中帶給人無限歡樂，而愛情路上卻是尋尋覓覓，一直希望找到心靈伴侶，除了透露入行早期有位消防員男友外，亦曾跟出版社CEO黃志暉拍過拖，但兩人已分手超過十年，自始小儀便沒有多談感情事。日前小儀孖黑超壯男到黃竹坑南朗山行山，被讀者陳先生透過「爆相爆片」分享，壯男身材高大結實，不知小儀是否打破dry缽，終於久旱逢甘露。</p><p>外表40幾歲</p><p>陳先生在電話表示：「前幾日下午大約4、5點，我喺加拿大國際學校附近見到小儀，佢同一個男人一齊，其他都係路人甲，佢哋兩個耷低頭傾偈，冇拖手，佢見到我望住，就低頭冇理人，有少少避忌。」從讀者提供相片，戴cap帽的小儀尾隨壯男，對方身材高大，幾乎比小儀高出兩個頭，陳先生說：「個男人外表似40幾歲，做開運動咁款，身形弗弗哋。小儀一路上都好驚有人見到自己，成日頭耷耷，刻意用帽遮住自己，發現有人望住佢嘅時候，佢就刻意同嗰個男人分開行。」</p><p>解釋沒化妝</p><p>《蘋果》聯絡小儀求證是否拍拖？她以短訊回覆：「行山嘅朋友之一，行山一定要同有經驗朋友一齊，我呢啲初哥，一味靠黐攞經驗呀，如果唔係可以好危險。」對於被指全程低頭好避忌，她解釋因為太曬兼沒有化妝。她表示：「今年想練吓氣同腳力，行多咗山箒。我都有一個人去行，不過唔係行山路，怕危險。如果係行山，就睇邊個朋友得閒join到，或者我得閒join到朋友嘅group行吓箒，好平常不過吧！我都有同我隻狗細佬佬行㗎，不過佢就冇咁好耐力，所以佢唔係一隻好嘅行山腳。」<br>採訪：皓騫</p></body></html>