<html><header><meta charset="utf-8"><title>【add HOT】吳日言良心價買口罩</title></header><body><h1>【add HOT】吳日言良心價買口罩</h1><p>吳日言和鄧穎芝昨日出席Benefit Cosmetics與中環大館Madame Fu合作的下午茶活動，二人到埗時都戴上口罩。問到有甚麼防疫措施時，吳日言第一時間就講起14個月大的囡囡：「我好擔心小朋友嘅衞生，因為我個女有食手指嘅習慣，所以佢瞓覺前唔只要同佢刷牙，一定要洗埋手。」她自言很幸運，新年前能以「良心價」購入小朋友的口罩，亦透露自己走遍十多間藥房才能買到，不過只是購買需要嘅數量，沒有掃清口罩。</p><p>鄧穎芝透露出外一定戴口罩和自備酒精搓手液，她說：「我算好好彩，我朋友畀咗盒口罩我，唔使走去撲。我上星期去咗美國，買咗好多酒精搓手液，畀身邊有需要嘅朋友。」<br>採訪、攝影：黃嘉琪 </p><p>更多精采時尚內容，盡在 http://add.appledaily.com 。</p></body></html>