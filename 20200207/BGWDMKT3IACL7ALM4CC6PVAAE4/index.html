<html><header><meta charset="utf-8"><title>的士司機轟警砌生豬肉擬索償</title></header><body><h1>的士司機轟警砌生豬肉擬索償</h1><p>【本報訊】警察濫權肆虐香港，有的士司機去年6月被電單車撞到卻由原告變被告，深感不忿，直斥「差人想砌我生豬肉！」他懷疑因有警員亂寫案情充當判官，令他無辜惹上官非，花7萬元打官司，即使勝訴獲賠3萬元訟費，仍要損失4萬元，事主已向警察投訴科投訴，誓要索償及討回公道。</p><p>被電單車撞　原告變被告</p><p>的士司機郭先生去年6月遇上交通意外，他指自己當日由新界接載乘客到將軍澳健明邨因選錯路口，打算於迴旋處繞圈，再沿寶順路駛走，惟當時有貨車擋住，當他再環繞迴旋處時，便與一架電單車相撞，「電單車司機個版本，就話佢由坑口入迴旋處，行到二線就話係我衝佢。」發生意外後，電單車向左倒地，後有警員到場搜證。<br><br>由於電單車司機不願和解，事主被控不小心駕駛罪名，兩名司機約半個月後錄口供，惟事主認為對方口供不合理，「電單車司機口供話向右跌，但係無論睇相定損毀狀況，都見到係左邊。」他亦不滿警察所寫的案情摘要猶如未審先判，寫明被告「沒有適當謹慎及專注地留意右邊的交通情況」。<br><br>法庭12月判郭罪名不成立，「個法官話控方第一證人即係電單車司機口供前後矛盾，點解差人錄完口供又唔分析下先？咁樣亂寫案情，我覺得好似佢任意想屈邊個都得。」投訴警察課回覆本報指不評論個別案件。<br>■記者黃翠儀</p></body></html>