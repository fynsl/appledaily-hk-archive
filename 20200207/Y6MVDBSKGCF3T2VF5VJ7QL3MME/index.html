<html><header><meta charset="utf-8"><title>天堂因林奠封關 - 陳也</title></header><body><h1>天堂因林奠封關 - 陳也</h1><p>澳門特首打臉，向林奠兜巴星，發佈會全程戴口罩，並懇請全澳居民，一定要戴。香港人尤其長睇大台那批藍絲，睇住直播，如果當刻是四點鐘，有得揀，唔使諗，撐澳門誠哥做香港特首。<br><br>林奠自以為好醒，不准下屬戴罩，戴了也要下令除。又戴又除，徒然增加感染風險，當下屬唔係人。全球採購口罩，澳門晒命，掃晒老宗主葡萄牙的貨，澳人憑身份證領取。林奠好打得都輸柒條街，厚顏自認採購唔成功，自曝其短，全世界唔畀面，第三口罩生產地台灣，一早封關禁寄，半個口罩唔益林奠政權。滿腔怨恨報仇心切的林奠，肯定搵機會，將欠罩死人的責任，推落蔡英文頭上。<br><br>港澳兩個誠哥唔妥林奠，澳門這位更是明踩，有可能是收到內鬥線報，林奠好快冇肺用。強推送中撻Q，造成撕裂7.0。抗疫漏封失據，講大話慳啲使CSI口罩是用來優先給醫護用（醫管局即時否認，一罩都冇收過）。對待醫護，林奠擺出武后款，不擇手段，鬥氣將醫療系統與經濟綑綁，一鋪打沉。曾經拍住林奠上的行會貴人陳智屍，也忽然扮蠢，引藍屍腦殘講法，指封關即是封埋糧油物資。林奠黑面，棄罩澄清。行會班子，後宮猛插，公然造反，令人想像到，武肺病患喉嚨裏那坨含劇毒的濃痰，瞄準一個冇戴口罩唔講人話的母后正臉，吐個他媽的痛快。車公訓誨，天眼恢恢疏不漏，林奠慄然發現，自信留了位的天堂已不漏，封關了。</p></body></html>