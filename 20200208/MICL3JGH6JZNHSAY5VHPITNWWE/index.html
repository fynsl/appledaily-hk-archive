<html><header><meta charset="utf-8"><title>蝦頭提邵子風「戀愛經驗是傷痛」</title></header><body><h1>蝦頭提邵子風<br>「戀愛經驗是傷痛」</h1><p>楊詩敏（蝦頭）向來是模仿高手，經常帶給人歡樂，但她在生活上遇過很多不愉快的事。她日前接受港台節目《安哥同學會》訪問，坦言經常會在家中偷泣，她說：「我習慣將唔開心嘅自己收起嚟，只將歡樂與大眾分享，算係報喜不報憂。」主持讚蝦頭心思細密，並非如表面「大癲大肺」，蝦頭即一時感觸落淚。</p><p>重要的男人</p><p>入行十多年，蝦頭感恩遇上伯樂詹瑞文，另一位伯樂，蝦頭稱是前經理人、前男友與好拍檔的邵子風，她說：「佢係我生命中重要嘅男人。離開詹sir劇團後，我本來感覺前路茫茫，但佢喺工作上、情感上都幫助我好多，慢慢擦出火花，而現在留下嘅關係就只有好朋友。」44歲的蝦頭被問及現時的感情狀況？她直言仍是單身：「以往嘅戀愛經驗都是傷、是痛，傷口絕不簡單。我要先好好愛自己，懂得愛自己，才會有人來愛，我深信Mr. Right終歸會出現。」<br><br>蝦頭透露現正全力籌備個人獨腳戲，學習唱歌跳舞，更開始撰寫劇本，希望在2022年前將最內在及真摯的自我呈現給觀眾，帶出正能量。她說：「站在舞台上嘅決定，我絕對唔會後悔，我呢世嘅使命就係要演出，為大家帶來思考嘅課題，尋找真我。」<br>撰文：曹家誠</p></body></html>