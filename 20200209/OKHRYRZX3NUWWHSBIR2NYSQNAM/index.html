<html><header><meta charset="utf-8"><title>趣趣地：日超盃鬥唔入12碼</title></header><body><h1>趣趣地：日超盃鬥唔入12碼</h1><p>神戶勝利船（圖）上周六喺日超盃三度領先下，俾橫濱水手追平3:3，由於不設加時即射12碼，雙方頭兩輪都好地地，包括恩尼斯達操刀嘅一球全入，點知之後雙方連續9球12碼唔入，包括前阿仙奴重炮華美倫喺第六輪炒高，結果勝利船去到第七輪由山口螢射入捧盃。</p></body></html>