<html><header><meta charset="utf-8"><title>父困武漢　女轟港府不作為</title></header><body><h1>父困武漢　女轟港府不作為</h1><p>【本報訊】「我覺得香港特區政府處理武漢肺炎完全冇主動性，對本地香港人係咁，對武漢嘅香港人都見唔到佢提供啲咩幫助……」湖北武漢當局自上月23日起封城，目前有多達2,000多名港人滯留當地。港人Amy（化名）的父親亦在武漢，返港遙遙無期，她接受《蘋果》訪問時，批評港府不作為的態度。</p><p>倡公開資訊助應對
</p><p>Amy的60多歲父親因工作需要前往武漢。自武漢上月23日封城至今已逾半個月，其父脫險遙遙無期。<br><br>Amy批評港府對在內地的港人沒提供足夠支援：「香港政府唔可以咁被動，應該主動去關注當地的香港人，無得殺到埋嚟先應對。假如𠵱家有香港人唔舒服，唔通等佢哋自己去大陸求醫咩。大陸已無晒床位，唔通就要佢哋去火神山（醫院）。」她又指，「人哋外國都撤僑啦，政府到𠵱家都冇對策，好似只係想等大陸開番個城。」Amy亦質疑香港政府是否了解武漢的真實情況、當地港人的健康狀況，認為香港政府應分享更多資料。「大陸資訊封閉，我哋（港人）知的事與內地有很大分別……所以分享資訊非常重要，等佢哋可以知道如何應對。」</p></body></html>