<html><header><meta charset="utf-8"><title>米芝蓮「好旺角」月底結業</title></header><body><h1>米芝蓮「好旺角」月底結業</h1><p>【本報訊】肺炎疫情向疲弱的零售市道踩多一腳，連米芝蓮星級食肆亦宣告失守。創立近50載，2013年起入選米芝蓮車胎人美食的花園街好旺角麵家，將於本月底結業。麵家負責人盧先生坦言：「舖頭生意額同去年比少咗一半，以前拎住本書仔入嚟嘅旅客冇晒，政府又叫唔好出街，未見過市道咁差！」<br><br>疫症再現，越來越少食客願意外出進餐，加上去年下半年爆發社會運動，零售市況一蹶不振。經營好旺角麵家逾30年的負責人盧先生說：「做咗咁多年，無可否認，未見過市道咁差！即使沙士嗰陣，只係冇晒遊客，但仲有本地客，現在連本地客都唔出街，生意少上加少！」<br><br>盧續指，2017年是市況轉差的轉折點，自此生意每況愈下 ，例如2018年自由行旅客減少，生意額按年跌一成；去年遇上社會運動，生意額再跌兩成，直到最近又遇上肺炎疫情，生意額再跌五成。</p><p>靠熟客堅守洗衣街分店</p><p>盧先生表示，早於去年社運發生前，已察覺市道由盛轉衰，惟預計業主仍會加租，當時已萌起將花園街分店結業，將資源二合為一的念頭，全力做好洗衣街剩下的一間店；剛巧碰上社運，今年又爆發疫症，兩個因素累積下來，更堅定了當初結束花園街分店的決定。<br><br>盧續指，從事餐飲業，人力資源開支巨大，這個因素一直困擾着他們，現時將花園街分店結業，紓緩了問題；而剩下的洗衣街分店，設有打麵房，盧氏直言，「係我們招牌工具，所以一定要留下」。至於洗衣街分店會否同樣結業，盧說： 「這間舖點差都唔會執，始終有班熟客，幫襯咗50年，每日都來，大家好似親人咁，有一種歸屬感，我哋寧願唔賺錢，都會繼續營業，好好報答街坊」。</p></body></html>