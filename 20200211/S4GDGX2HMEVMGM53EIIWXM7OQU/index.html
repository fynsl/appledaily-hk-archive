<html><header><meta charset="utf-8"><title>亞冠盃重心：大事擴軍上盤唔怕跟蔚山有「京」喜 - 亨少</title></header><body><h1>亞冠盃重心：大事擴軍上盤唔怕跟<br>蔚山有「京」喜 - 亨少</h1><p>周二新一屆亞冠盃東亞賽區的賽事正式燃起戰火，受武漢肺炎疫情爆發影響下，中超球隊的比賽延期上演，但其他比賽則未受影響。其中F組賽事，日韓的聯賽亞軍正面交鋒，蔚山現代近屆主場出戰有保證，今鬥FC東京亦可看高一線，讓平/半照撐上盤。<br>文：亨少</p><p>蔚山去季在韓職一直領先，常規賽亦以1分之差成功壓過全北汽車成為第1。可惜在爭標組最後一場比賽大敗於浦項制鐵腳下，最終在同分但球差不及全北下飲恨，錯失贏得冠軍機會。</p><p>簽入「南韓迪基亞」</p><p>球隊今季仍然以韓職亞軍身份出戰亞冠盃，已是球隊連續四年入圍。去屆蔚山16強首回合作客擊敗浦和紅鑽，但在大好形勢下主場竟以0:3大敗出局。今季捲土重來，首場即面對日職球隊，必定有仇報仇。<br><br>蔚山季前亦大事擴軍，雖然未能從德乙羅致老將李青龍回流，但亦有「南韓迪基亞」的門將趙賢祐，以及國腳級的尹比加林以及鄭昇炫來投，陣容明顯有所提升。外援方面，除了成功留住去季攻入22球的巴西前鋒祖利亞尼加奧，今季亦從荷甲阿爾克馬爾簽入挪威前鋒比安莊臣，同時荷蘭中堅貝菲斯繼續在陣，可見今季蔚山野心十足；加上過去2年8場亞冠主場錄得6勝2負的佳績，主場出擊絕對值撐。<br><br>對手FC東京去季同樣在形勢大好之下被橫濱水手過頭，最終只能屈居亞軍，但亦以亞軍身份獲得亞冠附加賽參賽資格，附加賽主場在滂沱大雨之下以兩球擊敗菲律賓冠軍塞列斯，得以晉身亞冠盃正賽。東京今季積極羅致外援，從降班的磐田山葉羅致巴西前鋒艾達頓杜斯山度士，另外巴西翼鋒韋法臣李安度及黎巴嫩中堅奧馬尼亦從鹿角及勝利船來投，實力亦有一定程度的增強。</p><p>東京缺射手永井謙佑</p><p>不過日職球隊出戰亞冠的心態一向成疑，不少球隊如過去的川崎前鋒就曾以全日本球員陣容應戰，戰意難以估計。另外，東京過去在亞冠盃鬥韓職球隊的往績麻麻，其中於2016年分組賽2鬥全北汽車都輸波而回，今仗要作客主場威力甚強的蔚山，在射手永井謙佑因傷缺陣之下，實在難撐，料蔚山可望於主場旗開得勝先取三分，讓平/半撐上盤。</p></body></html>