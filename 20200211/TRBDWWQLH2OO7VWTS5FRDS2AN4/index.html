<html><header><meta charset="utf-8"><title>有啲㷫政府　阿澤兩萬口罩贈醫護</title></header><body><h1>有啲㷫政府　阿澤兩萬口罩贈醫護</h1><p>向來為社會發聲的杜汶澤，眼見武漢肺炎肆虐，林鄭領導的香港特區政府至今仍拒絕全面封關，加上未能有效採購口罩，令市民失去信心。早前阿澤在外地訂購了兩萬個口罩，昨日傍晚已送到香港，他打算送給前線醫護及其家屬。而近日所見，香港市民瘋狂搶購食米和廁紙，口罩更加是一罩難求，甚至被炒至天價。一班在防疫最前線的醫護人員，更未能分到足夠口罩及防護用具，反而政府懲教署生產、印有「CSI」的口罩近日卻屢次被爆於網上明目張膽地出售。</p><p>惠及家屬</p><p>阿澤昨日接受《蘋果》訪問時透露，不單會將口罩轉贈一班前線醫護，就連他們的家屬都會受惠，他說︰「見到班醫護咁慘，香港市民都好痛心。唔明林鄭點樣去搵口罩嗰個資源，人人都係咁搵，大家都係咁撲，佢就搵唔到。開頭我搵咗幾萬個，但都係送唔到嚟香港，直至到今日嚟咗一批，打算送兩萬隻畀醫護同佢哋家屬，知道係好少，但我能力只係咁樣，無論財力或者搵到口罩方法。」</p><p>人人自救</p><p>對於這個決定，阿澤透露是源於有位老友的醫護太太一番說話，他說︰「聽老友位醫護老婆講，政府醫院居然叫醫護自己買口罩、面罩返工，我聽到覺得『有冇搞錯呀！』你唔叫差佬自己買槍返工。咁呢啲係保護自己人身安全措施，有啲㷫所以諗辦法買啲口罩返嚟。𠵱家梗係人人自救啦，呢個政府唔X推翻佢已經好畀面啦。大有大搞，細有細救，我哋又唔係劉鑾雄、李嘉誠咁樣，有幾多錢幾多辦法，能力範圍之內做到幾多得幾多，只要人人都係咁做，相信香港係有得救。」其後，阿澤在個人的fb中轉載有關報道，並留言：「好抱歉，呢期窄窄地！身家有限，亦買咗好多次都失敗！兩萬頂住先！」<br>採訪︰何永寧</p></body></html>