<html><header><meta charset="utf-8"><title>【MyGut者言】眾裏尋股千百度 - 徐家健</title></header><body><h1>【MyGut者言】眾裏尋股千百度 - 徐家健</h1><p>東風夜放花千樹。電子屏幕閃呀閃，美股道指跌呀跌。即使天各一方，投資者憂慮疫情打擊環球經濟，因此非農業職位增長遠勝預期亦無補於事。又因為天各一方，不同板塊股票表現其實各具姿色。藥業股能否在跌市中笑語盈盈？眾裏尋股，因內地申請抗疫藥物「瑞德西韋」專利而一炮而紅的Gilead Sciences，股價因收入未如理想不升反跌。驀然回首，卻見生物製藥公司Moderna逆市升超過一成，原來消息指其有望成功研發武漢肺炎疫苗。<br><br>現代金融學強調分散風險。不用眾裏找尋，以最低交易費用去分散最高風險，只須持有覆蓋整個市場的指數基金。被動投資背後的經濟邏輯，可透過複雜的資本資產定價模型證明，亦可從簡單的算術運算得出：扣除費用前，主動投資的平均回報與被動投資的平均回報相同；扣除費用後，主動投資的平均回報只會比被動投資的平均回報低。<br><br>Babe對分散投資不以為然：「你咁被動，即係唔理好醜啦。」我補充：「仲有唔理老嫩。不過股神畢菲特話過，Diversification is protection against ignorance. It makes little sense if you know what you are doing。畢菲特話亦話過，our favorite holding period is forever。」女友嘴藐藐：「唓，愛神丘比特前，愛神丘比特後。」MyGut者言：「係股神畢菲特。唔分散，揸到尾，because I know what I am doing。發瘟有得醫，愛你卻無藥可救。王國維喺《人間詞話》講過，唔係望盡天涯路，亦唔係為伊消得人憔悴。燈火闌珊處，先係古今錢同女嘅最高境界。」<br><br><br>徐家健<br>美國克林信大學經濟系副教授<br> http://fb.com/economics3.0/ <br>本欄逢周三刊出<br></p></body></html>