<html><header><meta charset="utf-8"><title>【中環在線】港鐵「御用」保安發大達 - 李華華</title></header><body><h1>【中環在線】港鐵「御用」保安發大達 - 李華華</h1><p>自去年爆發「元朗721事件」和「太子831事件」後，港鐵（066）於去年底聲稱增逾千個保安應對，不過未有披露所花支出。</p><p>攤開每人費用或達5.3萬</p><p>華華就即管睇下「小巴大王」馬亞木旗下、港鐵「御用」保安公司國際永勝（8441）盤數，望下剛公佈嘅第三季業績有冇「頭緒」。公司就披露去年第三季收入劇增咗超過一倍，達到2.1億元，盈利更上升超過5.8倍至4,500萬元。<br><br>至於收入劇增嘅原因，正正係因為「港鐵臨時專責保安護衛服務」帶來近1.46億元收入。攤開計，每個月約4,900萬元，如果此筆數不涉及其他服務而只係齋聘1,000個保安，便相等於每個保安員的聘用開支達5.3萬元，仲高過成日OT嘅警察每月津貼！華華建議「popo」唔好做「popo」，不如一齊去做「黨鐵」嘅保安捉跳閘、過日辰啦！<br><br>李華華<br>mailto:LiWaWa@AppleDaily.com</p></body></html>