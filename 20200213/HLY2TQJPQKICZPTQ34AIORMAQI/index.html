<html><header><meta charset="utf-8"><title>「迷你版武漢」每日數十人染疫</title></header><body><h1>「迷你版武漢」每日數十人染疫</h1><p>【本報訊】鑽石公主號的確診染疫個案逐增，200多名滯留郵輪的港人自危，有被困郵輪的港人家屬於fb鬧爆特首林鄭月娥置港人於不顧，更向社會發出求救，望各方施援手，「我想講其實喺日本嗰200幾個香港人都好需要幫助」，形容郵輪現時儼如一個迷你版武漢，每日均有數十人確診。</p><p>「個死八婆完全冇理過呢件事」</p><p>該名家屬指父母滯留於鑽石公主號郵輪上，炮轟政府拒絕提供援助，「我媽咪之前發燒都冇醫生睇呀」，十分擔心父母，又對父母何時可以下船及下船後會作何種安排感憂慮，「暫時唔知會唔會延長隔離，如果順利嘅話19號全部人都可以落船。但係落船之後嘅安排，橫濱會唔會有酒店肯接受佢哋住宿，夠唔夠機位返嚟，會唔會可以包機將全部香港人接返嚟香港」。該名家屬炮轟林鄭月娥對滯船的港人漠不關心，「𠵱家已經要有一個計劃，但係個死八婆完全冇理過呢件事」，直指「呢一隻郵輪，係一個迷你版嘅武漢，船上面幾百個香港人嘅性命，喺嚟緊呢一個星期係非常之關鍵。」稱現時船上的乘客每天可上甲板散步一小時，確診的患者會經過隧道上軍車，每日看到有關場面，感到十分擔心。<br><br>滯留船上的資訊科技界選委楊和生稱，已有數天沒有步出房間，正倒數隔離日數，預計下周三完成14天隔離後，旅客應可離開郵輪。民建聯立法會議員鄭泳舜建議，特區政府派人到當地設立緊急支援中心，派包機到當地接香港旅客回港。</p></body></html>