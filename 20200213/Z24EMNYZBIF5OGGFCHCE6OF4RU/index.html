<html><header><meta charset="utf-8"><title>千七萬與千尋 - 陳也</title></header><body><h1>千七萬與千尋 - 陳也</h1><p>民建聯fb質疑醫管局講過有4600萬口罩足夠三個月用，忽然話剩下千六萬，明插有人落格。人人都能FC，上月23日張建宗豪言衛生署和醫管局儲備足夠用三個月，定心丸派唔夠五日，林奠管家婆發話，各種抗疫物資供應緊張。肥張唔忿氣，兩日後即是30號，指政府搵了140個供應商，正與內地聯繫，促進二千四百萬口罩供港。今個月8號，林奠率領「戴咗唔肯除」的管治班子強調，政府存貨只有千二萬，僅夠部門一個月。說好的慳啲使呢？接下來，林奠又跪拜，多謝中央賜佢千七萬口罩。數字一出舉國五毛暴跳狂抦！民建聯追數叻過張建宗，質問一下祖國發落的二千四百萬變千七萬，中間七百萬俾邊個short咗去？難道阿柒佢，被迫害妄想症由嚴重轉為危殆，私藏七百萬口罩喺床下底迷信能辟邪？亦有可能林奠漏夜抽查，扣起強國貨中比伍女士更黑心的黑罩，力挽國貨聲譽？市民看到，黑警打爆西貢市民頭、狂拉119個將軍澳友的當刻，戴住懲教署下令女囚通宵趕製的CSI口罩。<br><br>罩落誰家，老千與千尋，心有鬼的政府以私隱做擋箭牌封口拒披露，撐警大叔與屯公大媽有份喎。谷住道氣清蒸，繼續搓自己breast代替消毒液的民建聯，怨林奠太不厚道的恨，就算用麥美娟式粗口講一個月，都唔夠。</p></body></html>