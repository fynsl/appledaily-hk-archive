<html><header><meta charset="utf-8"><title>黃智雯趙希洛返港包到冚</title></header><body><h1>黃智雯趙希洛返港包到冚</h1><p>黃智雯與趙希洛昨日現身香港機場，兩人均戴上口罩及黑超，防疫工夫做到足。兩人接受訪問時透露到紐約時裝周一星期，行程全由兩人及造型師一同籌劃，今次很開心能一起工作，防疫也加倍，黃智雯說：「出發前都有啲擔心，好彩全程都好順利，我哋嘅機程15個鐘，除咗食飯，連瞓覺都冇除口罩，我哋都加倍小心，摸到嘅地方都會消毒、經常洗手，成班機都唔夠100人。」<br><br>昨日是情人節，問黃智雯是否要「交人」？她說：「唔係專登今日返嘅，因為希洛要開工，所以就一齊返，去到嗰邊行程緊密，又有時差，一日瞓得兩、三個鐘，會先休息吓，遲啲先補祝。」提到楊怡懷孕，兩人都替對方開心。<br>採訪：羅慧敏<br>攝影：林賓尼</p></body></html>