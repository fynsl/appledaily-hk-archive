<html><header><meta charset="utf-8"><title>教自製消毒紙巾梁漢文被寸離地　「酒精都買唔到」</title></header><body><h1>教自製消毒紙巾<br>梁漢文被寸離地　「酒精都買唔到」</h1><p>梁漢文眼見在武漢肺炎肆虐下，全城瘋狂搶購口罩和搶消毒用品，於是前日在社交平台變身「消毒大使」，留言表示非常時期用非常方法，更拍片教大家自製消毒濕紙巾。<br><br>片段中，梁漢文自爆周圍都買不到消毒濕紙巾，最後吩咐工人姐姐外出搜購，他說：「最後工人唔知喺銅鑼灣定灣仔，先買到兩包返嚟，成50蚊一包，真係有錢都未必買到，咁不如自己做啦。」</p><p>逐步講解方法</p><p>梁漢文示範起來有板有眼，以「方太」式逐步說明製作材料及方法。他指示大家要先將化妝綿放入小盒內，然後把四份消毒酒精加入一份蒸餾水，他說：「酒精濃度係95%，但我嘅團隊調查過，原來最佳殺菌效果係75%，所以可以用蒸餾水開稀。」除了製作輕便裝消毒濕紙巾，梁漢文又拿出菜刀，將廚房紙切開，再教大家用1:99的滴露製作大張的消毒紙巾，方便家居清潔。<br></p><p>不少梁漢文fans看過片段後都有留言，感謝偶像有心之餘，亦不忘提醒：「非常有智慧，但酒精、滴露、紙也不易買到啊！要碰運氣。」、「酒精貴到得人驚，一係冇！」、「好正！偶像你有酒精，咁可以轉行賣消毒用品喇！呢期好吃香，take care身體健康啊！」不過有網民坦言酒精非常渴市：「酒精都買唔到啦！尖沙嘴400蚊一支。」如以網民所講的價錢買到一支酒精，成本價分分鐘貴過買一包消毒濕紙巾，雖然如此，但在抗疫時期，梁漢文分享DIY小知識是非常有心。<br></p><p>DaDa收撳𨋢神器</p><p>此外，陳靜（DaDa）日前獲朋友送贈「撳𨋢神器」，她說：「DIY防疫環保小幫手，材料是用完的唇膏和喝完的白酒紅酒木塞。」如此一來，可以避免用手直接接觸電梯按鈕，感覺較安心。<br>撰文：盧妹</p></body></html>