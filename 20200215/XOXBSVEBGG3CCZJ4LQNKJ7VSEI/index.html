<html><header><meta charset="utf-8"><title>鸚鵡學舌 - 邁克</title></header><body><h1>鸚鵡學舌 - 邁克</h1><p>早上聽到香港年度電影市場延期舉行消息，晚上便輪到國際電影節宣告改為夏日登場，沙士時期那幅影迷迄今津津樂道的全場口罩照睇如儀畫面，這個春天不會重現了。協會同時也公佈，四月和五月電影節發燒友所有節目取消，在「發燒」成為敏感詞的危城，當然是明智之舉，否則發燒友濟濟一堂後承你貴言集體發燒，就真係大吉利市。未開票房作出斬纜的重大決定，乃不幸中之大幸，半年前已經開始預售的香港藝術節冇咁好彩，諗起坐在電腦前負責辦退款手續的工作人員，憐香惜玉之心立即決堤氾濫。他們如果需要忠告，應該請教經驗豐富的巴黎歌劇院，自從去年十二月五號開始罷工，足足搞了兩個月才總算擺平，數以百萬歐元計的損失不說，最慘是必須一一向觀眾交代，又電郵又短訊發個不停。買了芭蕾《雷蒙黛》門票的我認為追討太麻煩，採取順其自然策略（或曰闊佬懶理，哈哈哈，打腫的臉皮肯定腫過荷包），別看法國人平時蛇吓蛇吓，幹勁一來嚇你一驚，話三周內過數信用卡，居然沒有食言。<br><br>瘟疫來襲全城停擺，要怪當然怪心理極度變態的林門鄭氏死都唔正式封關，名副其實「入場人流已經非常有限，文娛活動再唔停都已經冇乜意思」。學舌鸚鵡一發不可收拾，與鍾愛京都的舞林中人通訊，告訴他終於覺得京都幾好，他勸喻「好好發展，感情係一種投資」，想也不想就答「用到投資二字，就真係冇乜意思」。終極的一句，打算搵機會以飛鴿傳去禮賓府：「你將香港害成咁，不但唔死都已經冇乜意思，連死咗都已經冇乜意思。」</p></body></html>