<html><header><meta charset="utf-8"><title>有官非無法做全職歌手莊正同唱片公司解約</title></header><body><h1>有官非無法做全職歌手<br>莊正同唱片公司解約</h1><p>樂壇新人莊正於去年11月18日「理大圍城」中，在油麻地彌敦道近窩打老道交界的示威現場，與其他人一同被捕，及後被控暴動罪，當時他曾向《蘋果》表示：「多謝你關心，但因為仲有啲法律程序要徵詢律師意見，所以暫時唔方便回應住。」日前莊正在社交平台上發文交代新近況，透露與唱片公司解約。</p><p>雙方共識</p><p>莊正留言：「相信大家都知道我𠵱家被控『暴動罪』， 𠵱家仍然等緊上庭審理案件，亦因為有法律問題在身，所以希望優先處理呢件事同埋安頓自己嘅心情，所以實在冇辦法做一個全職藝人或歌手。由於唔想影響公司Sony Music，所以早前我已經單方面提出同公司解約，並且喺雙方共識及同意下於1月達成了解約協議，希望喺度同大家講聲，唔使大家估估吓同產生誤會，同埋多謝咁多年嚟公司嘅所有同事，一路以嚟辛苦大家！」<br><br>2014年莊正曾以組合VnP參加歌曲創作比賽勝出而簽約唱片公司，但一直未正式出道，其後曾跟師兄陳柏宇合唱台灣電影《KANO》的港版主題曲《勇者的浪漫》，直到去年初公司終給予機會以個人歌手身份出道，苦等五年的他，早前才推出首支單曲《開放世界》，可惜現在因官司問題要解約。</p><p>網民打氣</p><p>有不少網民留言支持莊正：「好人一生平安，撐住！You'll never walk alone, we must support you」、「好人一生平安！辛苦你了！加油」、「感謝手足」等。」而莊正亦有回覆因自己不太懂處理社交平台，無法向所有人逐一表達感激之情，同時表明不會就此放棄音樂，又承諾很快會再跟大家見面。<br>撰文：曹家誠</p></body></html>