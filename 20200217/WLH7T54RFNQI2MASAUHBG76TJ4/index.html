<html><header><meta charset="utf-8"><title>WHO，醫返都殘肺 - 陳也</title></header><body><h1>WHO，醫返都殘肺 - 陳也</h1><p>一，武肺進入高峰抑或未算最高峰？還有更高的嗎？（有嘅，請市民耐心等候「拐點」或者習總的生物安全法落實。）<br><br>二，林奠用250億公帑幫自己那句「再提封關已經冇乜意思」埋單，林奠帶領政府高官打邊爐抗疫，港人中晒招，點解佢還未封鋪執笠？還可以用250億救佢自己個市？（因為佢嗰個，係獨市！）<br><br>三，口罩要自製自救，250億「正苦水」唔會發落去泛民素人區議會，只會一如既往，自動流入建制口袋，講粗口最大聲的麥氏工會，撈到幾多億？審計署夠膽篤佢嗎？（處長即刻扮衛生署，十問柒唔知。藍屍死性不改，就算武肺冚家拎，都唔撐獨立調查。）<br><br>四，護士宿舍污穢過公廁，世界級，鄭司長花二百萬裝修完官邸但唔住，秘密搬去老公的半山豪宅，條數點計？（終於攞到分！林奠將官邸徵用做隔離，安置武漢和鑽石號回港者。）<br><br>五，世衛「譚得失」唔敢得失強國，但下屬推測武肺隨時令全球三分二人口感染，講出人話，明插中國。雞珍要再哽咽多少次護主？（WHO被網民譏為Wuhan分會，與打邊爐同一家族，已確診感染，病情危重，醫返都殘肺。）</p></body></html>