<html><header><meta charset="utf-8"><title>最期待的假消息 - 陳也</title></header><body><h1>最期待的假消息 - 陳也</h1><p>林奠慷庫房之慨派250億抗疫，搶了陳茂波的頭啖湯，還未夠，始終都係面子先行，又再黑面自爆，政府最困難是面對每日的假消息與造謠。路遙知馬力，林奠班子這隻跛腳馬，入了閘都要叫佢除返條馬鞭落嚟，落馬啦！官員仆街，幾乎係每日最令人期待的假消息！張小明墮馬當日，就有消息指林奠會緊隨其後。消息很快被消化，小市民與其聽政府老點，寧願對假消息聽住先，有憧憬嘛。比方說，有麒麟撞飛紀錄的葉劉，除了派透光口罩，還隱約預告成功爭取政府每人派一萬元。遲了半日一字排開強烈要求政府派相同銀碼的民建聯，頓時失威。這樣的消息，是謠言嗎？講真，我唔信！一人一萬，政府豪得起！但林奠唔妥建制，冇理由讓跑俾佢地得逞，一於面斥fake news，對兩個愛黨陣營，半點面子不留。葉劉姐，慳啲！<br><br>一萬蚊就算是真消息也未必止到血，網民唯有寄望像這樣的假消息誕生：林奠鬥氣攬炒，武肺趕盡打邊爐，樓市跌返去沙士價！年輕人終於由林奠貶低的no stake，變樓主！太早入市大灣區慘變負資產的光頭劉蛇帶隊跳樓，剛好四點鐘，無可疑！我信了。</p></body></html>