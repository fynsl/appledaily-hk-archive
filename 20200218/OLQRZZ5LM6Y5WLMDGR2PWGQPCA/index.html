<html><header><meta charset="utf-8"><title>【Can Bank】大孖沙怯過沙士 - 銀子</title></header><body><h1>【Can Bank】大孖沙怯過沙士 - 銀子</h1><p>大孖沙呢鋪應對疫症市道，態度明顯虛怯過2003沙士時期。重溫舊報紙，沙士重災區淘大花園，2003年恒隆畀得租戶20日免租期咁大把，其他商場更講明一個崩都唔會減。其他地主當年姿態都高傲：長實「絕對唔會接受減租要求」、信和「無計劃減租」、希慎同九倉事過境遷之後都暗啞底講過「嗰陣無減過呀」，大孖沙之中得恒地伸出溫暖之手，向150個重傷小租戶減租。<br><br>2020營商故事就180度轉變喇。上星期地建會出完聲明，發展商輪住衝出嚟力竭聲嘶咁大嗌「減租喇！」，幅度少則兩成、多則六成。<br><br>地主突然變得古道熱腸（aka放低身段）解讀可以有好多種：市場供求關係逆轉，今次租客走咗間舖搵唔到人頂；租客真係好唔掂，再唔出手由佢執笠形同殺雞取卵；甚至乎解讀做「之前最衰都喺啲後生仔搞亂香港，細路仔睇表演喇，我哋Baby Boomer同你示範咩叫做實事」都未嘗不可。<br><br>不過，One more thing，政府廢應該都有影響，租戶梗係覺得向發展商求情（aka揼佢心口），好過等政府惠民紓困喇。<br>P.S. 散子小休一期<br><br>銀子<br> http://fb.com/散子-257101397966975 </p></body></html>