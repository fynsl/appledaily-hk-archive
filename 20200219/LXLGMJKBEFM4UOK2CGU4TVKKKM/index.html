<html><header><meta charset="utf-8"><title>王宗堯寸明星隊只識吃喝</title></header><body><h1>王宗堯寸明星隊只識吃喝</h1><p>王喜前日透露會親自派車出更，向高齡及危疾香港人代購日用品，晚上王宗堯踢波後於Ig抽水，似寸晨曦明星足球隊跟警察踢完波，只會食飯唱K圍威喂：「一隊波。可以好好朋友。也不用唱《朋友》嘅。」他又表示會跟幾位熱心波友一齊去派口罩，獲網友留言力撐：「你呢隊明星足球隊堅得多！」</p><p>武漢肺炎肆虐，除了做運動強身健體，口罩防疫都重要，王宗堯前晚回覆《蘋果》時表示，拿到一批從外地訂的口罩，正計劃派給社區，他說：「我哋會聯絡唔同社區嘅人、黃店或者區議員，務求唔會重複其他人派過嘅範圍。」他也有留意到杜汶澤、黃之鋒、吳嘉熙（Cheronna）等都去過派口罩。據知，王宗堯與波友在美國訂得一批口罩，數量過萬。<br>撰文：小乙</p></body></html>