<html><header><meta charset="utf-8"><title>無罩宴發現蹤影杜汶澤杯葛沈嘉偉　罷買旗下時裝店</title></header><body><h1>無罩宴發現蹤影<br>杜汶澤杯葛沈嘉偉　罷買旗下時裝店</h1><p>又一村俱樂部大前晚舉行的「撐警無罩宴」，事後影片被瘋傳，並遭中、港網民鬧爆，片中所見除了有警務處處長鄧炳強、警務處人事部遴選委員會總警司謝振中以及2014年佔中用警棍襲擊途人的退休警司朱經緯外，還有成龍、曾志偉、譚詠麟、張智霖、方中信、梁競徽、歐陽震華及沈嘉偉等。</p><p>截圖爆粗</p><p>有網民拆解短片是由朱經緯拍攝，阿澤前晚在fb留言嘲諷︰「原來朱經緯除咗揸棍叻，揸機都唔錯喎！條片又拍得幾好喎衰鬼！」有網民回應「一鏡到尾，可以提名最雞攝影」。</p><p>不過，昨日當杜汶澤發現張智霖、沈嘉偉及中學同學有份出席「無罩宴」時，他即按捺不住在fb爆發，留言︰「覺得你啲衫留番俾藍屍做壽衣」，並聲言罷買︰「已經好耐冇買I.T，不過仲有去double park，主要係買Carhartt……唔想再去，有冇其他辦法﹖」更截出沈嘉偉在現場的圖片說：「佢後面嗰個係我中學同學，成五十歲人都冇X返過半日工，有錢仔廢人。」<br><br>而任職I.T的匿名員工早前爆料，指公司2月至3月向員工實行無薪病假制度，可見沈嘉偉不但識應酬，更識計數。</p><p>網民狂鬧</p><p>鄧炳強為了向一班明星獻媚，自稱向成龍、方中信學做警察，又指自己和眾藝人是老友，只要對方畀手指公，警隊「赴湯蹈火，在所不辭」似有失言之誤。連內地網民都好奇他們罔顧疫情，紛紛留言：「現在真的不要再聚集了」、「啥時間的，沒戴口罩，特殊時間要注意」、「我的天還聚會」。<br>撰文︰祖李 </p></body></html>