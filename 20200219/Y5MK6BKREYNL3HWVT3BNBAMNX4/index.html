<html><header><meta charset="utf-8"><title>隔牆有耳：民記賣廁紙　攞貨要住址證明 - 李八方</title></header><body><h1>隔牆有耳：民記賣廁紙　攞貨要住址證明 - 李八方</h1><p>香港人對抗武漢肺炎心慌慌，喺不信任政府嘅本能反應下，到處出現搶購，有見及此，各大政黨都有幫忙團購，建制第一大黨民建聯成功爭取2,500條廁紙賣畀18區街坊，但有心水清嘅網民就問拎廁紙嗰陣要住址證明嘅用途何在，質疑係咪種票之用？</p><p>網民質疑種票</p><p>Blogger葉一知喺facebook連出兩個po，質疑民記賣廁紙點解要住址證明，「你去藥房超市買嘢使唔使住址證明？唯一用途：種票用囉！」話說民記呢個賣廁紙活動，查實更多魔鬼細節在其中㗎，八方實測訂廁紙，登記嗰陣時必定要填姓名、有WhatsApp功能嘅電話號碼同埋詳細住址外，最重要係佢叫人填選「本人同意以上個人資料被用作民建聯日後通知及聯絡」，呢個必答題得「同意」唯一選項，即係日後唔畀聯絡就唔准買佢啲廁紙？</p></body></html>