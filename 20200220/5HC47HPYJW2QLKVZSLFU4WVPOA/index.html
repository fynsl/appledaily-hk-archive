<html><header><meta charset="utf-8"><title>拍抗疫片　閒來買料整蛋糕胡定欣同無綫續約「慢慢嚟」</title></header><body><h1>拍抗疫片　閒來買料整蛋糕<br>胡定欣同無綫續約「慢慢嚟」</h1><p>【銅鑼灣】胡定欣在2015及2016年憑電視劇《城寨英雄》以及《鬼同你OT》，在無綫頒獎禮連奪兩屆視后，不過有傳她今年約滿後將離開無綫，其中古天樂旗下的經理人公司亦有意向她招手。事實上胡定欣自前年拍完《包青天再起風雲》後便再沒有接劇，一直閒着，不過仍然沒有偷懶經常去健身室做運動keep fit，難怪前日見她在銅鑼灣現身時，即使穿上長冷衫依然「有前有後」露出S形身形弗到爆，狀態大勇。</p><p>果斷購物</p><p>前日下午約3時半，胡定欣與同伴現身銅鑼灣時代廣場行街，面對武漢肺炎疫情嚴峻，她亦有為己為人戴上口罩。泊好車後，胡定欣跟同伴先到一間運動服裝店購物，其間經過麵包店，但她只望了一眼便示意同伴離開。穿上白色貼身長冷衫的胡定欣，雖然包到實，但由前面到背面仍然清楚露出S形身形線條，有前有後，果然努力做運動完全沒有白費。現場見胡定欣主要是陪同伴購買運動服，對方很快便揀好心頭好前往付款，之後二人極速到超市購買整蛋糕的材料，再到名店睇靚衫。</p><p>勤力運動</p><p>面對肺炎疫情嚴峻，不少人都減少出街，胡定欣前日回覆傳媒時表示只要做足安全措施就不太擔心，又透露同行的是家人，她不忘呼籲大家留在家中亦要多做運動：「平時都會同大家講吓做運動嘅心得，呢段時間就算唔能夠外出，留喺屋企都可以互相幫手拉筋，鬆吓筋骨都好！最近我都有同一班Crazy Runner成員，為公司拍咗一條抗疫宣傳片，為大家打打氣。」至於與無綫傾續約是否仍在拉鋸中？胡定欣只說：「慢慢嚟。」胡定欣除了去健身室做運動外，閒時亦會約Crazy Runner好友如陳山聰、袁偉豪等一齊行山，生活得非常健康。<br>採訪、攝影：嵐山、吳耀輝、孔子</p></body></html>