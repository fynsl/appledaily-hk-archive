<html><header><meta charset="utf-8"><title>楊證樺為露宿者送物資</title></header><body><h1>楊證樺為露宿者送物資</h1><p>無綫藝人楊證樺、郭千瑜和《東張西望》主持利穎怡等，前晚應慈善基金邀請，到深水埗向露宿者及長者派發1萬4千個口罩。當晚未正式派發已有不少人排隊輪候，三人戴上口罩及手套做足防護措施，向每位市民派發一包共十個口罩，當晚除派口罩外，還有杯麵和餅乾。楊證樺同時呼籲大眾切勿過份搶購物資，他說：「雖然𠵱家物資短缺，但唔需要搶，我哋有乜都會盡量派、盡量做。」提到有人打劫廁紙？三人異口同聲表示：「其實真係唔需要，𠵱家人嘅心病大過生病，有好嘅心理質素好重要。」</p><p>問到三人的口罩存量，楊證樺稱原本存量已相當緊張，幸好有今次慈善基金相助，他說：「贊助人好好咁送咗16盒『黃金』畀我，自己留咗8盒，另外嗰啲就送咗畀有需要嘅朋友。」利穎怡稱若返公司開工，每天可獲派一個口罩使用。<br>採訪：曹家誠<br>攝影：陳慧安</p></body></html>