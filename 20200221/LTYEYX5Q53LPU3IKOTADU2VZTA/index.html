<html><header><meta charset="utf-8"><title>【馮仁昭四圍超】黎曉陽暖男照顧MV女角</title></header><body><h1>【馮仁昭四圍超】<br>黎曉陽暖男照顧MV女角</h1><p>黎曉陽早前為新歌《阿茲與海默》喺西環海旁拍MV，佢仲化身暖男為MV女主角Ida舉反光板遮太陽，又噓寒問暖，等埋位期間，佢哋喺海邊排排坐欣賞風景，好浪漫。不過Ida並非青春少女，而係一位長者。<br><br>原來黎曉陽首歌講老人癡呆症，MV令人聯想到孫仔怕嫲嫲會冇晒記憶，所以同佢周圍去，想捉緊每段美好時光。<br>撰文：馮仁昭</p></body></html>