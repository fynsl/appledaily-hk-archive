<html><header><meta charset="utf-8"><title>反常公佈疫情　恐大爆發或暴動</title></header><body><h1>反常公佈疫情　恐大爆發或暴動</h1><p>【拆局】內地昨一口氣公佈500多宗監獄確診病例，令「監獄最安全」的民間傳說破滅。分析指，中共有系統性隱瞞毛病，從不自願公佈疫情，即使公佈也往往不多解釋。內地監獄系統有如一個小型獨立王國，有否嚴格遵守防疫安排是一大疑問。今次不情不願地公佈監獄疫情，或顯然已「發生狀況」。</p><p>防疫死角　未必嚴格執行</p><p>浸會大學新聞系高級講師呂秉權向本報表示，內地監獄系統有很多潛規則，常常有賄賂，而有背景的囚犯可獲優待，再者「一啲罪行比較輕嘅囚犯，（法律允許）家屬探監嘅時候可近距離接觸，唔使隔住玻璃，大時大節，甚至可以喺監獄陪囚犯『宿一宵』」，以上因素或成防疫漏洞。呂指出：「中共有隱瞞基因，往往死到臨頭、紙包唔住火先肯公佈疫情，啲官員即使見到第二個華南海鮮市場，仍然會揀博一博，睇吓搞唔搞得掂先，而唔選擇上報。」<br><br>時事評論員劉銳紹亦表示，疫情之初，省級機關亦隱瞞疫情，更何況是監獄這種小單位，「中共向來唔認為囚犯有人權，今次對外公佈監獄疫情，據我了解，好可能係出現咗一啲『狀況』，例如大規模感染、囚犯反抗甚至監獄暴動，加上家屬亦可能知囚犯嘅情況，唔排除佢哋組織起嚟向當局爭取人性化對待囚犯」。他指除了監獄，拘留所甚至再教育營等無透明度可言的單位，也是防疫死角，外界難知曉當中情況。<br>《蘋果》記者</p></body></html>