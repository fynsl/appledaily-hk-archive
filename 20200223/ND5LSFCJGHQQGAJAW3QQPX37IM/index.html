<html><header><meta charset="utf-8"><title>【搣飛割凳】恐怖放題</title></header><body><h1>【搣飛割凳】恐怖放題</h1><p>呢個2、3月，離奇地，好多驚慄片輪流上映，可能嫌武漢肺炎嚇我哋不夠。<br>撰文：月巴氏</p><p>《凶櫃》<br>
香港現在上映</p><p>妻子離世後，尚元同個女相依為命，但關係疏離。某天，女兒匿入衣櫃後人間蒸發，河正宇不惜闖入異域搵女。有親情，有世界觀，仲有河正宇。</p><p>《饑餓鬥室》<br>
上映日期：3月5日</p><p>某座垂直式監獄，每日用一個平台，由上而下放飯，上層囚犯一旦暴食，下層囚犯就冇啖好食……在坊間搶廁紙的呢個時候睇，警世。</p><p>《無聲絕境2》<br>
上映日期：3月19日</p><p>當塵世間九成恐怖片都玩聲效嚇人，《無聲絕境》就讓你明白寂靜更恐怖，是把一條靚橋完美執行的示範。今集解釋怪物來源。</p><p>《屍孩2》<br>
上映日期：3月26日</p><p>上一集，我覺得OK嘅，至少條橋唔錯，那個公仔望落真的有點寒意。今集同上集沒甚關係，觀賞重點除了個公仔，還有姬蒂荷姆絲。</p></body></html>