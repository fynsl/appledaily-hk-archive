<html><header><meta charset="utf-8"><title>接棒時裝王國營業額跌9成陳柏熹減薪一半救亡</title></header><body><h1>接棒時裝王國營業額跌9成<br>陳柏熹減薪一半救亡</h1><p>本地時裝品牌Moiselle太子爺陳柏熹（Harris）前年接掌品牌後可謂一波三折，去年6月起的抗爭運動，到今年初的武漢肺炎疫情，令企業生意重創，連月來的營業額跌9成。<br><br>只得32歲的Harris前年剛升任集團副總裁，要面對如此困境，他說：「我喺上年12月見到某啲員工真係冇心去做，我會同佢哋傾，唔想做嘅就唔好委屈自己，最後有8個員工離開。」</p><p>備基金助員工</p><p>同樣是時裝界的沈嘉偉近日因裁員兼削減員工福利被批涼薄，Harris會如何度過這個寒冬？他直言共度時艱，父母及他已減薪一半：「香港有六間舖租約期滿後都唔會繼續，我哋最唔希望裁員，放無薪假都係必須，不過我哋會一視同仁，期限過咗就會回復正常，我哋會有兩個援助項目，會有基金去幫助有緊急需要嘅員工，另外亦會優先安排有需要嘅同事返多啲工。」他更謂不會跟同行比較，只想做好自己。</p><p>斷趾醫療事故</p><p>自前年接棒家族的時裝王國，Harris自覺還未得到肯定，更感到迷失，而他也被身體的毛病折騰多時，從去年4月在泰國發生家居意外斷了兩隻腳趾，到之後的一連串醫療意外，導致右腳發炎至發黑，他說：「當時我照晒所有嘢，搵唔到乜事，原來隻腳嘅傷口仲有線喺入面，要再做手術。」其後又患上脊椎問題，三個月內每日活在痛苦之中，當時更花20萬元接受精神科治療，卻沒有好轉，正是Harris人生低潮他說：「當時以為一生就完！公司好多不明朗前境，好多糾結，我同自己講應該要放完假，睇咗個針灸，發現痛嘅原因係脊椎歪晒，最終醫得返好，人生有返希望。」<br>採訪：羅慧敏<br>攝影：沈健程<br>場地提供：都爹利會館</p></body></html>