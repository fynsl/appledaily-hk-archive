<html><header><meta charset="utf-8"><title>疫市生意挫　攜手爭取外賣平台降收費300黃店結盟自救</title></header><body><h1>疫市生意挫　攜手爭取外賣平台降收費<br>300黃店結盟自救</h1><p>【財經專題】武漢肺炎襲港，食肆生意首當其衝，即使有一班忠粉支持的黃店，生意亦大跌最多九成。有見及此，有300間黃店老闆組成大聯盟，以「團結就是力量」的精神自救；他們既結盟與外賣平台商討佣金、博降低收費；亦有老闆開班免費分享轉型秘訣。黃店之間更在各自的平台互相宣傳，望能殺出生路。<br>記者：孫樂祈</p><p>這批共300間黃店老闆，包括較知名的「桔梗」及「牧羊少年咖啡館」等，去年底經北區教會「好鄰舍」的「良心食店互助計劃」而認識，但老闆間關係並不密切；直到今次武漢肺炎在香港爆發，一眾黃店才團結起來。</p><p>免費教行家設計餐牌</p><p>大聯盟的聯合行動，是期望為食肆找出發展外賣的出路。早前營運「黃藍地圖」的團體，已經推出一批文宣圖，推廣各區有外賣的餐廳；但找店員送外賣的成本高，亦有部份小店老闆身兼店員職務，根本無額外人手送外賣。對此，好鄰舍決定代表這批餐廳，嘗試與一間外賣平台商討，希望聯合以較低的收費加盟。<br><br>好鄰舍成員指出，「以我所知，加盟外賣平台所費不菲。如果餐廳畀一個平台做獨家，平台收費為成交額的25%。如果餐廳有加盟幾個平台，已抽了三成，成本不輕」。現時消費意欲已經低迷，餐廳亦根本無力再加價，「我哋冇牙力叫（外賣平台）foodpanda同deliveroo減價，但另有一個外賣平台要搶市場佔有率，所以我哋聯合幾百間餐廳，希望佢可以將收費降低」。<br><br>「同行如敵國」，暫時已不適用於黃店之間，有多間較具規模的黃店食肆老闆，亦於這個艱難時刻，低調地免費向行家開班教授秘訣，如管理人手、設計餐牌等，希望大家能堅持下去。<br><br>上周五，荃灣雪糕店Sogno Gelato將訂了的160盒、每盒50個裝口罩，以成本價賣給其他食肆，讓食肆起碼有口罩提供予員工開舖。清潔公司星源亦以成本價將一度渴市的酒精搓手液，放在其他黃店寄賣，互相帶挈生意。</p><p>「燒邦」轉型推海鮮包</p><p>在天后苦撐了大半年的串燒店「燒邦」，在其他黃店老闆幫助下，轉型推出外賣海鮮包。老闆阿邦做酒樓出身，指自己是「廚房佬」一名，去年生意已大跌六成，惟有苦苦死撐，「社會運動開始後先知好多客都係藍絲，不過好多後生仔喺我度做兼職，我不會為了生意而轉軚」。<br><br>阿邦指於武漢肺炎疫情在香港爆發後，其他老闆一起勸他轉型，「我廚房佬字都唔識多隻，唔識點轉；新年之後有手足、老闆同我傾，海報、定價都係佢哋幫手」。<br><br>燒邦本周推出外賣海鮮包，把新鮮海鮮處理好並以真空包裝，附上所需醬料，讓客人半小時內完成一個海鮮餐，希望自救度過難關。</p></body></html>