<html><header><meta charset="utf-8"><title>拒演三級片扮強姦犯</title></header><body><h1>拒演三級片扮強姦犯</h1><p>太保入行50年，於超過300部作品中演過眾多不同人物，包括道友、古惑仔、差佬甚至漢奸，但有兩類角色，他堅拒接拍︰「唯一唔做就係強姦犯，同埋三級片，亦都好少人搵我嚟演，可能唔夠靚仔。通常搵我做沙包，臨老拍咗套同志片，係太太叫我接。」<br><br>太保指每次收到劇本，都會讓太太過目給意見，今趟她看完《叔．叔》劇本後，強烈要求老公接拍，就算明知有場男男的床上戲，她都不介意。太保笑笑口話跟袁富華的「床戲」都是點到即止，他笑言︰「我入行咁耐銀幕初吻係畀咗陳勳奇，劇情係講我用嘴過把剃刀畀佢。」太保近年亦在台灣發展涉獵當年沒有踏足過的電視及音樂圈，憑《鐵樹花開》在2007年贏得戲劇節目男配角獎。他更先後替林俊傑《裂縫中的陽光》、台語RAP組合草屯囝仔&amp;臭屁嬰仔《放蕩不羈》MV演出，角色都離不開社團中人或者慈父。<br>採訪︰何永寧<br>攝影︰林賓尼</p></body></html>