<html><header><meta charset="utf-8"><title>【馮仁昭四圍超】Stephy「煞景」惹不滿自辯沒甚麼隱喻</title></header><body><h1>【馮仁昭四圍超】Stephy「煞景」惹不滿<br>自辯沒甚麼隱喻</h1><p>鄧麗欣（Stephy）最近忙拍ViuTV電視劇《男排女將》，前日喺Ig限時動態貼相留言：「咁高興，係因為今日煞景」，由於「煞景」同「殺警」同音，加上Stephy同一堆香檳合照，令內地網民不滿，有人更直指佢暗寸警方。事後Stephy喺微博急急解畫：「看見網上有不少評論的言語，我認為有必要解釋一下。通常劇組拍戲圓滿完成了，國語說法是『殺青』，粵語講法則是『煞科』。而一個重要的場景完成了我們會說『煞景』，這是圈中一直的認知言語。我絕對是一個心口如一的人，更不懂得甚麼隱喻。」</p><p>為武漢加油</p><p>Stephy道歉之餘仲話會反省：「作為一個藝人我深知言行的影響，感謝大家及時的提醒與批評，以後我會格外小心，如果這次造成大家誤會或感到不適，我深表歉意！希望大家不要再作太多聯想！」之後Stephy希望疫情早日散去，佢嘅經理人公司凱藝國際亦幫口為Stephy補鑊，幫武漢加油，內地網民就似乎好受落，留言「清者自清，各位別過份解讀」、「我們都相信你」。<br>撰文：馮仁昭</p></body></html>