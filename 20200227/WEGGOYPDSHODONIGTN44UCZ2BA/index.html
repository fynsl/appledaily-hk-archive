<html><header><meta charset="utf-8"><title>【馮仁昭四圍超】阿嬌除罩黐實老公</title></header><body><h1>【馮仁昭四圍超】阿嬌除罩黐實老公</h1><p>鍾欣潼（阿嬌）早前同拍檔蔡卓妍（阿Sa）、關智斌去馬來西亞拍網絡劇《女法醫JD》，老公賴弘國就無視疫情，專誠由台灣飛到大馬探班。前日下晝賴弘國喺Ig限時動態打卡，顯示自己身在馬來西亞首都吉隆坡，之後貼出同老婆阿嬌喺健身室嘅自拍，兩公婆頭貼頭冇戴口罩，阿嬌匿喺老公身後，一副小鳥依人嘅樣子，含羞答答。<br>撰文：馮仁昭</p></body></html>