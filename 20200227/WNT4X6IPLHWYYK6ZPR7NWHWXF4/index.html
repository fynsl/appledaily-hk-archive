<html><header><meta charset="utf-8"><title>【馮仁昭四圍超】王敏德上山清垃圾</title></header><body><h1>【馮仁昭四圍超】王敏德上山清垃圾</h1><p>王敏德噚日聯同素有「慈善女皇」之稱嘅名媛趙曾學韞，以及義工去獅子山郊野公園清理垃圾。噚日中午氣溫一度高達29度，戴咗口罩嘅王敏德拎住垃圾夾同膠袋，同趙曾學韞行樓梯由下而上，將見到嘅垃圾夾起放入垃圾袋，其間王敏德喺社交平台做直播，唔少網民都留言大讚佢有心，最後大家合力執咗三袋垃圾離開。<br>撰文：馮仁昭</p></body></html>