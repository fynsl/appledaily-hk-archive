<html><header><meta charset="utf-8"><title>西環集中營：疫後振經濟　港府冇計 - 季陶</title></header><body><h1>西環集中營：疫後振經濟　港府冇計 - 季陶</h1><p>財政司司長陳茂波日前公佈財政預算案，面對武漢肺炎對香港經濟做到沉重打擊下，陳拋出一個逾千億的赤字預算救市，不過有不少政界及專業界人士指，陳大灑金錢撐企業之餘，對疫情過後如何重振經濟着墨不多，今次中國受武肺打擊較香港更嚴峻，不可能再大力救港，而港府一直吹噓的一帶一路、大灣區亦在今次疫情中露底，根本對香港經濟全無短期助力，「似乎陳茂波甚至港府，對疫後重振經濟未有計，可能疫情退卻後，先係對香港經濟嘅最大挑戰」。</p><p>一帶一路大灣區得個吹</p><p>有專業界人士對季陶說，過去幾年港府為配合北京，一直吹噓的一帶一路、大灣區對帶動香港經濟如何重要，投入大量人力物力，但現在香港真的遇上經濟衝擊，「陳茂波係預算案仲係話一帶一路、大灣區未來點好、中長期發展點有利，即係話即時對救港經濟冇作用喇！原來吹到咁大，根本對香港冇作用」。<br><br>他又指，正如陳茂波所言，今次逾千億的赤字預算主力是撐企業、保就業，但更大挑戰是疫情過後，如何令香港經濟復蘇？他覺得陳茂波似乎未有在預算案中提出具體答案，「如果港府信疫情6、7月會過去，咁下半年有乜板斧令經濟復蘇？除咗叫市民用派嘅一萬蚊去消費，似乎冇乜計」。<br><br>該專業界人士指雖然陳在預算案中仍指中國在疫情過後，經濟增速「仍將繼續遠高於其他主要經濟體」，「但大家心知肚明，今次疫情對中國經濟打擊仲大過香港，北京冇可能再似2003年沙士後再大力撐港，到時林鄭、陳茂波仲有冇方法救港經濟？」<br><br>周一、三、五刊出<br>季陶</p></body></html>