<html><header><meta charset="utf-8"><title>彭浩翔撞臉落單拔槍警</title></header><body><h1>彭浩翔撞臉落單拔槍警</h1><p>市民前晚到太子、旺角地區紀念8.31事件，警方到場狂放催淚彈驅散，其間有警員落單被圍，他拔出手槍指嚇途人。杜汶澤事後在社交網貼相，指拔槍警員的樣貌與短片平台「微辣Manner」的創辦人「六毫子」陸志豪樣貌相似，阿澤笑說：「我有冇眼花呀？六毫子你揸X住支玩具槍做乜X呀？」之後阿澤又將護旗手的導演彭浩翔的相與拔槍警相片拼在一起說：「唔戴眼鏡咁又點呀？化咗灰我都認得你啦！衰仔！學人玩槍！」</p><p>現年26歲的六毫子是土生土長澳門人，2013年與拍檔成立微辣創作室，專拍搞笑短片，2018年於香港設立分部，現在每年收入以千萬計。六毫子昨日也在Ig笑說自己並非該名拔槍警：「唔好再send呢張圖畀我，講真，我靚仔咁多。」<br>撰文：祖李</p></body></html>