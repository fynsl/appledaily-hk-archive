<html><header><meta charset="utf-8"><title>西環集中營：寫畀北京睇　林鄭又搶抗疫功勞 - 季陶</title></header><body><h1>西環集中營：<br>寫畀北京睇　林鄭又搶抗疫功勞 - 季陶</h1><p>特首林鄭月娥昨在fb貼文，自誇由她領導的特區政府在抗疫上做出成績，並拿南韓、意大利等地方比較，證明港府措施有效。不少政界中人看到林鄭如此自誇政績，均覺林鄭又再同其「功勞歸我、有錯歸下屬」手法，為自己臉上貼金，實際上正正因港人不信林鄭及港府的措施，社會自救，才令疫情未如南韓、意大利般大爆發，「單係戴口罩呢樣嘢，如果香港人聽林鄭講唔使個個戴，一早爆咗喇」！</p><p>傳建制狂篤領導無方
</p><p>多名政界人士均指，其實林鄭昨日貼文，與她之前在網頁及社交平台發佈的「抗疫一月、決不言敗」文章近乎一樣，也是借本港確診個案數量比外國低，自誇由她領導的港府抗疫措施有效，但林鄭卻避開這些國家所以大爆發，全因沒有對中國封關、也沒有一早全民戴口罩，而林鄭在抗疫之初，同樣拒絕全面封關、更叫一般人不用戴口罩，「但結果冇市民信佢同政府、人人自發戴口罩、醫護罷工為全面封關，最終逼到政府最大限度阻大陸人嚟香港」，所以香港與大陸鄰近，卻未如南韓般全面大爆發，「功勞在香港人同醫護，正正因唔信你林鄭，咁先可以暫時仲保得住」。<br><br>但林鄭卻將港人、醫護自救的功勞，「唔該都冇聲就搶咗當自己功勞」，其實是騙不到港人，她仍要這樣做，不少政界人士均相信是「寫畀北京睇」，「事實上好多人、包括有建制嘅人，都向上面篤林鄭領導抗疫無方，佢惟有自己讚自己，真係市民覺得做得好嘅，好似澳門咁，賀一誠使唔使不斷出文，話自己嘅抗疫措施有效？」<br><br>季陶<br>周一、三、五刊出</p></body></html>