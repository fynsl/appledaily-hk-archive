<html><header><meta charset="utf-8"><title>野佬怕蝕錢暫緩年底騷</title></header><body><h1>野佬怕蝕錢暫緩年底騷</h1><p>樂隊野佬昨日四缺一到商台宣傳新歌《附近的人》時，表示樂隊正面臨解散危機，因隊員何兆基半個月前決定返加拿大定居。他們指假如是幾年前發生，可能真的要解散，幸好現在科技發達，可以網上夾band寫歌，也會做多點網上直播演出，只要有騷，何兆基就會返港歸隊。<br><br>原先隊員想跟何兆基食飯餞行，但疫情下減少聚餐而打消，他們笑指改為舉行「野佬永遠懷念何兆基」，又爆對方不吸煙但為人鹹濕，因此閒時燒色情雜誌給他。樂隊現時接洽工作全是暑假後，小胡說：「本來計劃年尾開騷，不過𠵱家都係暫緩，因為我哋係自家經營，場租、燈聲全部要畀訂，萬一開唔到又要畀錢就好甘。」<br>採訪：馬建華<br>攝影：沈健程</p></body></html>