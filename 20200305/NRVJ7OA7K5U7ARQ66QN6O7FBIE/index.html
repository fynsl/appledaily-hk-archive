<html><header><meta charset="utf-8"><title>李佳芯呻唔夠廁紙用</title></header><body><h1>李佳芯呻唔夠廁紙用</h1><p>李佳芯（Ali）、高海寧與黎諾懿等昨日到油塘派口罩，最近頻頻行山的Ali透露，今個月會組織義工團到郊區執垃圾，問到男友陳炳銓會否同行？她說：「應該唔會嘞，不過做好事都冇乜所謂嘅，最好唔好俾人影到，因為我哋都想低調。」Ali又自爆防疫用品不足：「試過屋企只係得返三個口罩，好彩當時唔使開工，廁紙就嚴重啲，曾經得返兩卷，尾二嗰卷開嘅時候真係手都震埋，仲一格一格用。」<br><br>高海寧透露上月開始吃素，她說：「因為今年多咗好多唔好嘅新聞，係積福，喺心靈上盡少少綿力。」提到早前被爆Ig取消關注鄧智偉而被指分手，高海寧說：「其實我成日unfollow人，冇乜特別意思，佢一直都冇follow我。」<br>採訪：黃曉妍<br>攝影：陳慧安</p></body></html>