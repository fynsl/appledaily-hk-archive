<html><header><meta charset="utf-8"><title>王賢誌抵玻利維亞要探熱</title></header><body><h1>王賢誌抵玻利維亞要探熱</h1><p>武漢肺炎肆虐，不少旅行團取消，王賢誌上月底如期出發參加南美天空之鏡旅行團，昨日於社交網貼出在秘魯馬丘比丘的照片。《蘋果》聯絡王賢誌，他表示旅程順利，問到武漢肺炎在南美方面情況，他說：「一路去到今日都冇乜亞洲人，喺秘魯最尾一、兩日我撞到一團香港人，我今日嚟到玻利維亞行政首都拉巴斯，開始多咗啲中國人面孔。」<br><br>王賢誌續說：「今日我住呢間酒店好自動自覺有口罩畀你攞，有酒精洗手液畀你搓手。秘魯及玻利維亞未有confirm case，我喺秘魯過關嚟玻利維亞時，雖然揸住加拿大passport，但佢哋見我哋中國人面孔，都有問多啲問題，同埋幫我探熱。」<br>採訪：魯吉</p></body></html>