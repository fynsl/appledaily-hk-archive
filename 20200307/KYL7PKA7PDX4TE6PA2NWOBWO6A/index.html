<html><header><meta charset="utf-8"><title>公院禁進入　視像探病徒添傷感　媽媽只想親身照顧植物兒</title></header><body><h1>公院禁進入　視像探病徒添傷感　<br>媽媽只想親身照顧植物兒</h1><p>【肺炎大爆發】<br>【本報訊】2012年一宗單車意外，令當年21歲的教院學生楊文希腦部重創，自此困於沒有蝴蝶的潛水鐘。文希媽媽多年來風雨不改到醫院照顧愛兒，洗澡剪髮剪指甲、按摩翻身以防長壓瘡或肌肉萎縮，惟武漢肺炎疫情爆發令本港進入緊急應變級別，1月26日起公立醫院全面暫停探訪。十多位荔景大樓插喉病患的家屬，陷入無盡思念與擔憂，只望可與院方商討方法以入院照顧親人，「我哋唔係叫佢病人，係我哋親人、仔仔嚟，其實每一晚都瞓唔到，只係眼光光咁望，唔知聽日可唔可以探到呢？」<br>記者：黃翠儀</p><p>那年8月，文希在台灣單車環島遊時遇上意外，多次接受開腦手術保命，其後一直插喉住院瑪嘉烈醫院荔景大樓療養。親友、學校、話劇團也曾幫忙籌募醫藥費，有朋友成立fb專頁送上祝福，蘋果日報慈善基金亦曾為他成立專戶籌款，轉眼間已七年。和媽媽二人自小相依為命，文希乖巧而且動靜皆宜，特別疼錫母親，「每一年生日、大時大節，佢唔會買禮物，全部都係自己親手做小飾物畀我」。</p><p>按摩翻身　防肌萎長濕疹
</p><p>文希近幾年情況穩定，不用再做手術，楊母坦言兒子出事初期，心中像長了一根刺，怎樣也拔不走，「要慢慢接受，佢好叻仔捱得過手術，每次見到佢望住自己都會覺得好溫暖」。奔走醫院多年見證得多，楊母明白文希腦部受損仍處昏迷狀態，眨眼微笑都是神經反應，「係植物人狀態，但我會當佢普通人咁照顧，會煲湯煲粥打生果茸畀佢，帶佢去曬下太陽。唔知會唔會有奇蹟，但我會等佢」。<br><br>兩年前楊母因椎間盤突出，聘任印傭阿Mi幫忙，阿Mi亦很記掛文希，擔心沒有人照顧他，「希望有好消息，可以一起去醫院照顧文希」。楊母指，明白院方人手緊張，多年來一眾家屬也會照顧病人，「可以話絕大部份，99%都係屋企人做」。她特別擔心兒子的皮膚和肌肉會否出問題，「好驚佢生晒濕疹，同埋個半月無人按摩，啲手腳一定硬晒，唔係話一時三刻就可以好返，係講緊要一、兩年時間去按摩先改善到」。<br><br>十多名荔景大樓病人家屬曾向葵芳區議員梁耀忠求助，2月中曾與院方開會，但梁指院方只重複官方說詞，希望當局可再與家屬商討方法。醫管局回覆時只重申，如病人正接受紓緩治療或屬兒科等臨床原因，會個別恩恤安排，但沒有統計相關安排數字。瑪嘉烈醫院就指，荔景大樓會每日安排特定時間視像探病、接收家屬交託物資，及定期致電告之病人情況。</p><p>家屬求助　促醫管局溝通  
</p><p>但據悉，相關視像探病安排每日只限12名家屬、每名病人每星期只可見10分鐘，恩恤安排只提供予臨終或已死亡個案家屬。楊母說，兒子一類病人無法以言語表達，視像通話只會徒添傷感，「而家望唔到反而個心舒服啲，如果視像見佢塊面又爛又盛， 真係仲心痛呀」。<br><br>醫管局員工陣綫幹事張嘉祺指，管理層應從病人權益出發，在不增加感染風險和前線醫護工作量的大前提下，原則上不反對當局就探病作特別安排。關注病人權益的社區組織幹事彭鴻昌早前亦收到家屬求助，他指無法自理的病人大都依賴家屬探病時做護理、清潔等工作，希望院方可考慮例如完成健康申報、穿上保護裝備後限時探訪等做法，相信在感染控制和病人需要之間有平衡空間。</p></body></html>