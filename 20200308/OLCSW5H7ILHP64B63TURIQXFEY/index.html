<html><header><meta charset="utf-8"><title>前女友偷影裸照逼復合男子嘆求助無門</title></header><body><h1>前女友偷影裸照逼復合<br>男子嘆求助無門</h1><p>【本報訊】「我前女友偷拍咗我嘅裸照，要脅我會喺網上公開，令到我有兩年過住擔驚受怕嘅日子。」影像性暴力受害人不限於女性，Benjamin三年前也遭遇不幸。<br><br>當時前女友將Benjamin的裸照傳給一位二人都認識的男性朋友，並且要脅會在網上公開，以此要求與Benjamin復合，「之後有擔驚受怕，因為佢份人都幾爆，唔知幾時真係會放上網」。由於任職教育，一旦照片公開將會對他造成無法逆轉的傷害，「我會隨時俾人炒、啲家長會點睇我？」</p><p>「警察聽完hea我走」</p><p>Benjamin遭前女友要脅公開裸照，曾經嘗試報警，換來的卻是極不愉快經歷。「嗰陣去報警，警察同我講咁樣冇辦法取證到，連落案記錄都冇，聽完之後就hea我走，叫我自己諗掂佢，當私人糾紛處理」。<br><br>這次的經歷令他深深感到不被尊重，「我已經係一個受害者，你仲用一個hea我嘅態度，個感覺係傷上加傷」，同時亦感到得不到法律保障，「覺得政府好唔負責任，你應該係任何方式下保護市民」。<br><br>由於沒有法例保障，最終他只能透過私下協調處理，Benjamin表示這段擔驚受怕的日子維持接近兩年，亦牽涉過暴力事件，直到現時才稍為好轉。<br><br>Benjamin嘗試報警後，又發覺坊間為兩性受害人而設的機構寥寥可數，「通常都係以女性為主，同時幫埋男性嘅唔多」。<br><br>除警隊態度及法例漏洞問題，報告亦建議加強公眾教育。調查發現影像性暴力多發生在熟悉的人之間，情侶間尤其嚴重。可見親密關係教育、性同意的教育很重要。<br><br>即使雙方是情侶，發生性行為、拍攝及發佈私密影像，均需詢問並遵從當事人意願，這些行為沒所謂默許或暗示空間，也並非理所當然。雙方是情侶，也不等於對方必須服從所有要求，不能剝奪對方的權利。<br>■記者李雨夢</p></body></html>