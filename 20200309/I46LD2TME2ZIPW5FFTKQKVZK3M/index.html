<html><header><meta charset="utf-8"><title>趣趣地：美斯心火盛首次三連黃</title></header><body><h1>趣趣地：美斯心火盛首次三連黃</h1><p>巴塞隆拿上個禮拜六西甲主場鬥皇家蘇斯達，又係靠美斯救全家，要打到81分鐘先博到敵衞禁區內犯手球，由美斯操刀12碼破網以1:0小勝。值得一提係，美斯喺42分鐘一次協防中飛鏟對方嘅米基爾馬連奴領黃，計埋今場已連續三場領黃，係佢職業生涯嘅第一次。</p></body></html>