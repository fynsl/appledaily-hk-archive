<html><header><meta charset="utf-8"><title>有輪用的雀仔 - 陳也</title></header><body><h1>有輪用的雀仔 - 陳也</h1><p>交通警執勤時雙手離開電單車軚盤，做了三下拍翼動作。官方發文護航，藍屍借法國交警還魂，指扮雀是指揮交通的手號。<br><br>咁講，唔夠幽默，對唔住PK鄧爺，兼夾益晒「頭條新聞」，呢輪肯定個個扮容祖兒唱住她的飲歌high住drive。面對跟自己條雀仔片「學揸車」的駕駛人士，點發牛肉乾呢阿蛇。駕駛途中，雙手做出一字馬，你估淨係成龍才做到嗎？交警在逆權抗爭運動中，被green object暴隊搶晒鏡，今次終於威返一次。唔使學交警關家榮，唔使在西灣河鬧市馬路拔槍，向年輕人連開三槍咁高危，事後要被PK鄧爺訓斥㗎嘛。開槍射向手無寸鐵的年輕人，雖然死亡率高不過世衞譚仔對武肺確診的死亡率3.4%推算，但不會比梁卓偉勇敢修訂的1.4%低，開槍和開香檳手勢不一樣啊。交警扮雀，在疫戰之下，轉移市民對dirty team暴隊濫捕和濫用保護衣的怨恨，交警也趁機示範，除了開車撞向人群「被小題大做」，一身武功（唔係武肺）隨時展示扮雀絕招，零需要升級裝備，CSI口罩都慳返唔少，冇浪費納稅人N億，希望特首大愛些，錫吓這班有輪用雀仔，絕對不是野味，無懼交叉感染，富婆與事頭婆，請放心。</p></body></html>