<html><header><meta charset="utf-8"><title>連詩雅後悔遲玩網上平台</title></header><body><h1>連詩雅後悔遲玩網上平台</h1><p>連詩雅昨日在銅鑼灣為師妹梁諾妍和陳穎妮主持的網上直播節目《生活小百科》擔任嘉賓，由於受疫情影響，連詩雅指最近多留在家中玩網上直播，她說：「玩live呢方面，我算係新手，好後悔唔早啲開，因為網上平台嘅收入都唔錯。有一排，我有一半嘅收入都係嚟自網上平台，我為咗經營網上平台，都有投資買燈、專業嘅攝影機。」</p><p>梁諾妍表示曾在直播時，被男友洪永城的聲音亂入。為何不讓男友出鏡？她笑指自己小器，怕被男友搶鏡。提到他們的同居生活因為受疫情影響而要延誤，梁諾妍說：「係呀！𠵱家慢慢搬啲嘢去，同埋唔知裝修師傅喺邊度返嚟。」談及堪輿學家楊天命曾批她會奉子成婚，她笑謂：「不嬲都好安全。」<br>採訪：黃曉妍　攝影：陳慧安</p></body></html>