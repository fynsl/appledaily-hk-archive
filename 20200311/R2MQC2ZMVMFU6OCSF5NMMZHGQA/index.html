<html><header><meta charset="utf-8"><title>【MyGut者言】抗疫股今日Zoom真啲 - 徐家健</title></header><body><h1>【MyGut者言】抗疫股今日Zoom真啲 - 徐家健</h1><p>武漢肺炎，紅了幾隻抗疫股，也黑了幾個抗疫KOL。香港地，抗疫股首推魔童王維基的香港電視（1137），抗疫KOL應該是才子蕭若元等躺着也中標的Youtuber吧。紅了又黑了的，還有O Chef Lab及其網紅老闆梁芷珊。今日睇真啲，要放眼世界睇睇美國科技界的Zoom（NASDAQ：ZM）和Ben Thompson。<br><br>都是訂享經濟（subscription economy）的好例子，早在2015年，Thompson離開微軟後不久已推斷雲端服務，將顛覆科技界多年來軟件被壟斷的局面，原因是雲技術將把軟件由產品變為服務，軟件服務提供者便可以專心做好自己的軟件。果然，SaaS（software-as-a-service） 之後大行其道。訂享經濟成為科技界的新關鍵詞，Zoom的視像會議軟件服務亦成功挑戰微軟等傳統軟件霸權。疫情之下，Zoom的股價更遠遠跑贏大市，二月中至今，納斯達克指數跌了超過一成，Zoom的股價卻升了三成！<br><br>Babe無聲抗議。我問：「你嬲youtube黃標啲KOL？」女友繼續沉默。我再問：「你嬲我日日王維基？」她按捺不住：「我嬲你日日都唔知我嬲乜……嗰啲SaaS，即係以後見邊個服務好就轉邊個，咁你一日Amy一日Candy啦。」我鄭重解釋：「可以日日轉，但我選擇日日都Babe Babe。就好似Zoom一直唔賣畀微軟、Thompson亦從來唔用Patreon。唔黐大台都有長期擁躉，就要日日都當訂戶係babe，而唔係可食又可唔食嘅candy。Zoom知道日日要同Microsoft teams仲有cisco webex競爭，先有動力日日睇真啲訂戶嘅需要。香港嘅抗疫股同KOL要記住，紅黑係一時，好味好睇先係良知。」<br><br>徐家健<br>美國克林信大學經濟系副教授<br> http://fb.com/economics3.0/ <br>本欄逢周三刊出</p></body></html>