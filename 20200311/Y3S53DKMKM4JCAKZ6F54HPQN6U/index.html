<html><header><meta charset="utf-8"><title>蘇梅返港阻機艙通道栢芝一家遭趕落機</title></header><body><h1>蘇梅返港阻機艙通道<br>栢芝一家遭趕落機</h1><p>【爆相爆片】單親媽媽張栢芝近年獨力照顧三個仔，又搞時裝生意，雖然忙碌但一有時間她便帶囝囝出埠度假。近日栢芝又再帶同三子，跟胞弟張豪龍及友人等往泰國蘇梅島度假「放電」，他們原定前日坐機回港，但疑因栢芝在機上抱仔阻路，結果跟機組人員發生爭執，更要保安上機調停，最後栢芝等人全被趕落機。</p><p>武漢肺炎肆虐，不少店舖被迫停業「避炎」，近年在中環開時裝店的張栢芝，她的店舖也暫停營業，加上現年12歲的大仔Lucas及9歲的二仔Quintus皆停課，因此近日栢芝帶他們連同1歲的細仔Marcus，齊齊到泰國蘇梅島旅行避炎，同行還有胞弟張豪龍一家和一班朋友及其家人。栢芝一行人原定前日由蘇梅島返港，惟她在飛機上疑因抱仔阻路，跟機組人員發生爭執，結果栢芝一行人全部被趕落機，認真無癮。</p><p>發生爭執</p><p>昨日《蘋果》收到讀者甘先生「爆相爆片」，指前日乘搭曼谷航空PG873航班由蘇梅島返港時，在商務艙見到栢芝與三個囝囝等人，甘先生說：「機組人員話佢抱住BB阻塞通道，雙方發生爭執，然後聽到空姐好大聲叫佢哋落機，後來好多security上晒飛機，最後擾攘咗成個鐘，結果栢芝一行人要落機。」從片段見到栢芝站在商務艙通道的路口位，將1歲孻仔Marcus抱在懷內不停「搖搖搖」，似乎是在哄他睡覺。由於航機上的通道狹窄，站在路中的栢芝做了「人肉路障」阻路，甘先生說：「佢哋係第一批上機，佢應該唔係有心阻，只係抱住BB動作慢，被空姐催佢哋想佢哋快啲坐低。我經過佢哋時聽到佢同細佬講被空姐話，佢細佬表現比較激動。」<br><br>由於栢芝擾攘多時，引起機上其他乘客不滿，甘先生說：「見到佢哋企晒起身，同空姐拗撬，佢哋搞咗好耐，阻住起飛，唔肯走，大家都想佢哋快啲落機。」甘先生稱最後見到栢芝等一行人遭趕落機，被安排坐上機場車輛離去，其間有大批保安在旁協助處理，而片段中亦聽到機上有空姐以英文作廣播解釋飛機延遲起飛的原因：「因為有乘客不能繼續旅程。」栢芝落機後將Marcus交給外傭抱，她上車後即撳手機，情緒平靜。栢芝原定乘坐的航班是在當地時間5時25分起飛，結果延遲至6時03分起飛離開，比原定時間遲了半個小時。《蘋果》昨向曼谷航空查詢，但至截稿前仍未有回覆。</p><p>平安返港</p><p>回程出現「突發意外」後，栢芝惟有在當地逗留多一晚，對於被趕落機，栢芝昨日在Ig隻字不提，繼續分享旅程照片，還貼出Lucas和Quintus在酒店房遊玩的短片。至昨午栢芝在Ig的限時動態貼出Lucas食飛機餐的相片，又貼出她跟囝囝身在香港機場的照片，看來已經平安返港。最後栢芝還貼出寫上「Long Trip」的短片，見到她與囝囝在車廂內，Quintus打呵欠，栢芝即說：「我都好眼瞓。」<br>採訪：皓騫</p></body></html>