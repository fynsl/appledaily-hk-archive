<html><header><meta charset="utf-8"><title>【中環在線】港視澄清「清算門市」指控 - 李華華</title></header><body><h1>【中環在線】港視澄清「清算門市」指控 - 李華華</h1><p>港視（1137）旗下HKTVmall之前高調招聘人手，唔少網民都話想加入其大家庭，不過最近有人喺討論區貼文，控訴公司「清算門市同事」，究竟咩事呢？<br><br>睇返帖文，話門市每日累積大量快腐爛的水果，有同事唔想浪費「所以影相報咗畀上面知，之後會拎啲壞生果走，甚至直接喺舖食。」並引用上司WhatsApp截圖指「可以自行處理」，但高層竟報警處理，話港視冇明確指引下報警，係「清算門市同事」。港視回應就話，指失竊事件涉及3間門市5位同事，當事人分別盜取口罩、凍肉、蔬菜及客戶的訂購商品，不涉及任何報銷水果，又稱當事人已承認有關偷竊行為，並已被解僱，個案已交由執法機關處理。<br><br>網民對此反應不一，有人認為員工盜竊罪有應得，亦有人話公司溝通有問題，唔知港視的光環有冇受影響呢？<br><br>李華華<br>mailto:LiWaWa@AppleDaily.com</p></body></html>