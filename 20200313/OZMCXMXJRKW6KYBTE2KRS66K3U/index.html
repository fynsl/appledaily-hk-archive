<html><header><meta charset="utf-8"><title>黃子華預告收山作出碟</title></header><body><h1>黃子華預告收山作出碟</h1><p>黃子華前晚在社交網上載了他2018年於紅館舉行的棟篤笑收山作《金盆𠺘口》片段，長約1分14秒，片中子華問觀眾︰「今日有邊個唔係第一場嚟《金盆𠺘口》拍手？至於未睇過嘅人，一嚟就睇最收尾嗰場吓！咁就係你哋最後嗌嘅機會啦。」現場一片歡呼聲，片尾打出「黃子華棟篤笑金盆𠺘口」。<br><br>網民紛紛留言問他「要出碟了嗎？」，亦有網民提醒他︰「你出碟冇問題，不過可唔可以出全套boxset？但唔好放同人合作嗰啲，唔該！」網民更大嗌其棟篤笑名句︰「回水！回水！」對於是否出碟一事，子華經理人回覆《蘋果》表示︰「呢幾日留意吓子華嘅facebook就知。」看來日內會公佈消息。<br>採訪︰如文</p></body></html>