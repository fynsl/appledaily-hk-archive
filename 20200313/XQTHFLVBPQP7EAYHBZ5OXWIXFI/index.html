<html><header><meta charset="utf-8"><title>【馮仁昭四圍超】余德丞猴擒食麵燙親口</title></header><body><h1>【馮仁昭四圍超】余德丞猴擒食麵燙親口</h1><p>受無綫力捧嘅余德丞形象官仔骨骨，雖然家底唔錯，但日常生活相當簡樸，日前佢一身街坊裝，幫襯銅鑼灣一間價錢親民嘅粉麵舖。當日約下晝5點半，佢入麵舖點完餐隨便搵個位坐低，即一邊食麵一邊玩手機，似乎好肚餓嘅佢懶理狼吞虎嚥食相損形象，碗麵熱氣騰騰仍然心急大啖食，結果差啲燙親個口，要吐返啲麵出嚟。<br>撰文：馮仁昭</p></body></html>