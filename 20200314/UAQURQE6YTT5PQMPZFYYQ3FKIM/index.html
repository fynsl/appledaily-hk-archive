<html><header><meta charset="utf-8"><title>李靖筠指陳家樂滯留大馬</title></header><body><h1>李靖筠指陳家樂滯留大馬</h1><p>李靖筠（Gladys）近日與陳家樂再續前緣，合作參演網劇《女法醫JD》，昨日Gladys隻身從馬來西亞開完工返港，她表示：「冇得擔心，會盡量用搓手液多洗手。」問到馬來西亞的情況？她說：「嗰邊唔緊張，極少人戴口罩，會提醒自己唔好鬆懈。」Gladys開工後在當地逗留數天，也有如常外出用餐。<br></p><p>接着Gladys無意中爆陳家樂原定返港後要再前往馬來西亞，卻因擔心要隔離而被迫滯留當地：「佢一心諗住返香港，但因為驚要隔離，𠵱家冇得返屋企住，我就已經拍完喺馬拉嘅戲。」早前人人追韓劇《愛的迫降》，師兄關智斌也自封似玄彬，李靖筠竟說：「佢絕對擔當得起，又靚仔、又charm、又大隻。」<br>採訪：卓寶花<br>攝影：陳慧安</p></body></html>