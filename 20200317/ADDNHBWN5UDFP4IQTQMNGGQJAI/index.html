<html><header><meta charset="utf-8"><title>【Can Bank】樓市陰乾式向下 - 散子</title></header><body><h1>【Can Bank】樓市陰乾式向下 - 散子</h1><p>這兩個星期股市，完美演繹市場恐慌，筆者身邊不少朋友趁機會炒吓上落，但被人左一巴右一巴嘅都唔少。<br><br>股市始終注碼可以控制，注碼唔多，心口掛個勇字都可以衝一下，好似首富李嘉誠話齋，唔好借錢賭就得。反觀樓市，在美聯儲大手減第二次息之後，本港基本利率都要下調，本港樓價高企多時，唔少人都蠢蠢欲動，準備衝入市。<br><br>問題是樓價會唔會好似03年般歷史重演，事實上，息口低已經一段長時間，今次央行聯手減息，的確可以令供樓支出減少，但更重要的問題是，市場普遍預期失業率會上升，理論上，新樓推出，在對前景的憂慮下，即使買家有錢亦都唔敢亂衝，住宅一向是港人最大投資，前景不明朗下，不會有多少人願意揹咁大筆負債上身。<br><br>至於之前已經買落的，在低息環境下，持貨成本仍然是較低，是否會大跌就要睇未來經濟情況，尤其是失業率。今次疫症全球大流行，個別歐洲地方更不設防對付，即是讓人感染至有抗體，換言之，演變成風土病的機會大，這種情況下，疫情很大機會需要至疫苗出現才告一段落，復蘇之路就會變得漫長，樓市出現陰乾式下跌的機會頗大。<br><br>散子<br> http://fb.com/散子-257101397966975 </p></body></html>