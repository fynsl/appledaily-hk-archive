<html><header><meta charset="utf-8"><title>姜濤讚罵廢青留言捱鬧自辯手指太肥撳錯</title></header><body><h1>姜濤讚罵廢青留言捱鬧<br>自辯手指太肥撳錯</h1><p>武漢肺炎肆虐全球，確診個案持續上升。前日，城巴確認第149宗個案病人是城巴司機，有網民「_evan299」在《蘋果》Ig關於這單新聞的post留言：「廢青仔，快啲移民英國，英國首相叫你哋生死自理啦。」引爆其他網民大罵：「唔明今次呢個病毒關乜廢青事，冇邏輯。中國人傳到全球就係不爭嘅事實。」當中亦有不少網民讚好「_evan299」的post，其中竟然包括人氣偶像兼男團MIRROR成員姜濤！</p><p>改花名支那姜</p><p>姜濤讚好「_evan299」的post，令不少網民大感失望，瘋狂留言：「你出名了，不過我都係入來睇姜濤的」，「_evan299」問網民：「姜濤係乜嘢？」立即觸動了網民的神經，寸爆回覆：「好似你咁，大陸仔嚟。」就連連登仔亦都有開post「姜濤關公災難」，更cap圖公開姜濤讚好的證據。網民紛紛狠批：「唔出奇，大陸仔」、「幫支那姜諗定藉口：俾人hack咗嚟X like」、「唔怪得之AK（MIRROR成員Anson Kong）都有新歌出，佢冇，可能花姐嫌佢唔係黃」。由於不停被網民瘋傳，在連登仔出帖後不久，姜濤的「讚好」已消失得無影無蹤。</p><p>「是自己責任」</p><p>姜濤昨日在社交網回應事件，指完全是自己的責任：「手指真係太肥了，真的非常抱歉，造成各位的困擾，作為公眾人物應該非常小心自己的一舉一動，這次事件完全是由自己的不小心所造成的，以後一定會注意，再次的深感抱歉。」<br><br>姜濤現年20歲，在瑪麗醫院出世，名正言順香港人，不過今次這場關公災難，令他多了一個「支那姜」花名。去年9月逆權運動，姜濤曾在銅鑼灣街頭被警方截查身份證，網民曾留言撐：「沒有暴徒，只有姜濤。」<br>撰文：黃曉妍</p></body></html>