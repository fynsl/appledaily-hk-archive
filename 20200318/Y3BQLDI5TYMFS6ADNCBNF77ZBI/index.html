<html><header><meta charset="utf-8"><title>盧覓雪告李力持誹謗</title></header><body><h1>盧覓雪告李力持誹謗</h1><p>盧覓雪遭藍絲愛國導演李力持日前在fb上載疑似性愛片截圖及留言：「黃屍盧覓雪遺失電話同臭鬼性愛片流出，她是傳媒人，亦做開杜曱甴喱騷，睇咗一秒想嘔。」不過此片乃五年前舊聞，當年盧覓雪已否認是片中人。由於帖文涉誹謗，盧覓雪除了於fb反擊李力持外，又因她是杜汶澤網台「喱騷」的節目主持，「喱騷」昨日也在官網發聲明指已委託律師發律師信予李力持。<br><br>盧覓雪回覆《蘋果》：「佢啲字眼好差好惡劣，我睇完好唔開心、好困擾，要睇心理醫生，同親戚朋友解釋好花時間。」盧覓雪指杜汶澤知道後幫她出頭：「要佢公開道歉同賠償我睇醫生嘅金錢，我崩潰到爆炸，好憤怒！」杜汶澤則以短訊回覆指已交律師處理，不方便講太多，強調李力持發佈不實訊息傷害盧覓雪。<br>採訪：皓騫</p></body></html>