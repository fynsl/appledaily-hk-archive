<html><header><meta charset="utf-8"><title>梁志堅：樓價跌唔到</title></header><body><h1>梁志堅：樓價跌唔到</h1><p>【本報訊】武漢肺炎全球爆發，環球股市直插。香港地產建設商會執委會主席、會德豐（020）副主席梁志堅指，近日全球股市波動，「你話（對樓市）完全冇影響呢，肯定會有㗎啦。」他認為股市比過往跌得急，但「香港幾十年嚟有上有落」，股市始終有日喘息，相信最後會回升。而地產與零售、旅遊等行業不同，直至今時今日，本港要買樓的人士仍相當多，但港府未有方法填補大量需求。<br><br>雖然他認為已有相當多政策、地產商亦捐出大量土地協助，但諸如填海政策為遠水，難救近火。市民始終有置業需求，短期而言，港府沒有足夠土地出售，供應無法增加，「所以個樓價都係跌唔到」。梁更指，若未來疫情受控，社會及經濟環境回復穩定，需求會比現時更大，對地產業提供更大支持，並從而對香港經濟有更大支持。「因為地產係養咗好多人，好多各行各業嘅人都有，所以香港講得俗一啲呢，唔死得。」</p><p>施永青：受惠低息環境</p><p>中原集團創辦人施永青亦認為，疫情及股市急跌對樓市影響有限。目前影響樓市的主要因素，包括鄰近新盤開價低，令二手樓市受壓，而港府去年放寬按揭保險上限，都令1,000萬元以下單位受惠。同時，美國減息幅度大，低息環境令香港置業人士購買力增加，並物色更大單位，加上買樓利息支出低於租金，亦令部份租客轉租為買。<br></p></body></html>