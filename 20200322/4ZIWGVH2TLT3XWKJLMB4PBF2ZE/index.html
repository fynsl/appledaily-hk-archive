<html><header><meta charset="utf-8"><title>1,678投訴僅查21宗　PK鄧：好多重複</title></header><body><h1>1,678投訴僅查21宗　PK鄧：好多重複</h1><p>【本報訊】自去年6月反送中運動以來，警方投訴警察課接獲1,678宗針對警員的投訴，涉及5,000多名投訴人。警務處長鄧炳強接受now電視台訪問時指，當中569宗屬須匯報投訴，投訴警察課已全面調查其中21宗須匯報投訴，部份投訴經調查後證明屬實，監警會正審核。有投訴者批評警方處理速度慢，有「自己人查自己人」之嫌，要求成立獨立調查委員會調查。<br><br>鄧炳強接受now新聞台節目《大鳴大放》時稱，投訴警察課已完成139宗調查，當中21宗經全面調查，部份投訴已證明屬實，「一啲係證明屬實，一啲係無法證實，一啲並冇過錯，或者係一啲無法追查」，之後會交予監警會審議，相信完成審議後將公開結果。</p><p>稱監警會制度行之有效</p><p>被問到全面調查數字僅佔投訴宗數小比例、能否回應市民對警隊不滿，鄧反駁，「頭先講嘅（投訴）數字，其實可能係好多人睇到同一段片段，可能覺得有問題於是作出投訴，所以其實好多係同一件事件有好多人去投訴」。他又指很多人不理解警察工作，重申不同意獨立調查7.21事件，認為監警會制度行之有效。<br><br>身兼民陣召集人的沙田區議員岑子杰稱，投訴警察有許多顧忌，但仍有5,000多人願意投訴，反映很多人非常不滿。他稱投訴警察課跟進緩慢，即使投訴屬實亦不見警方有何懲處，「例如有人（警員）揸住架電單車穿插人群當中，呢啲咁嚴重嘅事情，警方處理就係訓斥」。他又指警方打壓示威者不遺餘力，毫不手軟地拘捕示威者和爭取民主普選的人，「李卓人、黎智英、楊森係和平都不得了嘅人，佢（警方）都要上去佢哋屋企搵埋件衫出嚟做證據，都要鋤死呢啲和平嘅人士」。<br><br>民主黨立法會議員林卓廷早於去年6月中向警方投訴濫暴，至今未有結果。他直斥投訴警察課跟進投訴數字「低到不堪」，「明顯睇到係自己人查自己人，警暴濫權嘅投訴成立都唔代表涉事警察有合理懲處」，因政府高層一直包庇警察惡行，他稱須成立獨立調查委員會就警隊制度深入調查。<br><br>另外，警方今年就三宗爆炸品案拘捕17人，鄧稱正與律政司研究改為引用《反恐條例》控告其中六名被告，「一啲嘅行為如果導致嚴重嘅財產傷亡、人命傷亡，或者對公眾人士有危害，而佢嘅意圖係要強迫特區政府去做一啲嘢事，呢個都已經切合咗罪行嘅元素」。<br>■記者張文鈴</p></body></html>