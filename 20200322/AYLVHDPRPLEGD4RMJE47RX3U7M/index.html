<html><header><meta charset="utf-8"><title>《黑市》導演三年抱兩劉翁太太誕女宣佈封肚</title></header><body><h1>《黑市》導演三年抱兩<br>劉翁太太誕女宣佈封肚</h1><p>有份執導ViuTV劇集《黑市》的劉翁昨日宣佈弄瓦之喜。劉翁在社交網宣佈太太柳瑩誕下女兒，加上兩人的3歲大仔劉晴（SJ），以及繼女洛宜，一家五口樂也融融。劉翁接受《蘋果》電話訪問，興奮表示三年抱兩，並宣佈太太封肚。柳瑩入院期間，劉翁稱大家做足防疫，而兒子也有到醫院探望，他說：「原本醫院唔畀12歲以下小朋友嚟，因為囝囝一直好期待，所以畀佢嚟睇吓。」劉翁表示由自己為囡囡取名劉一言：「對於我嚟講，人生有好多嘢好重要，尤其係承諾。一言可以係一言不合啦、一言九『頂』啦，不過我人生講得最多係『一言為定』，我發現自己係講得出做得到嘅人，希望佢係咁。」</p><p>賴沅貞早產</p><p>另外，家族曾經營時裝品牌Theme的賴沅貞早年嫁外籍男Gavin，二人育有一女Nadja，囡囡已經6歲，昨日賴沅貞報喜再誕一女，名字叫Isobel，她透露囡囡提早於36周出世，重4磅15安士。《蘋果》聯絡賴沅貞的母親孫光華，她透露女兒因早產，所以連陪月也未請，而美國疫情嚴峻，自己未能如期到當地探望，更影響全家見面計劃，孫光華說：「原本佢哋計劃暑假嚟香港探我哋，之後一齊去泰國旅行，𠵱家應該取消，要隔多一排先見到，我都有叫佢哋要小心。」<br>採訪：盧妹、唐如</p></body></html>