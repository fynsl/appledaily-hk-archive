<html><header><meta charset="utf-8"><title>【異動空間】衰退通縮成定局 - 魏力</title></header><body><h1>【異動空間】衰退通縮成定局 - 魏力</h1><p>上周五港股勁彈千點，當時是反映道期漲近4%，結果事與願違，美股「四期結算日」淡友繼續向下踩，埋單再隊4%，一個來回8%波幅，港股周一守住22000樓上掙扎，已是最樂觀的盤算。<br><br>分析牛熊街貨分佈，近熊22905至23299最多捧場客，整體熊仔街貨佔比高達81.5%；反觀牛仔就殺晒咁滯，好友重兵在21000至21099，按目前市場波幅去秤，可以三兩下手勢就到。歐美全體幾乎已全面鎖國、經濟停頓，企業債價暴跌，石油價格戰如火如荼，這場由瘟疫而引發全球性經濟衰退及通縮，目前幾成定局。<br><br>近日有外媒批評，經濟停擺對經濟造成的傷害，已遠超疫症造成的損失，但這種金錢至上、漠視各國醫療系統瀕臨崩潰、視人命如草芥的分析，魏力絕不認同。當務之急絕對是要控制傳播速度，盡力減低人命傷亡；而疫情過後經濟自然能重生，根本不應是目前的首要考慮，如武漢肺炎不幸變成風土病，才是地球村的噩夢。<br><br>最後講吓油價。沙特及俄國為爭市場推冧油價，產油成本去睇，俄國根本無條件「玩嘢」，唔頂得耐。佔俄國油產量40%的俄油Rosneft，今年有250億美元債項到期，加上沙特以本傷人，俄油根本做唔到生意，分析指以目前油價計，俄油捱不過半年，遲早等政府拯救，咁點同沙特鬥？相信好快會埋枱再傾了。<br><br>魏力<br> http://fb.com/2012jason <br>本欄逢周一、五刊出</p></body></html>