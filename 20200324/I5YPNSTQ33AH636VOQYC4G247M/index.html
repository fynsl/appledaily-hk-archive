<html><header><meta charset="utf-8"><title>【馮仁昭四圍超】袁文傑斥違規檢疫人士</title></header><body><h1>【馮仁昭四圍超】袁文傑斥違規檢疫人士</h1><p>袁文傑噚日喺商台接受鄭裕玲（嘟姐）主持嘅《口水多過浪花》訪問，佢話嘟姐同何守信係自己最想合作嘅殿堂級司儀，好彩已實現。對於海外人士返港之後，未有進行強制性隔離，又擅自剪斷檢疫手帶，袁文傑講起時有啲勞氣，佢話贊成將違規嘅人作出檢控，有網民指袁文傑敢言，佢就話：「老實講，你講到危害生命呢樣嘢，理直氣壯。」<br>撰文：馮仁昭</p></body></html>