<html><header><meta charset="utf-8"><title>伍詠薇唔敢同嘟姐比</title></header><body><h1>伍詠薇唔敢同嘟姐比</h1><p>伍詠薇（伍姑娘）與四位年輕人朱晉傑、余逸思、王頌茵及曾贊學主持ViuTV直播綜藝節目《埋嚟睇埋嚟玩》，每集派錢作賣點，卻負評連連。日前眾人接受訪問，伍姑娘以湊仔來形容跟四位年輕人相處，笑言大家也是新人不斷學習。<br><br>對於網民批評主持節目比鄭裕玲（嘟姐）差，伍姑娘笑指跟嘟姐不能比較：「好多謝大家將我哋同嘟姐嘅節目比較，有聲音好過冇聲音，冇聲音即係拍烏蠅，冇人講係悲劇嚟。佢哋係一個錄影節目，我哋一路有改進，第一、二日要即時接電話然後選出四位得獎者，但電話有成萬個，發現咁做係唔得，製作即時改進，點知咁就話我EQ低，我做咗替死鬼唔緊要，呢啲批評令到我哋可以成長。」<br><br>採訪：羅慧敏<br>攝影：沈健程<br>化妝：miss 5 studio（伍詠薇）<br>髮型：HAiR（伍詠薇）</p></body></html>