<html><header><meta charset="utf-8"><title>【馮仁昭四圍超】何雁詩有準備延婚禮</title></header><body><h1>【馮仁昭四圍超】何雁詩有準備延婚禮</h1><p>何雁詩噚日喺新城宣傳新歌，透露今次係離開無綫回復自由身後第一首作品，難免有壓力，幸好網上反應正面。提到同鄭俊弘年底嘅婚禮，透露正打算創作一首情歌送畀未婚夫，佢話：「雖然係有啲老土，但都想去記錄一下。」受疫情影響婚禮能否如期舉行仍未知：「都仲有時間做定兩手準備，雖然另一手準備係冇準備，即係咩都未諗，再觀察吓先算。」<br>撰文：馮仁昭</p></body></html>