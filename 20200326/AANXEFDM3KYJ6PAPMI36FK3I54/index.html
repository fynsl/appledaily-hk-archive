<html><header><meta charset="utf-8"><title>麥難民被「請走」再度流浪食客不忍　冀港府安置</title></header><body><h1>麥難民被「請走」再度流浪<br>食客不忍　冀港府安置</h1><p>【本報訊】武漢肺炎疫情嚴峻，為應各界呼籲公眾減少外出用膳，一直為露宿者避難所的連鎖快餐店麥當勞昨晚率先停止堂食兩周，本報記者到深水埗福華街麥當勞直擊「麥難民」被「請走」，有無家者感到錯愕，擬轉到公園或者後樓梯，盡是無奈。<br>記者：梁銘恩<br><br>全港麥當勞所有分店昨傍晚6時後不提供堂食，只設外賣及麥麥送服務。踏入6時，深水埗欽州街24小時的麥當勞分店準時清場，職員要求所有食客離開，即使用餐後戴上口罩亦不可逗留。職員態度軟硬兼施，逐一「請走」麥難民，約十名「麥難民」被迫捬着家當離開。</p><p>伯伯錯愕：坐都唔得？</p><p>原本任職清潔工的蔡伯近半年因身體不適加入失業大軍，不久更失婚，繼而欠租被業主趕走，從此開始露宿生涯，在麥當勞留宿了數個月。傍晚，他在餐廳一角獨自吃紙包蛋糕和濃茶，突然被職員通知要離開，一臉錯愕，反問「坐喺度都唔得？」職員僅指可通融他飲完茶再離開。<br><br>蔡伯指昨午才知悉麥當勞有關安排，不欲評論其做法，只能逆來順受，被問到今後去向如何，他指剛申請綜援，「冇咩打算，出去行吓，去公園或後樓梯踎吓，有錢就有打算囉」。放在身旁的行李箱是他全副家當，有衣物和書本，但身上只有兩個口罩，「用完就冇」，直言對防疫已近乎放棄，反依賴其他市民戴口罩，減低染病風險。</p><p>Maymay執紙皮瞓街</p><p>61歲麥難民Maymay亦被趕出深水埗麥當勞，過去三年，她流離各區的24小時麥當勞。重返街頭，她背着一袋二袋家當為露宿作準備，先到附近超級市場買飲料和便利雨衣，再到家品店買膠墊、執拾紙皮製作「床鋪」，盛惠九元正，「驚條腰骨頂唔順呀」。<br><br>Maymay物色一些鄰近公廁、光線充足和人流較多的地方露宿，但因收入所限，僅領取綜援為生，未能負擔租住網吧或賓館，最終乘車到尖沙嘴文化中心，「起碼乾淨啲」。<br><br>食客馬女士支持麥當勞暫停晚市堂食的做法，「好事來嘅，唔使咁多人坐喺度聚集，長期都有人喺度打躉，始終唔知身邊啲人會唔會傳染，喺屋企食安全啲」。她又認為麥難民問題根深蒂固，冀港府覓居所讓他們暫住，「佢哋係慘嘅，住開突然冇得住」。</p></body></html>