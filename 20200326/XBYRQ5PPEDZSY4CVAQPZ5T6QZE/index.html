<html><header><meta charset="utf-8"><title>求驗客手記：足智彩空歡喜賭仔想止痕最快要四月尾</title></header><body><h1>求驗客手記：足智彩空歡喜<br>賭仔想止痕最快要四月尾</h1><p>連馬會足智彩目前唯一受注嘅澳職聯，星期一踢完紐卡素噴射機主場對墨爾本城嘅比賽後，都宣佈延期，鍾意賭波嘅球迷，真係等了又等，唔知幾時先再有波賭。</p><p>不過足智彩網頁（圖）又𠱁大家開心嘞，列出四月頭有幾十場暫定受注球賽，包括德甲、日職、日乙、荷甲等，唔通真係咁快球賽就恢復正常？大家唔好開心住，足智彩只係根據之前各賽會嘅停賽期，放住暫定受注球賽，而且疫情一路未有緩和迹象，德國方面，德足總建議德甲及德乙賽事繼續暫停到至少4月30日，相信賽會會跟隨；日職賽會亦都表示，5月2日先重開日乙，5月9日重開日職，所以想睇日本波又好，賭日本波又好，都起碼要5月。足智彩之後更新網頁資料，暫定受注球賽終於冇放德甲、日職等比賽，不過仲保留荷甲、墨超、韓職等，但以目前情況，四月初呢啲聯賽重開機會都唔高，短期內真係冇咩波賭。</p></body></html>