<html><header><meta charset="utf-8"><title>楊思琦帶B仔影相老公冇影</title></header><body><h1>楊思琦帶B仔影相老公冇影</h1><p>現年41歲的楊思琦去年驚爆大肚兼已嫁圈外老公，上月誕下囝囝「豬豬」，昨日她在Ig分享了她跟囝囝及長女Krystal一同拍攝的寫真靚相，只見她抱着囝囝一副有子萬事足的樣子，不過圈外老公依然無影，相當神秘。近日武漢肺炎肆虐，問楊思琦可有擔心帶BB出外影相有風險？她昨日回覆《蘋果》時說：「有擔心㗎，始終BB咁細個，但好想同佢影吓啲啱啱出世相，好難得，BB每日大都有好多唔同變化，好想影吓佢個BB仔樣，佢第日大個可以睇返。」</p><p>楊思琦表示攝影師一早先把影樓消毒，攝影師及在場工作人員皆戴上口罩，因此她相當安心，她說：「之前家姐唔喺香港出世，未有機會影呢啲初生寫真，細佬喺香港出世就方便好多，可以安排，我陀緊佢時已好想等佢出世同佢影輯BB仔靚相，終於同佢影咗，效果好滿意。」<br>採訪：嵐山</p></body></html>