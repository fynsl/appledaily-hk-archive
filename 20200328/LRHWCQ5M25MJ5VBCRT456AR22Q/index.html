<html><header><meta charset="utf-8"><title>鍾情邪氣阿當載華</title></header><body><h1>鍾情邪氣阿當載華</h1><p>吳海昕憑口碑劇集《二月廿九》被封女神，但她心目中真正的女神是梅艷芳︰「到𠵱家我都經常睇番佢個告別演唱會，佢嗰首《夕陽之歌》每次唔開心都會聽。梅姐唔止好有才華，仲好有自己個人風格，更重要梅姐本身係有好多故事、好多經歷嘅人。我諗佢內心有很大壓抑，但企上舞台佢就好有自信，帶畀觀眾正能量。」<br><br>揀男神方面，Sofiee笑言如果出於義氣，會揀《二月廿九》拍檔劉俊謙，因為他很有想法，Sofiee說：「今次第二次同佢合作，演戲上佢好有目標，會同我討論角色嘅交流，佢心思細密又好照顧身邊嘅演員。」但其實她偏愛男孩子略帶邪氣加少少缺陷美，所以在電影《星球大戰》（Star Wars）系列中飾演亦正亦邪Kylo Ren的阿當載華（Adam Driver），正是她那杯茶︰「佢對世界漠不關心，但對住我就無微不至，佢係有經歷嘅人，以前打仗身形好魁梧，佢面上嗰條疤痕好有型。」</p></body></html>