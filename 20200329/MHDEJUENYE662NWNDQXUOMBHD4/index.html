<html><header><meta charset="utf-8"><title>陳偉成陪產感動到喊</title></header><body><h1>陳偉成陪產感動到喊</h1><p>陳偉成（Avis）去年娶牙醫護士黃樂樂，兩人造人成功，預產期在下月初，樂樂為囝囝改乳名「大陳生」。不過樂樂昨午順產誕下兒子，BB重6磅半。<br><br>樂樂昨早突然穿羊水，陳偉成即送太太到醫院，他形容心情超級緊張：「BB比預產期早咗三星期，老婆早上6點半去完廁所，突然間穿咗羊水，我立即車佢去養和。我陪佢一齊生嘅時候，醫生叫佢深呼吸10至15秒，我都完全冇唞氣，不斷喺度打氣。經歷過陪老婆生仔呢六小時，完全冇藉口可以對老婆唔好，我仲要一百倍對佢更加好，如果未陪過老婆入去生仔，我覺得一定要嘗試吓，BB出世嗰陣，原來真係會感動到喊，我哋兩個都喊到成隻豬仔咁。」<br>採訪：陳杰</p></body></html>