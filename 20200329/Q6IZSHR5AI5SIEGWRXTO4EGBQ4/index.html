<html><header><meta charset="utf-8"><title>袁詠儀延飛上海埋戲</title></header><body><h1>袁詠儀延飛上海埋戲</h1><p>袁詠儀之前接拍了一部內地電影，需到上海拍攝，之後受疫情影響停工，最近收到通知要再到上海為電影埋尾。不過靚靚現在到當地便可能要接受隔離，幸得劇組體諒可以延遲出發。靚靚昨日接受《蘋果》訪問時表示：「原本要再去上海拍多二十幾日埋尾，因為疫情關係再延期，至於押後到幾時，暫時都未知。」她又指應電影公司要求有關所拍攝的電影背景需要保密。</p></body></html>