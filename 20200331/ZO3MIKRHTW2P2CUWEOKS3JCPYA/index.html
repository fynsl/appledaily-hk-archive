<html><header><meta charset="utf-8"><title>蘇永康買包收「牛肉乾」</title></header><body><h1>蘇永康買包收「牛肉乾」</h1><p>【數碼港】蘇永康早前被《蘋果》發現約黃昏5點半駕車到數碼港商場，由於當日假期四圍泊滿車，他只好將車停在路邊，下車行入快餐店買漢堡包。身形發福現肚腩的蘇永康買包期間見有警員抄牌，即以9秒9速度跑出去求情，但警員示意已落簿，他無奈折返快餐店，取外賣後，與之前抄牌的警員擦身而過，他難掩「嬲樣」，一份30多元的漢堡包餐，卻換來10倍價錢的「牛肉乾」。</p><p>翌日下午4時，《蘋果》又在跑馬地遇見蘇永康與友人在茶餐廳嘆下午餐，問他是否出來支持小商戶？他說︰「都係，（擔唔擔心疫情？）大家咁話啦。」問他會否約其他老友？他就表示說︰「最好唔好聚埋一齊。」<br>採訪、攝影︰徐錦池、孔志豪、朱志聰 </p></body></html>