<html><header><meta charset="utf-8"><title>懶理禁令　雀會稱持食肆牌照營業</title></header><body><h1>懶理禁令　雀會稱持食肆牌照營業</h1><p>【本報訊】卡拉OK、夜總會和麻雀天九耍樂處昨晚6時起需停止營運14天，仍有不少雀會在規例生效後如常營業。位於觀塘駿業街的金港雀會越夜越精采，晚上6時半起雀友陸續「埋位」，目測至少有八枱客人。<br><br>記者以顧客身份親身查詢，職員指仍可安排留房，並保證雀會持食肆牌照，不受條例影響。雀會內亦可進食，職員向記者提供一張茶餐廳外賣單張，但強調餐廳與雀會沒任何關係。但記者其後致電金港雀會查詢時，職員卻回覆「我哋唔太清楚，我哋已經無開喇」，急忙掛線。<br><br>位於觀塘恆安街的觀塘雀會，同樣如常營業。晚上6時半，記者以顧客身份致電問仍否可以打牌，職員回覆「嚟嚟嚟，你照過嚟」。對於港府新安排，職員稱「我無收到消息，如果唔係點會照叫你過嚟」。記者其後表明身份查詢，職員指雀會持會所牌照，可如常營業「仍然有牌打」，「我哋戴口罩、量體溫嗰啲，更加嚴謹啲囉」。但記者告知即使食肆及會所均不可提供雀局，她則稱「都擔心（違規）」，須視乎雀會負責人安排。</p><p>酒樓亦供應雀局</p><p>有提供雀局的長沙灣嘉豪酒家昨晚如常供應雀局菜，記者晚上約7時以顧客身份光顧，侍應照樣引路及開房，未提供消毒用品。現場所見至少有七枱雀客，大部份人未戴口罩。記者其後向侍應查詢，有侍應回應稱新例只涉麻雀館，另一侍應指未獲通知。<br><br>記者下午曾以顧客身份到佐敦皇雀會打牌，但職員準備登記時收到通知關門，婉拒記者並安排顧客埋單。雀友王先生感掃興，但理解防疫需要。<br>■記者盧珮瑤</p></body></html>