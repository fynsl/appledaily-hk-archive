<html><header><meta charset="utf-8"><title>趣趣地：白俄超聯照踢球員紛求助</title></header><body><h1>趣趣地：白俄超聯照踢球員紛求助</h1><p>武漢肺炎疫情席捲全球，多國聯賽相繼停擺，但位處東歐嘅白俄羅斯超級聯賽就一切照舊，除咗繼續比賽外，仲如常開放畀球迷入場睇波，真係當武肺冇到。近日國際職業足球員協會（Fifpro）就話對白俄聯賽賽會嘅決定感到費解，甚至收到有球員感到徬徨向協會求救希望得到幫助。</p></body></html>