<html><header><meta charset="utf-8"><title>今日Birthday boy</title></header><body><h1>今日Birthday boy</h1><p>4月4日係祖雲達斯德國中場基迪拉33歲生日。早前祖記有球員確診武漢肺炎，基迪拉喺球會嘅批准下就返咗去德國避疫隔離。冇波踢嘅日子，基迪拉就喺屋企自學彈琴，仲將影片發佈喺ig畀各位球迷欣賞。佢日前仲發佈咗張同沙治奧拉莫斯仲喺皇家馬德里嘅相，同對方慶生，不過就自嘲自己同拉莫斯當時仲有一把長髮。</p></body></html>