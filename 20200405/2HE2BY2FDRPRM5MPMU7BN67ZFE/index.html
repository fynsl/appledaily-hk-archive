<html><header><meta charset="utf-8"><title>劇照師運菜　拍出農夫收割美</title></header><body><h1>劇照師運菜　拍出農夫收割美</h1><p>記者跟子永相約在偏遠的上水蕉徑村，他甫駕車到達村口，農夫文哥便把新鮮收割的兩大籃蔬菜搬進車尾箱，不過出車運菜到粉嶺馬寶寶社區農墟前，子永先落田為文哥拍些照片，上載農墟facebook，也印出來掛在菜檔，讓客人認識生產者。</p><p>「幫默默耕耘嘅人影宣傳相」</p><p>子永原本是電影劇照師，曾為杜可風導演的《白色女孩》和曾翠珊導演的《非分熟女》拍劇照，間中拍攝電影花絮。如今幫農夫拍照，他認為兩者分別不大，「都係幫啲默默耕耘嘅人影宣傳相，觀眾喺出面睇到戲嘅靚相，會有衝動想入去睇戲；我影農夫收割都一樣，等啲人知道農夫啲菜幾靚會去買。都係宣傳，只係多咗揸車、運菜」。<br><br>子永原本是IT人，因為熱愛拍攝而半途出家學習攝影，一頭栽進電影圈。不過他發現拍戲定購飯盒總會造成大量剩食，「以往拍戲成日覺得對環境造成好多浪費，所以好多時我都會幫農夫手，或者落農墟幫手，好似一個還債嘅心態，希望令個世界好番啲，等啲人食到本地菜」。他對電影和糧食生產同樣抱着追本尋源的心態，未入行前看電影已會留意幕後製作人，10年前拍攝受新界東北發展影響的農戶紀錄片後，便想發掘更多農夫故事。<br><br>電影業幾乎全面停工，子永自言算是較幸運的一群，能兼職拍攝雜誌封面、藝文機構的宣傳冊子，甚至婚照，維持生計，反正自己懂駕駛，就兼職運菜，幫分身不暇的小農出力。</p></body></html>