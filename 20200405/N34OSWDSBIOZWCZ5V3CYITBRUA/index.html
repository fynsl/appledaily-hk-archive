<html><header><meta charset="utf-8"><title>趣趣地：C朗新酒店未開得</title></header><body><h1>趣趣地：C朗新酒店未開得</h1><p>受武漢肺炎疫情影響，祖雲達斯球星基斯坦奴朗拿度（C朗）位於西班牙馬德里嘅酒店（圖）仲未開得，呢間酒店原定喺六月開業，但當地所有建築工程因為疫情而停晒，所以仲未開得。C朗嘅酒店品牌Pestana CR7喺葡萄牙已經有兩間酒店，早前有指2021年仲會喺法國巴黎開多間。</p></body></html>