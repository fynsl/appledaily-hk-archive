<html><header><meta charset="utf-8"><title>資深影人怕隔離　一口推掉內地job</title></header><body><h1>資深影人怕隔離　一口推掉內地job</h1><p>年輕一輩電影人努力踢逆境波，早於1986年入行的資深電影人羅錦富（Keith）從行家口中得知，近日戲院入場人數已破沙士最低點，「𠵱家係30幾年嚟最萎縮嘅，陸劍青嘅《寒戰3》都停咗，王家衛都停拍（《繁花》）」。Keith曾任《極度重犯》製片，亦為杜琪峰、林嶺東、高志森等導演擔任第一副導演，他認為早在10年前，香港電影業已走下坡，故當時他開設廣告公司，轉戰廣告、網劇及電視劇創作，早前則為網劇《反黑》任監製。</p><p>內地封殺黃絲演員</p><p>Keith透露，反送中運動後，有電影公司明言不可採用黃絲演員及製作人員，「直情有張名單，有晒顏色，嘩！咁點拍？」內地拍戲本身題材上限制已很多，例如鬼怪、婚外情等都不能拍，反而香港新冒起的免費電視台創作自由度大得多，奈何內地開戲較多，只能投其所好。<br><br>Keith六、七年前起經常回內地工作，但近來受疫情影響，內地規定開戲不能多於50人，「我哋拍戲嘅crew冇100都80人……大陸僧多粥少，梗係照顧晒自己人先」。以往在內地工作的香港電影人近日擔心隔離，都紛紛回港卻苦無戲開，即使有人請他回大陸「睇景」，他也拒絕了，以免回港後要隔離。「我喺呢行咁多年，好多時都係等，但等嘅時候就問一問自己仲有咩路可以行呢？我𠵱家都等㗎，喺屋企寫劇本囉」，不過他尤其擔心年輕一輩的轉行潮，電影業會青黃不接。</p></body></html>