<html><header><meta charset="utf-8"><title>童星出身拍足20年李日昇要自由同無綫割席</title></header><body><h1>童星出身拍足20年<br>李日昇要自由同無綫割席</h1><p>無綫童星出身、入行20年的李日昇，去年在反修例行動上不像其他藝人一樣自我滅聲，反而常在社交平台以「光復香港 時代革命」留言表態。最近，李日昇在Ig上載一張半身證件相，留言表示因健身室停止營運14天，有健身習慣的人，已開始出現健身戒斷反應：「在家磨拳擦掌，不由自主喪做掌上壓，舉起傢俬，甚至背起家人做深蹲，現呼籲每位手足唔好鬆懈，繼續盡你所能鍛煉身體。」又呼籲要「狠狠懲罰」被指是「黃店」的拍攝工作室。</p><p>「唔需要娛樂」</p><p>很多網民大讚李日昇敢言，他昨日回覆傳媒時表示所有香港人都有權發聲，有言論自由，坦言有心理準備「冇得撈」，現在與無綫尚有半年經理人合約，他已打算不再續約，李日昇說：「我上年7月已經同公司講咗唔做，推晒啲job。」早於去年6月時，李日昇覺得自己與公司立場不一，越做越心灰意冷，他說：「我之前喺度做演員時，覺得自己對社會冇乜貢獻，同埋自己唔係好buy公司啲嘢，我覺得做演員係可以令大家開心或娛樂到大家，但呢個時勢係應該要諗多啲嘢，唔係需要娛樂。」</p><p>新劇遭易角</p><p>而前日李日昇接受已離無綫的李綺雯YouTube channel訪問，他自爆現正播出的劇集《機場特警》原被安排做特警，但最後被易角，他又在Ig動態貼相留言自嘲：「睇番我又真係一啲都唔似做特警嘅材料，我邊有咁狼死。」<br><br>此外，同樣有份拍攝《機》劇的「撐警之友」楊明，前晚和女友莊思明響應號召在Ig貼出為醫護拍掌打氣的短片，不過兩人舉動卻不討好，九龍城區議會副主席鄺葆賢醫生在facebook留言：「守護前線醫護唔使約埋拍香港係我哋大家嘅，防疫抗疫一齊做。」<br>採訪：嵐山</p></body></html>