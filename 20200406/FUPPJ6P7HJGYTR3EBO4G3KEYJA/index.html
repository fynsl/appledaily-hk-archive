<html><header><meta charset="utf-8"><title>爆偷食後首現身情緒激動戴志偉：我做錯乜事</title></header><body><h1>爆偷食後首現身情緒激動<br>戴志偉：我做錯乜事</h1><p>【馬鞍山】現年59歲的戴志偉和太太結婚多年，兩名兒子亦都大學畢業，原本一家和睦恩愛，但近日他卻被揭背妻偷食年輕女同事Candy，大享齊人之福。由於戴志偉一直未有正面回應事件，故昨日大批傳媒在其馬鞍山的寓所外等候，早上約11時半，他駕車外出時受到多間傳媒追訪，他將座駕駛至對面屋苑避車處，然後下車。</p><p>爆粗指罵</p><p>戴志偉甫下車，隨即激動爆粗：「X你XX，我報警，做乜跟住我呀？做乜嘢先？你哋係咁跟住我做乜呀？」記者要求和戴志偉做訪問，他情緒依然激動，火爆地說：「我唔傾呀！你哋乜人嚟㗎？喺度搞我騷擾我。」他在車內拿出手機反拍傳媒及採訪車，繼而再說：「你哋乜記者？畀個證我，我報警，告你哋滋擾，X！你哋咁樣做人，有冇搞錯！香港人，點解咁衰，畀個樣我，你係乜記者？」</p><p>警員到場</p><p>戴志偉不停重複問記者是甚麼人，同時又在現場不斷拍攝，指記者是假冒的，要報警拉人，他又反問：「我𠵱家做錯乜事，我得罪你哋乜嘢！」在避車處擾攘了一輪後戴志偉報警，警員大約十多分鐘後到場，登記雙方個人資料後便放行，之後戴志偉倒車離開現場。</p><p>戴志偉在2011年拍完無綫劇集《天與地》後，離開無綫專注保險工作，現職AIA分區經理，忙碌工作之外，還要盡老公職責兼管接管送，日前又被影到和第三者Candy浪漫行淺水灣，分身有術。<br>採訪、攝影：黃曉程、張明</p></body></html>