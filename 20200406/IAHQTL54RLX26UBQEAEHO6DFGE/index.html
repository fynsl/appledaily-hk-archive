<html><header><meta charset="utf-8"><title>長洲群警當眾私刑　10街坊指證暴行　區議員：被毆者多處受傷</title></header><body><h1>長洲群警當眾私刑　10街坊指證暴行　<br>區議員：被毆者多處受傷</h1><p>【本報報】上周五晚疑有多名便衣警在長洲公眾碼頭附近公然圍毆一名男子，再有街坊目擊警員暴行，指控打人者態度囂張，更喝斥圍觀者：「睇乜X嘢！再唔走拉X埋你哋！」雖然警方聲稱當時有水警進行反罪惡行動，截查兩名疑有三合會背景人士，但未有解釋為何打人。離島區議員梁國豪事後接獲最少十名街坊講述警員打人，他正聯絡附近商戶索取閉路電視片段，誓追究警暴。<br>記者：黃麗英<br><br>本報聯絡到長洲街坊張先生（化名），他稱當時與朋友坐在鄰近碼頭的紅燈橋第四排椅子，突然聽到一班人在便利店門口爭執，之後看見多名疑似便衣警將男事主帶到碼頭毆打。其間有打人者驅趕圍觀市民，喝罵：「睇乜X呀，全部走！」張沒離開，帶頭的光頭便衣警再喝斥他：「睇乜X嘢呀，再唔X走，打X埋你呀！」<br><br>當時有街坊拍片，其中一便衣警作勢衝前打人，嚇退街坊。張由友人拉走，其間看到光頭警掌摑事主，更喝罵對方：「你係咪新X安呀？」惟事主沒回答。張走到酒吧前餐桌暫避，但數名便衣警再向眾人大叫「差人做嘢」，「睇乜X嘢，全部走！再唔走拉X埋你哋」。正當街坊以為事主被警方拘捕，但結果他獲放行，涉事警員在碼頭登上水警輪離開。另外，有自稱目擊者的網民形容打人者惡過黑社會，「差人暗角打就見過，未見過咁明目張膽咁打。」<br><br></p><p>僅事主一人被截　警說法不同
</p><p><br>據悉被毆事主30餘歲，立法會議員朱凱廸在facebook引述目擊者消息稱，事主為精神障礙患者。梁國豪則稱事後接觸事主，他身體多處受傷，頭部紅腫，但未有送院。事主正休養，暫不願露面。<br><br>上周五晚11時許，梁當晚接獲通知以為有黑社會打人，其助理趕往見有警員在場，通知梁「警察到咗」。梁事後始知警察打人，最少十名街坊向他講述事件。據梁了解，事主最初在OK便利店外與多名便衣警爭執，隨後被帶往公眾碼頭毆打；當晚長洲警署有燒烤活動，有涉打人警員滿身酒氣，事主當時獨自一人，與警方稱當晚截查兩名疑有三合會背景男子的說法不同。</p></body></html>