<html><header><meta charset="utf-8"><title>今日Birthday boy</title></header><body><h1>今日Birthday boy</h1><p>4月7日係前法國國腳列貝利嘅37歲生日，呢位法國一代翼鋒今季離開效力咗12年嘅拜仁慕尼黑，轉投意甲費倫天拿，可惜近呢幾個月都受傷患困擾。列貝利上年曾經幫襯過名廚「Salt Bae」位於杜拜嘅餐廳，仲食咗塊一萬蚊港紙嘅金箔牛扒，畀球迷鬧爆佢炫富，唔知佢今年慶生仲夠唔夠膽上網晒自己食好西呢？</p></body></html>