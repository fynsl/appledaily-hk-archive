<html><header><meta charset="utf-8"><title>三萬食柒，訴求未變 - 陳也</title></header><body><h1>三萬食柒，訴求未變 - 陳也</h1><p>黑警副總受訪，自言曾跟年輕被捕抗爭者傾幾小時偈。傾幾粒鐘，傾唔出個所以然來，索性屈年輕人「無一個講得出示威的訴求」，遂抹黑年輕抗爭者是「判斷能力差勁，自作自受」。<br><br>又再屈人大聲公「襲警」的今日，過去半年，每次落場，五大訴求，如雷貫耳，黑警唔係借咗世衞老油條隻耳耍港台女記者：喔喔，我聽唔到，鎖你……cut線！黑警失智而已，唔係失聰，所以當黑警暴力清場大喊「叫你個耶穌落嚟見我」，市民不認為他判斷力差，反懷疑他啪丸過量，以為耶穌住樓上，TG向天一射就能逼耶穌落樓向他報到。見耶穌的「訴求」，只屬三萬中的極少數吧，其他那些，動不動就向被捕者吼「信唔信我強姦你！」話唔埋，黑警有南韓「N號房」那鋪變態癮，新屋嶺裝了幾多攝錄機，冇人知，只有新屋嶺隔籬的沙嶺公墓，無名遊魂才能witness。如果與黑警傾幾粒鐘，市民最想問他們直播立場記者的身份證，符合什麼訴求？近距離噴椒落眼，又係立場記者，訴乜春求？直至發酒癲大鬧長洲凶居民「未見過差佬打人咩」，收到，見證太子站831的香港人，訴求不變：三萬，食柒，thx！</p></body></html>