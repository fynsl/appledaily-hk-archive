<html><header><meta charset="utf-8"><title>西環集中營：一條龍打殘黃色經濟圈 - 季陶</title></header><body><h1>西環集中營：一條龍打殘黃色經濟圈 - 季陶</h1><p>季陶早前寫過，民主派早已擔心特區政府搞的限聚令根本是針對中、小型食店，果然執行至今，警方執法目標大部份都是針對小店，更甚者是一眾支持抗爭者的小店成為警方借限聚令打壓滋擾的目標。有政界中人指，今次再證明特首林鄭月娥想借抗疫搞政治的陰謀，「𠵱家更加清楚，借限聚令打壓小店只係手段，真正目標係打殘黃色經濟圈」。<br><br>該政界中人指，左派及其輿論喉舌從未停止攻擊黃色經濟圈，「因為當中涉及到北京多年嚟喺工商界建立嘅政治力量，包括立法會、特首選舉入面對功能界別選票嘅絕對操控」。<br><br></p><p>中共誓保工商界政治力量
</p><p>黃色經濟圈正是要在工商界另立親民主派的經濟及政治力量，中共自然要在萌芽階段全力封殺，但一直未見太大成效，現在正好借疫情及限聚令針對黃店，「喺今次疫情入面，黃店因有支持者一直『懲罰』，論死傷程度冇藍店咁嚴重，令某啲店可能想轉黃，但差人𠵱家攞正牌用限聚令搞黃店，對藍店違法就唔理」，一方面可以打擊黃色經濟圈，「另一方面做畀藍店睇，撐政府同建制就可以冇事」。<br><br>他更指食環署署長劉利群昨於電台節目說若有食肆不遵守限聚令等措施，或不獲發防疫基金，「睇埋呢個更清楚，完全係一條龍式打殘黃色經濟圈：先針對、打壓同滋擾黃店，之後再告，告完就用呢個做藉口唔批資助，等黃色小店啲客俾差人趕走，政府資助又收唔到，最後做唔住關門，咁就可以瓦解黃色經濟圈」。他指港人要認清對手真正目的，「保唔住黃色經濟圈，冇咗呢張經濟牌，以後乜都好難搞」。<br><br>季陶<br>周一、三、五刊出</p></body></html>