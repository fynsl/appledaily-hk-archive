<html><header><meta charset="utf-8"><title>林海峰借黃霑諷林鄭</title></header><body><h1>林海峰借黃霑諷林鄭</h1><p>林海峰、阮子健及潘小濤昨早在商台節目《在晴朗的一天出發》中，談到許冠傑前日的網上騷，揶揄特首林鄭月娥騎劫。三位主持人提到林鄭話香港人要像歌神所唱的歌曲一樣《同舟共濟》，嘲她「轉頭又推人落海」。許冠傑將徐克監製的電影《笑傲江湖》主題曲《滄海一聲笑》作為演唱會最後一曲，林海峰指當年黃霑為此歌填詞時，七度被徐克打回頭，他暗寸有代號「777」的林鄭說：「當日霑叔傳真畀徐克，仲畫上男性性器官，話再唔收貨就唔寫，最後徐克話就係呢首。大好必七，可能過埋七會見到曙光。」<br><br>另外，網上有人批評許冠傑一早移民外國，蕭潮順昨日代為否認：「佢太太係美國人，但佢係揸BNO，冇美國綠卡，唔係美國公民，只係兩個仔去美國讀書，佢太太成日過去陪兩個仔，除非做騷，否則佢好少去美國。」<br>採訪：魯吉</p></body></html>