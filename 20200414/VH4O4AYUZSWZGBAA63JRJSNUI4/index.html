<html><header><meta charset="utf-8"><title>【亮說亮話】樓價升幅哪裏去了 - 湯文亮</title></header><body><h1>【亮說亮話】樓價升幅哪裏去了 - 湯文亮</h1><p>即使未有新冠疫情，我在過去兩年發表的樓市預測都是睇淡，理由是樓價已經超過一般市民的負擔能力，買樓自住還可以，但買樓投資似乎不是好時機，最好還是袋多個錢傍身，這句話從來沒有人提及。反而在過去兩年，不少買了樓的人，見到我都會話好彩冇聽我講，否則就損失慘重。<br><br>但最近我翻查兩年前坊間樓價指數，竟然與今日大致相同，唔怪之得最近無人話好彩冇聽我講。不過，這兩年不斷聽到樓價上升，究竟升幅去了哪裏。很多人講樓市，都是報喜不報憂，上升時候大大聲講，下跌時候可以唔講就唔講，就算講都避重就輕。坊間樓價指數都是一樣，雖然指數現在與兩年前一樣，但近期買樓的人知道，他們買入的單位，不但比以前平，而且質素亦比以前好。<br><br>按真實情況，樓價指數應該下跌，但現在不但與兩年前一樣，而且仲畀人一個感覺，樓價在這兩年有一定升幅，是不是有點奇怪？不過，只要在這兩年買樓的人自我感覺良好便可以，無謂太執着樓市升跌。<br><br>湯文亮<br>mailto:jacinto.tong@gmail.com<br>本欄逢周二刊出<br></p></body></html>