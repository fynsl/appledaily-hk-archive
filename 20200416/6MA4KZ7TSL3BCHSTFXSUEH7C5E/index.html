<html><header><meta charset="utf-8"><title>【中環在線】「S投行」廣發性感照 - 李華華</title></header><body><h1>【中環在線】「S投行」廣發性感照 - 李華華</h1><p>呢個幾月嚟因為Work From Home，整個中環都靜蠅蠅，但花生指數反而直線飆升，皆因有人以中資「S投行」嘅名義，向其他投行發信，控訴旗下一位已離職嘅副總監「D小姐」，工作能力及態度出問題，甚至「穿着近乎透明嘅衣服」開會，附件仲有多張D小姐的私人性感照佐證，可謂十分香艷。<br><br>據了解，呢封信已經廣發至各大中資投行嘅HR，仲要圖文並茂請投行界要小心D小姐來見工，聲稱D小姐「很多方面非常不professional」，將公司環境搞到烏煙瘴氣云云。</p><p>女主角IG反擊</p><p>係真係假，旁人就真係無從稽考。不過，睇返封信都唔太professional，行文又中又英，口語夾雜，仲有錯別字，似係私人恩怨，惡意中傷居多！而D小姐亦喺IG貼出對話cap圖，講明「給看戲的人，清者自清。」<br><br>李華華<br>mailto:LiWaWa@AppleDaily.com</p></body></html>