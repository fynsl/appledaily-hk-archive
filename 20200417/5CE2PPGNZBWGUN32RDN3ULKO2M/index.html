<html><header><meta charset="utf-8"><title>吳日言逆市開第4間分店</title></header><body><h1>吳日言逆市開第4間分店</h1><p>武漢肺炎疫情持續，各行各業均受嚴重影響，員工減薪、被放無薪假、被裁，亦有不少公司倒閉結業。轉型從商的吳日言，竟選擇於逆市下擴充第4間分店，並於昨日開始試業，她更明言：「反而覺得係機會，總有啲業務可以逆流而上。」</p><p>博大眾光顧小店</p><p>吳日言昨日在觀塘的新店接受《蘋果》專訪，坦言開舖是計劃之內的事：「拍板嗰陣已經知道有疫情，當時預計有結業潮，於是同業主殺價，呢度舖租都畀咗7折。我覺得疫情下係機會，可能係唇膏效應，大家唔想花費太多去餐廳、高級食肆，就會選擇我哋呢啲小店。」作為商界初哥的吳日言，連環面對抗暴運動及武漢肺炎，她認為社會運動影響不算大，反觀疫情下街上人流驟減，不禁令她憂心：「如果講錢，幾間舖都赤字，但係試下逆境中生存，𠵱家都捱得住嘅話，之後就可以做少奶奶。」除了開分店，她更與員工共度時艱：「所有員工都冇裁，我自己冇人工囉，但係我覺得做老闆係要咁，確保大家個關係，有時唔夠人叫佢哋頂都肯幫我。」</p><p>對於演藝界幾近全面停工，吳日言鼓勵大家說：「大家都有自己嘅才能，香港係需要人才嘅。趁呢段時間增值自己、做吓運動，最緊要唔好頹廢落去。」問她有甚麼說話想跟林鄭政府講？吳日言笑說：「粗口嚟，出唔到街喎。其實都冇嘢好講，你快啲走啦，我唔知下個班子會唔會好啲，但係我唔想再見到你啦。」<br>採訪：盧妹<br>攝影：仇志德</p></body></html>