<html><header><meta charset="utf-8"><title>Eric Kwok拍MV撻到瘀</title></header><body><h1>Eric Kwok拍MV撻到瘀</h1><p>郭偉亮和太太葉佩雯昨日去到商台為新歌《Ripboy》宣傳，Eric Kwok表示已經六年沒推出新歌，新歌是簽約陳奕迅旗下後第一首歌曲，他指自己兩年前曾因滑雪斷手，所以今次到北海道拍攝MV有陰影，在MV內他要在15呎高崖跳下，做出不少高難度動作，Eric Kwok說：「危險得差啲令我粉身碎骨，好彩拍攝跳崖順利，但拍攝撻足三日。」<br><br>葉佩雯與老公一起到當地拍攝，她說：「見到佢玩花式撻到尾龍骨瘀晒，之後我都唔想睇佢拍，因為好心痛，每晚返嚟除褲，見到後面又腫又瘀好大撻，唔敢話畀佢聽有幾大撻，我只係睇返條片。」這次葉佩雯身兼化妝、梳頭及航拍攝影師，她說：「我問Kevin Boy借航拍機，不過第一日就撞咗埋電燈柱，好彩只係爛機翼，KB繼續借畀我用。」<br>採訪、攝影：張明</p></body></html>