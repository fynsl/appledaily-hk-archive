<html><header><meta charset="utf-8"><title>哈囉喂創作人：管理層100%赤化走向敗亡</title></header><body><h1>哈囉喂創作人：管理層100%赤化走向敗亡</h1><p>編劇兼演員黃湛深（Sam）為海洋公園創作年度哈囉喂劇場，自導自演諷刺時弊12年，惟去年劇作《地獄巨星賀台慶》疑因內容涉及反送中抗爭，突然被園方撤換主角。Sam認為事件正反映管理層100%赤化，「其實同香港一樣，打工仔嗰班或管理層淨係想討好老細，好似特首只想討好中央；公園一有人投訴就好驚，乜都停咗先，如果換轉以前兩個鬼佬老闆一定無呢件事發生」。他不想公園執笠，但反對政府向海洋公園批出106億資金救亡，因為認為原因在管理問題。<br><br>Sam指海洋公園獲國際遊樂園及景點協會博覽會頒發「2012 Applause Award」（全球最佳主題公園）是巔峯期，「呢個獎好難攞，要經好多重審查，包括表演、管理、F&amp;B，嗰時我哋萬眾一心，結果真係攞到！但之後佢哋（園方）繼續沉醉呢，係咁攞呢個獎嚟講」。</p><p>真愛　貼地　救亡兩大必殺技
</p><p>2012年仍是盛智文與苗樂文擔任董事局主席和行政總裁，Sam曾多次見過苗樂文在公園內執垃圾，「佢想講你聽，佢同你哋（員工）一樣，公園好與壞，每個人都有功勞，佢想做榜樣，令所有員工都愛呢個地方」；哈囉喂劇場一做25日，每日五場，而苗樂文與時任公園管理及演藝節目執行總監賀倫達竟睇足125場！「佢哋會同我講好多感激說話，真係好用心用力」，Sam感慨道，後來2014年盛智文遭梁振英撤換後，多名外籍高層相繼離任，人才流失。<br><br>孔令成稱，擴充後的海洋公園預計將於2027至2028年度時吸引高達750萬人次進場，數字媲美最高峯2012至2013年度700多萬人次。Sam直指是偷換概念，「就算12、13年唔係有設施update，都會有700幾萬人，因為有自由行，（低價）旅行團，俾咩佢哋（遊客）都要受。所以應該揾真係愛海洋公園嘅人管理同諗救亡工作，咁好過攞106億」，況且當年更新的設施10年不夠，不算老舊。<br><br>說到底，Sam還是希望海洋公園留下，因為比起迪士尼，海洋公園較重視本地特色如香港老大街；節目部每季都會推出節慶節目，表演中加入貼地話題，如把《美女廚房》聯乘阿燦的「乜太」角色，甚至加插連網路紅人龍心一角。「唔似對家一定係用嗰啲公仔，巡遊、表演都有規限，要美國批准先得，甚至係繙譯劇，去其他國家睇一樣，冇乜創意，海洋公園總之合情合理就可以」，他強調若園內只有內地客，只會令香港人不想去迫，「哈囉喂每年有七、八成都係本地客，香港人不嬲好捨得畀錢去玩，但要有歸屬感同令人wow嘅感覺」，但前提是需要有創作和言論自由。</p></body></html>