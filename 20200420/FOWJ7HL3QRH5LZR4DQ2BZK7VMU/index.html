<html><header><meta charset="utf-8"><title>狗酒店月蝕八萬　義助毛孩棲身</title></header><body><h1>狗酒店月蝕八萬　義助毛孩棲身</h1><p>【抗疫小故事】<br>武漢肺炎為無數小商戶帶來海嘯般的衝擊，元朗一間經營12年的狗狗酒店，2月份慘被取消100%預約，生意額接近零。老闆透露月蝕逾八萬元，但他沒自怨自艾，並感恩業主減租，亦不願減薪炒人，甚至提供免費宿位幫忙受疫情影響的狗主，「反正個場喺度，人手喺度，可能有主人真係受影響負擔唔到，希望佢哋唔好怕醜搵我哋幫手」。<br><br>Posh Paws Resort位於元朗，3月份推出十個免費宿位，義務照顧受疫情影響的狗狗。有家庭原定今年初移民新加玻，打算安頓後回港接狗狗，豈料舉家到星洲後，政府開始封關，動物空運亦暫停，人狗被迫分隔兩地，直到空運恢復。這三隻狗狗現時好食好住，每天自由活動三次，還有員工陪玩、梳毛，記者也感受到牠們的暢快心情。</p><p>生意暴跌拒裁員</p><p>回憶疫情初期生意暴跌，資深員工Santa坦言「有諗會唔會失業……不過相信老細唔會（炒人）。望住酒店以前爆滿，晚晚住40幾隻狗，𠵱家變咗好吉，我唔知自己可以做啲乜」。Santa得知老闆的決定後十分支持，可以為暫時離開主人的狗狗帶來安心，自己亦感到滿足。<br><br>其實，正是年初經歷一次人狗無聲的別離，觸發老闆一家義接狗狗的念頭。1月曾有熟客放低了狗狗Scampi出國旅行，後來他通知酒店因病入院，Scampi需要延長住宿一周，老闆不以為然答允。豈料一星期後，該名主人銷聲匿迹，再經一番努力，終聯絡到狗主的家人，方得知狗主不幸去世。狗主親友無力接回，老闆不忍Scampi孤苦無依，暫時收留了牠。直到今天，Scampi還未找到願意領養的新家。望着Scampi搖着尾巴在來回空地奔走，Santa不禁嘆氣：「唉，Scampi可能到𠵱家都唔知自己主人已經走咗。」<br><br>訪問適逢林鄭公佈1,300億紓困措施翌日，相信酒店可獲薪金補貼，老闆Darren認為措施可以接受。談及現時社會氣氛，Darren顯得憂心忡忡：「我覺得大家都處於十分沮喪嘅狀態，真係一個好糟糕嘅時期，希望病毒快啲走，大家可以繼續往前。」Santa補充：「如果好愛你嘅寵物，係唔會捨得離開佢。但如果真係好有困難，我哋有嘢食、有地方瞓，盡量幫到就幫……或者呢個就叫做共度時艱。」<br>■記者黃頌恩</p></body></html>