<html><header><meta charset="utf-8"><title>【馮仁昭四圍超】陳柏宇教囡囡中英語</title></header><body><h1>【馮仁昭四圍超】陳柏宇教囡囡中英語</h1><p>陳柏宇噚日喺九龍灣參與ViuTV音樂節目錄影，佢話創作嘅歌曲想以兩父女做題材，甚至將平時為囡囡拍嘅片做素材收錄歌中。𠵱家囡囡學講說話，陳柏宇話：「佢睇到學習片會跟住講，但中、英文都講，理論上要學習理解會較慢，𠵱家最叻講爸爸、媽媽、BB同自己嘅名。」另外，陳柏宇稍後會參與抗疫騷，佢話未知會揀唱邊首歌。<br>撰文：馮仁昭</p></body></html>