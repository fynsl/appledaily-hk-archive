<html><header><meta charset="utf-8"><title>陳志雲王喜鬼馬造型唱金曲</title></header><body><h1>陳志雲王喜鬼馬造型唱金曲</h1><p>陳志雲前晚在自家YouTube頻道舉行「我不是歌手」演唱會，帶給大家正能量，好友王喜出任嘉賓助陣。陳志雲與王喜整晚以多個鬼馬造型示人，先是王喜塗上紅色唇膏、戴住金色假髮及穿上白色背心露出腰間肥肉，獻唱張國榮的《大熱》，及後到陳志雲戴上髦毛假髮及穿花西裝獻唱汪明荃的《萬水千山總是情》。緊接王喜唱出一曲《我們的愛》，但卻一度「失守」走音，又以蜘蛛俠造型唱《烈燄紅唇》。</p><p>深喉測試好焦慮</p><p>陳志雲與王喜在演唱會中自爆早前因有朋友確疹要做深喉測試，王喜說：「我哋有個朋友係確診咗入ICU，𠵱家出返嚟。陳生係喺防疫中心未接觸前，已主動point out所有有接觸過嘅人，畀埋錢book埋車叫大家去驗。驗完嗰24小時，佢仲問你有冇唔舒服，佢為呢件事好焦慮，焦慮到瞓唔到覺。我有佢呢個好兄弟不枉此生，係我人生最大福報。」陳志雲在直播途中表示：「我唔知特首有冇睇，但係我收到個訊息，陳帆有睇，莫乃光都有睇，差個蔣麗芸，所以我哋channel個光譜好闊。」<br><br>演唱會接近尾聲時，陳志雲為患者及醫護打氣：「為咗守護香港人，部份醫護人員用工業行動作為手段，我知道雖然有人未必同意呢個手段，但係冇人可以質疑，封關的確係一個必須採取嘅手段。大家放低歧見、既往不咎、求同存異，搵返大家熟悉嘅香港，令大家唔需求諗幾時要移民。」<br>撰文：寶妮</p></body></html>