<html><header><meta charset="utf-8"><title>【馮仁昭四圍超】蘇慧恩慈善騷送唱碟</title></header><body><h1>【馮仁昭四圍超】蘇慧恩慈善騷送唱碟</h1><p>蘇慧恩聽晚舉行網上籌款音樂會，噚日佢同擔任嘉賓嘅師弟謝高晉到荃灣綵排，蘇慧恩指善款扣除成本，會購買口罩送畀獨居長者，期望籌得過萬元，佢話：「已經有十幾位fans率先捐款，未開騷已經有近2,000蚊善款，捐款100蚊可以有我派台碟一張，如果超過180蚊，仲有抗疫包。」首次直播獻唱嘅謝高晉直認有少少緊張。</p></body></html>