<html><header><meta charset="utf-8"><title>【中環在線】李嘉誠新投資「唔派膠」 - 李華華</title></header><body><h1>【中環在線】李嘉誠新投資「唔派膠」 - 李華華</h1><p>李嘉誠「香港再出發」去澳洲入手新玩具，今次選擇「唔派膠」，旗下維港投資領投墨爾本新創公司Varden種子輪融資，籌集220萬美元（約1,716萬港元），製造高質量、可生物降解嘅包裝物料。<br><br>世界上膠人膠事多，例如亂咁貼人個肖像去網站宣傳；膠袋亦都唔少，歐盟2021年起禁止使用一次性塑膠製品，但更大問題係九成塑膠無法循環再用，正因為咁，Varden結合生物化學同纖維熱成技術，以百分百可堆肥材料，為咖啡膠囊和藥丸產品製造商提供更多選擇。<br><br>Varden創辦人Stuart Gordon話，企業現時好煩，因為膠實在太難分解，消費者亦渴望有更好選擇。所以嚟緊Varden正同全球知名咖啡品牌合作，生產及測試嶄新咖啡膠囊，唔知嚟緊誠哥旗下嘅生意會唔會都引入佢哋嘅塑膠製品呢？<br>李華華<br>mailto:LiWaWa@AppleDaily.com<br></p></body></html>