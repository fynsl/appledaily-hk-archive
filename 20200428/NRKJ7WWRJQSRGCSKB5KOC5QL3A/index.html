<html><header><meta charset="utf-8"><title>秘婚後留大馬安胎　陀B冇孕味楊秀惠忽然誕女「最佳母親節禮物」</title></header><body><h1>秘婚後留大馬安胎　陀B冇孕味<br>楊秀惠忽然誕女「最佳母親節禮物」</h1><p>現年35歲的楊秀惠去年突然秘嫁圈外人葉世揚，想不到她一直保持低調作風，昨日楊秀惠忽然於網上報喜，指已誕下6磅B女，名字簡寫更與媽咪「VY」相同。談到於馬來西亞疫情爆發下生女，她坦言產前忐忑不安︰「因入院前要做血液同深喉測試，等報告出咗，先可以做手術。」又指因疫情，老公不能入產房，但很高興可跟女兒過第一個母親節。</p><p>楊秀惠2004年參加華姐入行，拍過逾40部劇集，星途平平，雖長時間被無綫定型做第三者及姣精角色，但演技尚算受觀眾認同，緊守二、三線花旦位置，在無綫打工15年的她，去年突然爆出跟拍拖8年的富貴男友葉世揚於外地拉埋天窗，之後才返港入紙註冊，估不到結婚神秘，連生女都做足保密工夫！</p><p>深喉測試方可施手術</p><p>楊秀惠昨日就大馬低調誕下女嬰VY回覆《蘋果》，指生BB前因為肺炎疫情，令手術室安排一度出問題：「多謝大家，因為疫情嘅關係，醫院嘅手術室唔係隨時話想做手術就會有，𠵱家手術室主要係留畀啲緊急嘅事故，之不過就算真係好緊急，入院前都要做血液同深喉測試，等報告出咗之後，先可以做手術。」<br><br>楊秀惠又說產前心理壓力很大︰「事前要畀個日子醫院，批准先可以做，所以一直都唔知邊日可以，日日都有變動，真係好擔心，好彩之後嘅事都好順利。」問到老公有沒有陪入產房，她說：「冇呀，因為疫情，𠵱家醫院唔畀先生入去陪產。」英文名Vivien Yeo的楊秀惠還說：「BB出世有6磅，佢嘅名同我嘅簡寫一樣，都係VY。」</p><p>楊秀惠去年承認秘婚時，強調老公並非圈中人，所以盡量低調。昨日她在Ig貼B女手仔相留言：「今年的母親節，我可以以母親的身份慶祝了。相比原定的時間提前收到了最珍貴的母親節禮物，在馬來西亞因為疫情和行動管制的原因，baby出生的過程真的一點也不容易，不斷出現很多變數和突發事件。但慶幸我的女兒終於安全出世了，在這裏再次多謝馬來西亞醫護人員的悉心照顧，預祝佢哋同世界各地嘅醫護人員及大家都可以盡快抗疫成功。」</p><p>懷孕仍面尖巧妙遮肚</p><p>雖然楊秀惠去年底曾被傳媒影到肚凸凸行街買衫，早前返回家鄉馬來西亞未能返港，但她在Ig與黃翠如傾談時貼上舊泳衣相，展示美好身段，加上過去幾個月，她更新Ig時不是巧妙地「遮肚」，就是只放上半身照，而懷孕以來依然面形尖削、手腳幼細，故大家對她昨日突然宣佈誕女，均十分驚訝。<br><br>昨日有不少跟楊秀惠熟絡的明星，包括唐詩詠、陳煒、朱千雪、胡鴻鈞、洪永城、蔡思貝及胡杏兒等均有留言祝賀，至於在劇集《赤沙印記@四葉草.2》演她二妹的李思欣回覆《蘋果》時則稱：「戥佢開心，恭喜晒，相信一定好似媽媽咁靚女！」<br>採訪︰唐琛悠</p></body></html>