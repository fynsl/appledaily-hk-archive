<html><header><meta charset="utf-8"><title>隔牆有耳：嘉倩BB大叫「應承我」Cosplay引巴打做選民 - 李八方</title></header><body><h1>隔牆有耳：嘉倩BB大叫「應承我」<br>Cosplay引巴打做選民 - 李八方</h1><p>獲網民封為「嘉倩BB」嘅大台前新聞女主播陳嘉倩轉行做KOL後，人氣依然有增無減，早排PS4出咗舊game《FINAL FANTASY VII》嘅重製版，有網民發現嘉倩BB同女主角Tifa有八、九成似樣，於是叫嘉倩BB應該Cosplay Tifa，點知嘉倩BB又真係順應民意，喺Instagram貼咗Cosplay Tifa嘅相，呢個時候有網民話如果嘉倩BB拍埋Tifa呼籲登記選民短片就更好，點知嘉倩BB真係扮Tifa拍片。</p><p>仿照連登仔二創畫面</p><p>其實原本條片係連登仔以《Final Fantasy VII Remake》畫面做二創，為女主角 Tifa 配上對白：「應承我，登記做選民。」有網民見嘉倩BB喺Ig貼咗佢Cosplay Tifa嘅相，就留言問：「拍埋片得唔得？記得講埋經典台詞『應承我，登記做選民』！」結果嘉倩BB真係有求必應，係Ig貼咗條短片，將連登仔條嘅Tifa呼籲登記選民嘅二創片神還原，叫大家應承佢，一齊做選民，仲花心思將片段尾改做「Final Registration V月II日（5月2日）」㖭，巴打絲打們真係要快啲登記喇！<br><br>李八方</p></body></html>