<html><header><meta charset="utf-8"><title>震央下的西環家傭 - 陳也</title></header><body><h1>震央下的西環家傭 - 陳也</h1><p>近排出現，手震，腳震，地震。<br><br>經常帶有嘿嘿嘿得戚得寵顫音的林奠，把聲控制唔到，震住宣佈自己的熱廚房，雪櫃爆炸着火當刻，慘遭西環落鑊。西環鬥爭意識形態入主，林奠兩年前招呼過的駱惠寧，今天被習帝加持，將一班港英餘孽的職能，降為「西環家傭」（係呀，與陶輝家傭一樣，至緊要識打電話報警）。倒帶睇返駱惠寧一月初來埗到，會見傳媒時失控地雙腿震顫，被質疑唔知有乜暗病。今日林奠終於領教，駱主任的貓王震是插花假腳！扭過哽咽黑面的林奠，易過打飛機！高級公僕唔聽命令嗎？駱主任不會兇女同事「信唔信拉你去強姦」，地震，唔係車震嘛。地震過後預警的大海嘯殺到，被風水高人篤爆真黃的林奠心裏冇底，真人騷的殘酷時段到了，高尚情操的共產黨員駱惠寧，菜刀和牛肉刀齊劈，叫林奠自己揀，插右肺定左肺。<br><br>手震腳震聲震的監督高層，唔使睇流年，絕對唔慌好事。三震出局，香港肯定被三位陀衰。世衞譚幹部講錯了，全球大爆發的震央不在美國而在香港！與伍黑心同樣放棄了香港年輕人的老董與689，再出發，出毒手，準備了幾多屍袋？</p></body></html>