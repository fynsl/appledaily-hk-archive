<html><header><meta charset="utf-8"><title>【峯迴路轉】暖男變花心蘿蔔</title></header><body><h1>【峯迴路轉】暖男變花心蘿蔔</h1><p>無綫藝人朱智賢與黎振燁在車廂偷食，連日來事情發展恍如連續劇般，黎振燁事隔3日後就拖老婆承諾做好老公。相反，一臉暖男陪女友開記招的謝東閔就被揭偷食前科。</p><p>27/4 　朱智賢偷食</p><p>《蘋果》踢爆港男黎振燁背大肚妻，接載朱智賢到屯門山邊倔頭路偏僻地方，在私家車車廂後排位置雙雙甜蜜食心形蛋糕，斷正的朱智賢被問到謝東閔的關係時，她強調：「我哋一向都係好朋友。」</p><p>28/4 　黎振燁棄妻</p><p>《蘋果》再爆出黎振燁為朱智賢，狠心向懷胎8個月的老婆（圖）提出離婚，連日執拾細軟搬回自己老家。黎振燁更被發現在同一日，沒有陪同黎太做產檢，卻陪朱智賢睇醫生，再到偷食老地方摸黑調情1小時。</p><p>29/4　謝、朱開記招</p><p>朱智賢在「好朋友」謝東閔陪同下開記者會為偷食事件作交代，謝東閔以「暖男」形象承諾會陪對方「走過呢一關」，朱智賢則連講「對唔住」但拒向黎太道歉，更以「抽離唔到個角色」為偷食作藉口。</p><p>30/4　黎太代求諒</p><p>傳無綫要黎振燁挾大肚老婆（圖）上節目，要黎太公開原諒老公，不過黎太臨時不肯現身，其後黎振燁拖大肚老婆在寓所附近受訪，強調與朱智賢僅是霧水情緣，承諾不再出軌。黎太開腔望公司再予黎振燁機會。</p><p>「綠帽俠」不忠</p><p>黎振燁出現觸怒「綠帽俠」謝東閔神經，在Ig點名鬧爆：「點解一個人用完謊言巧語，之後還可以站出來講大話。#黎振燁。」不過，謝東閔也被揭與朱智賢拍拖期間，曾兩次偷食。</p></body></html>