<html><header><meta charset="utf-8"><title>薛世恒商場繼續減租</title></header><body><h1>薛世恒商場繼續減租</h1><p>薛世恒前晚到新城電台接受訪問，他表示近日受武肺疫情影響，幕前工作全面停工，專心管理旗下旺角兩個商場，因商場以食店為主，生意打受打擊。薛世恒謂對處境理解，早在年頭已開始減租，踏入2月冰河期更做個良心業主，免租一個月，之後繼續減租，他說：「都好艱難，做業主租金都係來自租客生意，大家調整，唔想講合約，用合作嚟講件事。」<br><br>至於其他工作，薛世恒笑說：「好似地球冇轉到咁，冇乜可以做，自己都懶咗，肥咗兩公斤，近日先做運動減。」薛世恒指最近有參與電影和微電影製作，由劇本起步開始，所以十分期待，不過仍然只是洽談中，他說：「傾落覺得自己好唔夠料，想去英國進修一、兩年。」<br>採訪：卓寶花<br>攝影：陳俊強</p></body></html>