<html><header><meta charset="utf-8"><title>同氣連枝：劍擊兄妹同被武肺玩殘</title></header><body><h1>同氣連枝：劍擊兄妹同被武肺玩殘</h1><p>「佢唔止係哥哥，亦係我嘅偶像、我嘅榜樣。」林衍蕙口中的哥哥，正是前香港男子佩劍一哥林衍聰，他不但激發妹妹打劍，亦為香港男佩打出一片天。今年三月底正式退役的林衍聰，將專心在自己的《劍˙館》做教練，培育佩劍新血。</p><p>比妹妹大5歲、現年33歲的林衍聰，是香港男子佩劍icon，創造了很多第一次，包括第1個男佩搭上奧運列車（2012倫奧）、第1個在14仁川亞運連奪個人賽及團體賽銅牌，可惜18年再奪亞運銅牌後，因長年累月的傷患開始淡出，今年三月退役，希望將畢生的「功力」傳給後輩。</p><p>林衍聰睇好妹妹衝奧</p><p>林衍聰說：「其實我由15年開始教劍，一直都想教出更多佩劍選手，日後代表香港比賽。」妹妹衍蕙小五就因為哥哥打劍而學劍，林衍聰覺得妹妹是時候爭奧運席位，建議她以享受的心情去衝：「呢四年見到佢成長咗好多，特別係喺18年亞錦賽攞到個人銅牌，係佢一個好大嘅突破，我知佢好想去奧運，希望佢能夠以享受嘅心情去備戰奧運資格賽，我對佢有百分百信心。」<br><br>有哥哥這支強心針，相信衍蕙會事半功倍，她說：「好幸運可以做到佢妹妹，以前同哥哥1星期見足6日，一齊訓練，有時同場比賽，佢會做我軍師，佢退役一定唔捨得。」無獨有偶，兩兄妹都被武漢肺炎弄得一頭煙，衍蕙要入住駿洋邨，阿聰原定今年10月10日這好日子跟未婚妻Nicole結婚，現或會延至12月才能舉行。</p></body></html>