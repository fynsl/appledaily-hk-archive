<html><header><meta charset="utf-8"><title>689因肥佬黎出櫃 - 陳也</title></header><body><h1>689因肥佬黎出櫃 - 陳也</h1><p>請邁克專業評審，689係咪同志現形，戀上了肥佬黎？冇七成，都有五成吧。否則冇理由下下啄住肥佬黎背後，chur到盡，每日變身「八秒梁」睇蘋果，專注名采版逐隻字嗒，起底黎家子女開的餐館，間接做埋免費宣傳。香港再出發嗎？689未出發，先出櫃，背棄了龍蝦，換了重口味的肥佬，狼，肉食性嘛。<br><br>見五一黃店周好景，689煽惑散仔「裝修黃店」，實名舉報僭建排污之類。多得佢唔少，PK鄧的陳年風水舊居立馬曝光。違規差佬貪方便偷走雪糕筒自用的「罪行」被斷正，舉一反三，令人記起，689正是僭建豪宅的元祖，佢醒目過死蠢唐唐些少，拆得快好世界。<br><br><br><br>由過氣特首到律政司以至PK鄧與指揮官，他們的追隨者藍到海鮮開花，平時慣用海鮮諗嘢，食住個勢自編自導裝修工程，旁邊的藍店隨時出糗，做埋蘋果要聞主角。689，心眼與屁眼一樣壞，玩裝修，靠害藍屍，水洗都唔清…Errr多次，好奇一問，警察擴建俱樂部，點解購置四台泳褲脫水機？泳褲脫水，方便霸多忽官地嗎？689再出發，唔識跳閘，唯有勤力操練脫水剝褲，每日花八秒練習大叫「唔好搞我後面」，向去年6月11號金鐘站內疑似X X 的警長後院，致敬！</p></body></html>