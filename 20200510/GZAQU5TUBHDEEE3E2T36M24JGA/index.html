<html><header><meta charset="utf-8"><title>開籌款騷直言政府未能幫忙城城唱完同妻女賞維港</title></header><body><h1>開籌款騷直言政府未能幫忙<br>城城唱完同妻女賞維港</h1><p>郭富城繼許冠傑上月舉行抗疫慈善音樂會後，昨日接棒在尖沙嘴戶外演出網上直播的「鼓舞．動起來網上慈善演唱會」，為疫情下受影響的舞蹈員及電影工作者籌款，而老婆方媛（Moka）更帶同大女Chantelle到場支持。演唱會在下午5時開始，城城一出場先唱出《對你愛不完》，近百位舞蹈員一同伴舞，除城城外，舞蹈員全戴上口罩，唱畢後城城說：「我係舞者出身，見到𠵱家好多舞蹈員失業，所以今次想為佢哋做啲嘢紓困。」接着他再唱出《有效日期》、《狂野之城》、《愛的呼喚》和《動起來》等合共13首歌，城城唱至大汗淋漓。</p><p>有人捐款7.21元</p><p>開騷約45分鐘後，在YouTube「健康．旦」的頻道已有逾8萬人收看，反應熱烈，不少網民留言為城城打氣，其間有人留言：「光復香港 時代革命」，更有網民捐出7.21元，惹來藍絲攻擊，有網民見狀說：「要慈善，不要政治化。」尾聲時主持鄭丹瑞宣佈海港城商場捐出100萬，城城聞言興奮說：「雖然我喺呢段時間同佢哋一樣，我都係冇工作，但唔緊要，我哋有嘅係信念，可以幫助到你，係我嘅榮幸。」最後他唱出一曲《強》。<br><br>事後城城受訪時大方與Moka及Chantelle讓傳媒影相，不過起初囡囡怕醜不肯出來，但城城一叫她便立即跑向他，他更抱起囡囡欣賞維港，又情不自禁錫她，父愛爆棚。問到城城有否私下再捐錢？經理人小美指他負責舞蹈員約數十萬的費用，出錢出力。</p><p>吃三個月住家飯</p><p>城城指出舞蹈員被忽略，政府紓困措施未能惠及：「自己希望有呢個力量去幫忙，同埋希望政府都感受到，諗一諗，係由我發聲，希望可以幫助同顧及到自僱人士。」會否對政府感失望？他謂：「政府都有佢嘅策略，有佢哋嘅紓困措施去幫助市民，希望提供資助畀自僱人士度過疫情。」對於妻女現身支持，城城冧爆說：「開心！有家人同埋另一半嘅支持，係一個力量。」問有否預備節目與太太慶祝母親節？他冧笑說：「簡單同家人食飯，小朋友可以舒展一下。」又自爆已吃了三個月住家飯，覺得相當難得。<br>採訪：羅慧敏<br>攝影：林賓尼</p></body></html>