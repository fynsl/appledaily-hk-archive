<html><header><meta charset="utf-8"><title>蔡一鳳追趙薇老公債周五有結果</title></header><body><h1>蔡一鳳追趙薇老公債周五有結果</h1><p>名媛蔡一鳳昨日和黃婉曼現身屯門向市民派發抗疫包，蔡一鳳被問到去年12月入稟法院追討趙薇丈夫黃有龍近2億元欠債，她說：「去年12月拖到𠵱家，一路等對方控辯書，今個月15號就係限期，如果收唔到，法庭就判對方輸，清佢財產。」她指律師一直聯絡不到對方，令事件拖延至今。而對於鍾欣潼（阿嬌）離婚一事，她指有發短訊關心對方，但可能阿嬌收到太多短訊未有回覆，她說：「佢哋私人事外人無法評論。」對於英皇出律師書給賴弘國提醒「封口」，而男方再被指愛夜蒲，蔡一鳳就表示不知詳情，相信他們分手後仍是朋友。</p><p>另外，黃婉曼指一對囡囡年幼，未懂趁母親節送禮物，但每日擁抱送吻已經甜在心，問到丈夫可有代送禮、擁吻？她笑說：「未喎，一陣睇下有冇，其實佢主動話湊女，叫我出嚟做善事，已經係最好禮物。」<br>採訪：馬建華<br>攝影：林賓尼</p></body></html>