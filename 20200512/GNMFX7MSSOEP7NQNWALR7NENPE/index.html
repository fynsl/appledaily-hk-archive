<html><header><meta charset="utf-8"><title>張寶兒節目試婚紗：幻想森林行禮</title></header><body><h1>張寶兒節目試婚紗：幻想森林行禮</h1><p>張寶兒和袁偉豪盛傳今年冬天結婚，而準新娘於上月有份主持的《姊妹淘》中，率先穿上婚紗預演；又分享心中理想的婚禮，張寶兒在節目中說：「我對跳脫嘅婚禮係有幻想，曾見外國有名人喺婚禮度，上身着婚紗但下身係着牛仔褲，呢種style好自由。」她又表示小時亦幻想結婚時在森林舉行婚禮，只有家人及好朋友出席，亦想過搞以40、50年代懷舊為主題的婚禮。</p><p>至於心儀的婚紗款式，張寶兒說：「我唔會揀啲好deep V；另外都唔會露膊，相對起嚟我比較鍾意自己條腰，因為有腰線，可以睇吓要『傘裙』定係好貼身，魚尾款都可以一試，背都可以露吓。或者復古款式都可以，有埋披肩可以遮手臂。」結果節目中張寶兒經專家指導下，揀了一條內是一條露肩連身短裙，外則是一整件透視及有長公主袖的婚紗，試穿後春風滿面，顯得份外明艷照人。<br>撰文：寶妮</p></body></html>