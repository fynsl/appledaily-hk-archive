<html><header><meta charset="utf-8"><title>死者再出發 - 陳也</title></header><body><h1>死者再出發 - 陳也</h1><p>網上評論「死者再出發大聯盟」。未到七月十四，已經咁貼地？噢，原來睇錯，原標題是「長者再出發大聯盟」。這批長者玩「批發」，條路點行？有頭有面有年紀，離棺材不遠，流定眼淚，勢在必行。長者是掩眼法，死者是自然定律，如果用死者再出發大聯盟，帶挈殯儀業，可能俾多幾隻手指公。再優化些，叫做善終再出發，加埋愛黨兩隻字在前面，國家確認，老坑光榮出殯。<br><br><br>香港由林奠帶領，夾硬立法送中，牽動全城抗爭。老董幽土出山，陰聲細氣，示範送中不成，唯有送終。千五位送終團友，就算無戴立法會保安（原來是退役港警）那雙黑手套，模樣都似負責將屍首送上紐約冷凍櫃車那些技工！香港過去一年，死得人多，年輕人犧牲，被二度傷害為「無可疑」。老董的送終團再出發，無可置疑是踩住抗爭亡靈上路。路上超擠，因為武漢肺炎人傳人大爆發喪命的國際亡魂，是真正的「死者再出發大聯盟」。聯盟第一波：索命！索償！</p></body></html>