<html><header><meta charset="utf-8"><title>唔使呃OT，販毒好搵啲 - 馮睎乾</title></header><body><h1>唔使呃OT，販毒好搵啲 - 馮睎乾</h1><p>西九龍反黑組4條阿蛇私吞25公斤冰毒，東窗事發後，犯罪分子首領PK鄧唔知黐咗邊條線，居然為這芝麻綠豆小事致函全體警員：「警隊內部竟然出現害群之馬，褻瀆『執法者』的神聖身份，知法犯法，尤其是過去兩天有警務人員因涉嫌販毒被捕，嚴重打擊市民對警隊的信心，令警隊過去的努力幾近付諸流水。」<br><br>犯罪分子首領早前在藍絲明星飯局中，說自己看港產片學做警察，那些港產片我也恰巧看過，主角若非好勇鬥狠濫用私刑，就是為非作歹同流合污。既然如此，4個黑警私吞冰毒有幾咁奇呀？<br><br>類似劇情，近有2013年《掃毒》，講3個性格各有缺陷的警察（劉青雲霸道、古天樂自私、張家輝軟弱）走去掃毒，結果一鑊熟，最後張家輝仲做埋毒梟。遠有1991年《五虎將之決裂》，講4個黑警（劉德華、梁朝偉、苗僑偉、梁家仁）私吞贓款，結果全team死光，除了唯一的白警黃日華。<br><br>留意《五》的導演，正是PK鄧在飯局上勾肩搭背的曾志偉。曾志偉雖然矮，但高瞻遠矚，比其他人走前30年，不單老早指出黑警與白警的比例是4:1（今天可能太樂觀），更預言有4名黑警私吞賊贓。令人佩服的是，這電影不畏強權，以「黑警死全team」作結，大快人心。本片如果去年上映，肯定贏得全港市民一致喝采，橫掃金像獎各大獎項，曾國祥勢必飲恨。<br><br>其實「販冰兵」畢竟是「個別事件」，像黑警在警局內強姦、在街頭圍扑女警、在家中虐兒……這些罪行的壞影響，遠比不上PK鄧縱容警員濫捕濫暴，打着「執法」幌子來公然犯法。香港大半市民早已不信警隊，怎可能還有「信心」讓販冰兵「嚴重打擊」呢？這封信又撒謊了。任何可以洗腦的機會，PK鄧都決不錯過，中共果然沒選錯人。<br><br>平情而論，今後警察若能專心販毒，香港一定很快恢復平靜，可以「再出發」。因此，我促請PK鄧撤回對販冰兵的譴責，並向警員廣傳以下格言：「唔使呃OT，販毒好搵啲」、「好仔唔當差，當差有冰high」、「K仔索多口，快打999」，以及「忠誠勇毅，心繫毒品」。</p></body></html>