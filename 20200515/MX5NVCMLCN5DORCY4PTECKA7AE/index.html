<html><header><meta charset="utf-8"><title>阿澤「企硬」棟篤笑加場</title></header><body><h1>阿澤「企硬」棟篤笑加場</h1><p>杜汶澤日前宣佈11月5及6日在九展舉行兩場「香港企硬」棟篤笑，門票昨早10時在快達票發售，只開售1小時已售罄，不少網民連按「F5」的機會都沒有。據知棟篤笑將會在同月7及8日加開兩場，其餘場次則要視乎場地檔期再決定。<br><br>昨早阿澤在喱騷網頁貼出「爆X晒」的公告兼留言：「一個鐘頭就冇X晒，哭X死我了，多謝大家買飛入場懲罰CEO！」之後阿澤再以短訊回覆《蘋果》：「首先好多謝觀眾先啦，一個鐘就賣晒，好感動。其實決定好保守，做生意同打工兩回事，唔同心態，𠵱家時勢唔好，唔夠膽開好多場。𠵱家反應咁好，會盡快同場館聯絡，加得幾多得幾多。」有網民提議他邀太太田蕊妮及陳百祥（阿叻）做嘉賓。<br>採訪：李森</p></body></html>