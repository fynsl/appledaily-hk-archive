<html><header><meta charset="utf-8"><title>市民擔憂　冀營運商速修復</title></header><body><h1>市民擔憂　冀營運商速修復</h1><p>電子錢包日漸普及，保安問題亦備受關注，對於PayMe及支付寶付款超連結可被第三者「截糊」取款，不少市民皆懵然不知，坦言對此感憂慮，希望相關應用程式能盡快修復問題。用戶認為，使用電子錢包時亦應加倍留神，避免款項被盜取。</p><p>「盡量喺個app完成」</p><p>PayMe用戶Katia稱，對第三者可透過PayLink收取款項聞所未聞，「通常都喺app進行轉賬，好少會用link。」她坦言，擔心應用程式存有安全問題，惟其他電子錢包未如PayMe般普及，或有更大安全隱憂，「唔通你叫我用支付寶咩，咁咪仲唔安全」。她日後使用電子錢包時會加倍留神，「盡量都喺個app入面完成（交易）。」<br><br>學生鄭小姐同樣表示，以往使用PayMe時，不曾被第三者收取款項，但也擔心存在安全問題，「我都係朋友之間（使用PayMe轉賬），唔識得嘅人就唔會考慮。」若轉賬金額大，不會使用電子銀包，以策安全。陳小姐亦認同使用電子銀包存有一定風險，會盡量使用現金。<br><br>設計師Gary則稱，平日使用PayMe於朋友間小額轉賬，「本身對PayMe都冇乜好感，但朋友間食飯畀錢，難免都會用到。」他曾聽聞非收款人也能透過連結收款，「都驚（安全問題）嘅，咁希望佢地盡快fix（修復）咗佢」。</p></body></html>