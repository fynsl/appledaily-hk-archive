<html><header><meta charset="utf-8"><title>葉劉　朱敏健　為黃店駁火</title></header><body><h1>葉劉　朱敏健　為黃店駁火</h1><p>【本報訊】立法會政制事務委員會昨召開會議，新民黨主席葉劉淑儀罕見與平機會主席朱敏健互轟。朱敏健提到武漢肺炎疫情發生後，部份內地人遇到不合理對待，現行法例未賦予平機會足夠權力處理，但葉劉批評朱「大隻講」，應被「炒魷魚」，朱隨即駁斥指平機會「又講又做」，揶揄若用葉劉態度做事，「咁根本唔使搵我啦」，只要「郵政信箱」就可以。<br><br></p><p>朱盼修例應對 葉劉：大隻講
</p><p>朱敏健提及在武肺疫情期間，部份內地人遇到不合理對待，有餐廳甚至貼上告示，表明拒絕招待內地人士，稱現時法例未賦予平機會足夠權力處理，令他們只可發表強硬措辭聲明，無法執法，希望未來可修改法例應對。<br><br>但葉劉隨即批評朱「大隻講」，指他聽取坊間意見後，應向政制及內地事務局提交修改立法建議，斥他很多事情只講不做，應該要被「炒魷魚」。朱不滿葉劉批評，即場反駁指平機會「又講又做」，聲稱若用葉劉建議態度做事，「咁根本唔使搵我啦，呢個係一個郵政信箱嘅態度，有人同你講一樣嘢，你就擰轉頭同政府講不如去做」。<br><br>朱的反擊令葉劉激動大怒，高聲斥罵：「喂，朱總裁！你咁講嘢荒謬喎！」批評朱的回應「有無搞錯？」又問朱「有無讀過書㗎？」但朱未有退縮，更指葉劉說法錯誤，令葉劉更為激動：「我有咩錯誤啊？我寄本書你睇吖！」朱則續說葉劉是完全錯誤，惹來葉劉狠批：「你應該炒魷魚啊！」<br><br>另外，民主黨林卓廷早前在立會財委會會議與警務處總警司李雅麗「駁火」，遭平機會指言論或違反《性別歧視條例》內性騷擾條文，但建制派何君堯多次批評民主派毛孟靜「食洋腸」，平機會卻只稱事件不屬於《性別歧視條例》涵蓋範圍。林昨日質疑朱敏健持雙重標準，令平機會淪為政府打壓民主派的工具，朱回應時堅稱平機會處理上述兩事標準並無不同，又稱林將兩事字眼作比較無意義，遭林力斥離譜。<br>■記者林俊謙</p></body></html>