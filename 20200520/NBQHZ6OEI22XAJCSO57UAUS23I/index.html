<html><header><meta charset="utf-8"><title>【智取大市】新潛力板塊睇AIoT - 晉佳</title></header><body><h1>【智取大市】新潛力板塊睇AIoT - 晉佳</h1><p>美團（3690）挾極都有，生科股更炒到癲晒，至於醫療app股、物管股、汽車經銷股頂部固然難估。除咗呢批熟口熟面嘅板塊之外，不妨開始留意新嘅潛力sector。<br><br>近期正在留意智能家居，5G來臨嘅年代，AI、定位導航甚至人面識別都可以應用喺家居裏面，而呢啲新功能應用喺家電嘅門檻係遠遠低過無人駕駛，有開發能力嘅家電企業未來會推陳出新，可見將來或許成為第一步，新科技會引發家電更換潮之餘，每個家庭持有唔同功能嘅家電件數只會越嚟越多。<br><br>小米（1810）本來有IoT（Internet of Things）與生活消費產品業務，包括小米之家嗰啲智能家電，舊年呢part收入增長有四成，已佔收入三成，只不過表現被手機業務抵銷，但IoT呢part嘅收入、盈利貢獻只會有增無減，小米賣緊27.6倍市盈率，就當三分之一AIoT（Artificial Intelligence of Things）概念計，不算平，難怪股價明顯跑輸美團，智能家電概念睇吓有冇其他選擇，香港上市有JS環球生活（1691），A股有JS環球生活旗下嘅九陽股份，仲有競爭對手Supor蘇泊爾，前者股價上落頗大，後兩者相對穩定，下期再講。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>