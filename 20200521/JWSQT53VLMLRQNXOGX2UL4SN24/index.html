<html><header><meta charset="utf-8"><title>【中環在線】李家傑坐輪椅北上開會 - 李華華</title></header><body><h1>【中環在線】李家傑坐輪椅北上開會 - 李華華</h1><p>全國政協及人大會議（兩會）今日開幕，據悉所有政協常委已經抵京，但恒地（012）聯席主席李家傑就唔好彩喇，佢因為自己搬行李唔小心跌親，腳掌骨折。華華問番恒地，佢哋就話李家傑傷勢唔嚴重，毋須做手術，所以會坐住輪椅去開會。發言人仲話，因為政協安排咗最好嘅醫生治理，多謝政協秘書組及中聯辦照顧咁話。</p><p>李澤鉅發燒　缺席兩會</p><p>另一邊廂，內地就傳出騰訊（700）主席馬化騰因身體原因決定今年缺席兩會，只係交低咗七份書面建議。咁係咪應驗咗「人在江湖，身不由己」？骨折都要開會嘅李家傑，剛剛接任父親基業，係當打之年，梗係要搏。而馬化騰近來就喺一片是非中，密謀慢慢淡出，佢哋對開會有唔同反應，都好正常啊！<br><br>據了解，長和系主席李澤鉅上周已發燒，冇上班，並缺席兩會。佢諗緊咩？難估咯！<br><br>李華華<br>mailto:LiWaWa@AppleDaily.com</p></body></html>