<html><header><meta charset="utf-8"><title>藝人反港版國安法　袁彌明偕父聞TG：抗爭團火出返嚟</title></header><body><h1>藝人反港版國安法　<br>袁彌明偕父聞TG：抗爭團火出返嚟</h1><p>全國人大上周強推「港版國安法」，令香港加速變成「一國一制」，有不少藝人及文化團體紛紛發出反對聲音，包括在社交網站聲援和發起聯署聲明。而昨日市民為向惡法說不，更不理限聚令到港島上街，其中藝人阮民安現身銅鑼灣，袁彌明及爸爸袁弓夷都有上街，不過中午時遊行才剛開始，防暴警就發射多枚催淚彈，袁彌明說：「呢浸係熟悉嘅味道，成個抗爭嗰團火出返晒嚟。」</p><p>全國人大強推「港版國安法」，即使政府借疫情延長限聚令，但「一國兩制」陷入崩潰邊緣。有網民不甘坐以待斃，發起昨日下午1時上街，呼籲市民用行動表態，設立兩條路線，一條是由銅鑼灣崇光百貨往灣仔修頓球場，另一條路線則是由灣仔修頓球場往崇光。防暴警昨午12時許便在銅鑼灣崇光百貨附近驅趕巿民，當時人民力量「快必」譚得志正在附近進行有健康講座，警方突然衝上前，強行熄咪兼拘捕他。下午約1時許，上街行動剛開始，防暴警又發射多枚催淚彈，並出動拘捕大量年輕人，現場混亂。</p><p>「冇做錯事唔怕被拉」</p><p>袁彌明及爸爸袁弓夷昨日都有上街，可惜未加入隊伍便已爆發衝突，袁彌明獲悉好友「快必」譚得志被捕，她接受《蘋果》電話訪問說：「快必俾人拉都真係冇得解釋嘅，佢只係做健康講座，佢不嬲個個星期都喺唔同地方做，今日都係照常，又冇違法行為，有巿民聚集嚟聽，咁都拉佢真係無法無天。」對於警方又大放催淚彈，袁彌明揶揄：「都成幾個月冇聞過催淚彈喇，有啲唔慣，呢浸係熟悉嘅味道，一聞就知，成個抗爭嗰團火出返晒嚟！」袁彌明上街可擔心拉？她說：「我哋上得街就唔怕俾人拉，我哋冇做錯事。」</p><p>Tommy「瘋狂噤聲」已開始</p><p>而積極參與反送中運動的阮民安（Tommy）昨日於中午時分現身銅鑼灣，對於港版國安法，Tommy認為此舉是「夾硬嚟」，他表示：「中共做呢一樣嘢都係想攬炒，一國兩制正式滅亡。」Tommy又認為，政府早前借疫情及限聚令等手法變相打壓異見，強調現時風險比以往高，呼籲抗爭者估算自身可承受風險，「一路以嚟都係兄弟爬山各自努力，做自己承受到嘅嘢就OK。」<br><br>Tommy作為創作歌手，被問到港版國安法會否直接影響到作品及言論自由？Tommy表示：「呢個絕對係，因為早幾日我哋所有人嘅fb page都突然被block，我唔覺得係fb系統有問題，好明顯係做緊test，睇吓可唔可以一秒block晒我哋呢啲有少少影響力嘅人或者議員嘅聲音，其實佢係做到嘅。」<br><br>Tommy又說：「其實瘋狂嘅噤聲已經發生咗，大家都要動吓腦筋睇吓點拆。」提到港版國安法令到不少人都想移民，有兩個兒子的Tommy表示：「我都好擔心，有諗過送小朋友去外國讀書。好似今日出嚟，我都將啲銀行卡畀晒屋企人，講定我可能48個鐘內返唔到嚟，都預咗。好幸運得到太太支持，呢樣嘢好重要。」<br>採訪：盧妹、陳杰、馬建華<br>攝影：林賓尼、董立華、沈健程</p></body></html>