<html><header><meta charset="utf-8"><title>話知錯唔會再犯陳偉琪酒駕判停牌1年</title></header><body><h1>話知錯唔會再犯<br>陳偉琪酒駕判停牌1年</h1><p>無綫藝人陳偉琪去年10月25日在跑馬地成和道與毓秀街交界，撞到一輛的士，陳偉琪隨後接受酒精呼氣測試，結果高達56微克，體內酒精含量超過法定限度22微克，涉嫌酒後駕駛被捕，案件在今年年初於東區裁判法院提堂，原本安排在2月聆訊，但因武漢肺炎疫情關係，延至昨日才繼續聆訊。</p><p>庭上緊張不安</p><p>身穿黑色外套、白色恤衫的陳偉琪，昨日在庭上表示「認罪」、「同意案情」，代表陳偉琪的律師在庭上求情，指她在去年曾參加「世界表演藝術錦標賽」並得到獎項，而且又參與慈善活動，更指她在網上貼文，指知道自己不應該飲酒兼道歉，加上跟警方合作，她明白藝人是公眾人物，應該要做好榜樣。最後裁判官表示考慮到第一次干犯酒後駕駛罪行，如果下次再犯酒駕行為就「唔會咁好彩」，最後判她罰款5千元，停牌1年，即時交出駕駛執照，而國際駕駛執照則需在14日內交出，同時須在停牌期最後三個月，自費形式參加駕駛改進課程。<br><br>步出法院門口，記者問到是否鬆一口氣？陳偉琪直言：「因為受疫情影響拖咗好耐，其實今日終於可以告一段落，我自己都好開心，我好緊張，企咗喺度等判決都緊張，坐喺度時都覺得不安，好擔心，咁我都尊重法庭決定，亦都知錯，反省過，知錯永遠唔會再犯。」</p><p>飲少啲唔戒酒</p><p>問到會否戒酒？陳偉琪續道：「會飲少啲，最重要係飲咗酒唔好揸車。」陳偉琪又感謝3名律師幫忙：「對我嚟講當係遲嚟嘅生日禮物，呢件事終於過咗，其實之前有慶祝，不過心情一直囉囉攣，亦多謝傳媒關心，仲有公司同《愛．回家》嘅同事，佢哋都好擔心，『我老公』細龍生當然唔使講喇。」她又稱目前跟外籍男友感情穩定，現時要交出國際車牌，所以只可以靠朋友接載。<br>採訪：黃曉妍<br>攝影：葉君海</p></body></html>