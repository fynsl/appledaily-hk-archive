<html><header><meta charset="utf-8"><title>麥包自爆遭人打毒針</title></header><body><h1>麥包自爆遭人打毒針</h1><p>麥長青（麥包）最近與ViuTv合作做真人騷《中佬唔易做》，嘗試做演員以外的工作，體驗揸貨van送貨。他在觀塘接受《蘋果》專訪，提到他因為老婆在2014年疑墮入炒賣iPhone騙局，早前入稟法庭索償及申請禁制令，庭上他自爆一星期只得500元零用，並指出席無綫節目做嘉賓得500元利是，麥包說：「嗰陣我經濟唔係咁好，太太會畀零用錢我，如果畀500蚊我就要畀心機搵錢，畀1,000蚊就可以懶啲啲。」</p><p>對於做騷只得封利是，麥包說：「我從來冇鬧過舊公司，簽約知人工係幾多，冇人逼你簽。我係好鍾意做戲，希望有一日會紅，不過自從拍完《茶是故鄉濃》，發生咗一個故事，冇咗呢個諗法！」追問箇中詳情，麥包只肯說：「係俾人打咗毒針，詳情唔講，可能係前世欠咗佢，希望下世唔好再遇到佢！」<br>採訪：唐琛悠<br>攝影：仇志德</p></body></html>