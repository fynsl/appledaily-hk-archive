<html><header><meta charset="utf-8"><title>趣趣地：紐記搶先斟古天奴嘥氣</title></header><body><h1>趣趣地：紐記搶先斟古天奴嘥氣</h1><p>紐卡素搶先英超三雄曼聯、阿仙奴同車路士一步，同菲臘比古天奴傾加盟。古天奴今季被巴塞隆拿借去拜仁慕尼黑，但拜仁已講明只借唔買，巴塞亦唔會收番，所以傳佢好大機會回歸英超，而喜鵲可以咁快行動，自然同嚟緊可能由沙地阿拉伯王儲穆罕默德入主有關。不過，聽講世界貿易組織最近裁定沙地真係喺背後操控當地衞星電視非法轉播英超，所以英超賽會好大機會抵制收購喜鵲呢宗交易。</p></body></html>