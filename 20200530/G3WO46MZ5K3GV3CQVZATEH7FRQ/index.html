<html><header><meta charset="utf-8"><title>秋生感激何超儀雪中送炭</title></header><body><h1>秋生感激何超儀雪中送炭</h1><p>黃秋生現正身在台灣，等待完成14天的居家檢疫後便會投入拍劇工作，他昨日應好友李婉華的邀請，為網上頻道「住加女人」擔任嘉賓，秋生慨嘆今時今日的香港嚇怕人，他欠下一筆大債務，在台灣逗留兩個月工作，之後或會返港執包袱搬屋，變賣物品，回復20幾歲時的一無所有。<br><br>李婉華在節目中表示，身邊有不少朋友已經刪除fb，秋生說：「我都delete晒，反正我喺兩個月之前，突然間覺得唔應該再喺平台同啲人糾纏，所以咪停咗。𠵱家擺吓啲煮嘢食、飲吓茶嘅相就算，但咁都畀佢block埋，好似連飲茶都冇資格。」網絡無情，人間有情，在人生低潮時，秋生身邊仍然有朋友出手相助，他說：「喺我有困難時候，好多朋友都突然間走出嚟，好似何超儀，佢幫咗我一嘢，佢真係突然間出現。仲有最近有諗過賣點心，點知噚日有朋友問我有冇興趣搞呢啲嘢。」<br>撰文：卓寶花</p></body></html>