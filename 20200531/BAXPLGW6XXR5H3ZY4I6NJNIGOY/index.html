<html><header><meta charset="utf-8"><title>古仔領拍抗疫片籌款</title></header><body><h1>古仔領拍抗疫片籌款</h1><p>武漢肺炎肆虐下，中港兩地影視製作停了幾個月，不少香港電影從業員經濟困難，作為演藝人協會會長的古天樂拉頭纜聯絡了東方影業、寰亞、英皇、安樂、中國星、寰宇、美亞、太陽、邵氏及天下一共10間公司各投資300萬港元，再加上向電影發展基金批得的900萬資金，以合共3,900萬開拍抗疫電影為電影基層人員籌款，電影中所有參演演員均是義演，電影總導演是谷德昭，郭子健和陳慶嘉聯合執導。這部以武漢肺炎疫情下港人如何自處的溫情片，據知張智霖及張繼聰已答應演出。東方影業老闆黃百鳴向《蘋果》表示：「籌得嘅錢係捐畀演藝人協會，由佢哋處理發畀電影基層工作者，咁古仔係會長，由佢搞善款啲嘢！演員名單，稍後會公佈。」</p><p>至於由10間公司聯同劉鑾雄及業內有心人士熱心募捐、為業內人士提供的支援基金，籌得款項將由「香港演藝人協會」全數派發予電影基層人員，而劉鑾雄太太甘比昨日回應：「劉生捐咗1,000萬港元幫演藝人協會，嗰日古仔打嚟，劉生二話不說答應咗，我同劉生都有共識要出力幫大家渡難關，希望大家可以捱得過！」古仔表示：「我好多謝喺呢個疫境支援計劃裏面捐過錢嘅每一位善長，希望善款可以為業內有需要嘅人解燃眉之急。」<br>採訪：鍾國仁</p></body></html>