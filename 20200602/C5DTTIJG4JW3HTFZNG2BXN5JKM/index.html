<html><header><meta charset="utf-8"><title>【中環在線】Juno父退租巨無霸大屋 - 李華華</title></header><body><h1>【中環在線】Juno父退租巨無霸大屋 - 李華華</h1><p>醉心娛樂事業嘅麥俊龍（Juno），身份一直係「富二代」，但琴日中建富通（138）出通告，指Juno爸爸、即公司主席麥紹棠（圖），突然由即日起退租淺水灣38號及39號大屋，何解呢？<br><br>華華查究返，淺水灣38號及39號大屋最早係屬於麥紹棠名下，2016年以2.5億元售予中建富通後，以月租53萬元售後租回。連埋由中建富通持有、免費租予麥紹棠供其家庭居住嘅36號及37號，四個號碼互相連接形成超巨型大宅，合計達21,000呎。佢即日退租38號及39號大屋，即係同36號及37號一齊拜拜。<br><br>麥紹棠上年人工「只有」1,000萬元，但包咗36號至37號免租金嘅240萬元，實際人工只有760萬。大宅空出來之後，中建富通話現在先話搵租戶，似乎麥主席係急急腳走人，究竟搬去邊？<br><br>李華華<br>mailto:LiWaWa@AppleDaily.com</p></body></html>