<html><header><meta charset="utf-8"><title>西環集中營：有錢有辦法　冇錢國安法 - 季陶</title></header><body><h1>西環集中營：有錢有辦法　冇錢國安法 - 季陶</h1><p>特首林鄭月娥今日到北京反映香港對港版國安法意見，有政界中人稱，北京及港府全力動員建制陣營表態支持港版國安法，無非要製造「港版國安法獲香港市民支持」民意，但真正「民意」如何，北京、港府心知肚明，否則又何須搞出這些大龍鳳？以他親身接觸及觀察，一般小市民信心虛怯程度，「同八九年六四之後，香港人對前途冇晒信心不遑多讓」。<br><br>該政界中人稱，通常將北京與港府發出訊息倒轉解讀，「咁就會接近真相」，所以當港府、建制陣營紛紛公開表態支持港版國安法，「即係話佢哋知民意唔支持，所以先要動員人出嚟支持」；當林鄭指國安法不會改變香港高度自治，「即係話佢哋知到香港人唔信國安法唔會改變高度自治」，事實上只要看現在每天仍有市民排長龍速遞文件申請BNO，「小市民明知走唔到，都申請個BNO想博一博，小市民有幾咁灰可想而知」。<br><br>他又說近日不少街坊向他查詢開離岸戶口手續，有一名認識多年老街坊知道積蓄不夠錢申請離岸戶口，「佢問我換晒美金收喺屋企好唔好？我梗勸佢唔好咁做」之後那名街坊向他感嘆，數十年前由大陸走難來港，「估唔到𠵱家又要走」，亦有一些朋友問他有沒有門路安排其兒子到外國工作，「即使去住做工作假期都好，想個仔盡快走」。<br><br>該政界中人感嘆，目前信心虛怯程度較八九年六四之後更差，「當年就話『有錢有辦法，冇錢《基本法》』，𠵱家差到《基本法》冇埋，有乜可能仲有信心」。<br><br>季陶<br>周一、三、五刊出</p></body></html>