<html><header><meta charset="utf-8"><title>超儀受賭王教誨笑住仆</title></header><body><h1>超儀受賭王教誨笑住仆</h1><p>何超儀日前接受英國雜誌《Hunger》訪問，由童年談到成為同志偶像的歷程，工作態度更是受到賭王父親何鴻燊的影響，她說：「我勇於接受新嘗試，做嘢態度就係你仆咗街，唔使怕，喺邊度仆低就喺邊度爬返起身再嚟過。我就係揸住呢個宗旨，用呢個心態喺娛樂圈生存，即使我仆低，我都會笑住仆。」<br><br>超儀坦言童年頗寂寞，到10多歲時，她掹胞姊衫尾跟一班亞洲巨星做朋友，當時不少前輩教曉她很多秘技。她又談到自己歌喉不算很好，有次公開演出時唱到走音，之後被指摘完全沒天份，注定一世咪嘴，她一度情緒低落，直至LMF成員收她為徒，現時她已踩過界入了獨立音樂樂壇，還有自己樂隊。<br>撰文：羅慧敏 </p></body></html>