<html><header><meta charset="utf-8"><title>趣趣地：波圖門將「派膠」成罪人</title></header><body><h1>趣趣地：波圖門將「派膠」成罪人</h1><p>葡超復賽首日爆出大冷，1哥波圖作客1:2不敵法馬利卡奧。波圖今場輸波，門將馬捷斯要負上責任，佢接應隊友回傳將皮球直接踢畀主隊嘅法比奧馬田斯，俾後者輕鬆射入領先。波圖之後雖有捷西斯哥朗拿追平，但主隊嘅柏祖干卡維斯再射入奠勝球全取三分。</p></body></html>