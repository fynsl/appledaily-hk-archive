<html><header><meta charset="utf-8"><title>六四舞台《5月35日》搵定律師確保演出順利</title></header><body><h1>六四舞台《5月35日》搵定律師確保演出順利</h1><p>劇團「六四舞台」繼去年演出劇目《5月35日》後，原定上月再公演，但因武肺疫情被迫取消。劇團早前在網上眾籌50萬，並在前晚安排《5月35日》（庚子版）在網上全球直播演出。此劇由憑《叔．叔》獲得金像獎最佳女配角的區嘉雯主演，劇中她飾演患有腦癌只剩3個月命的「小林」，兒子當年死於天安門廣場，因此想在6月4日去兒子被打死的廣場拜祭。直播前不但播出香港去年「反修例」抗爭片段，還有1989年6月4日解放軍進入天安門屠城片段。<br><br>演出後台前幕後舉行座談會，包括有監製列明慧、導演陳曙曦、編劇莊梅岩以及演員區嘉雯等，列明慧表示前晚劇團在緊張氣氛下演出，他們更安裝CCTV和找法律界朋友到場保障團隊。</p><p>區嘉雯無懼打壓　期待公演</p><p>莊梅岩則說︰「我哋只係做一個演出，點解要面對呢啲恐懼，我哋唔應該有呢啲恐懼。」對於港版國安法殺到，她更謂︰「好多官員做壞事，但我哋只係做一個戲，我唔明點解會有恐懼。」區嘉雯則說︰「我冇諗過驚，做台戲箒，咁都要坐監，真係唔知咩世界。」昨日她再接受《蘋果》訪問，若明年初再公演，會否參與？區嘉雯說：「會，我一定做。」<br>採訪：如文</p></body></html>