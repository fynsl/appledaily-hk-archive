<html><header><meta charset="utf-8"><title>親歷TG屢中彈　醫生堅持上前線</title></header><body><h1>親歷TG屢中彈　醫生堅持上前線</h1><p>【本報訊】去年6.12香港踏入自由之夏，背起十多磅的急救背囊，陳醫生（化名）與毫無裝備的市民一起狂奔，逃避速龍追擊及從天橋街角射出來的催淚彈，他試過因拉下「豬嘴」想提醒隊員有水炮車要撤退，令自己吸入催淚煙。漫長的一年過去，港版國安法勢在必行，一國一制開始，就算無奈及無力感再重，目睹多少血汗犧牲了也無法制衡政權，他都準備好再背起急救背囊上前線。<br><br>陳醫生已記不起自己去年有多少次在反送中運動上前線做急救員，有一次，是已獲不反對通知書的港島區遊行，但途中被警方突然中止，要求遊行人士於一小時內疏散。當時整個港島都塞滿人，有一半是只戴上外科口罩的普通市民，有老有嫩。警方由夏慤道開始施放催淚彈，遊行人士往灣仔律敦治醫院方向狂奔，中間又被警察包圍，再逃往灣仔海旁，其間在修頓球場又遇到幾隊警察。<br><br>「沿途同成班和理非一齊跑，畀幾隊速龍用TG追擊，佢哋喺天橋上面向完全無裝備，有不反對通知書情況下出嚟嘅普通市民射TG，有好多人跑到跑唔到。」陳醫生憶述，當日用了三至四支哮喘藥治理數十名吸入催淚煙的平民，「成段路啲TG冇停過，喺天橋街角猛射出嚟，有啲人根本完全濁到走唔到，跑唔到」。</p><p>具專業資格　感責任更大</p><p>他帶的哮喘藥不但用來救人，也曾用來救自己。10月1日在荃灣楊屋道，第一次見到水炮車，在傘陣後的他立即拉下「豬嘴」，想叫後方急救員準備撤退，但一拉開「豬嘴」便有催淚彈跌在他半米範圍內，他立即取出哮喘藥噴了12下，呼吸暢順後立即戴上「豬嘴」往後跑。<br><br>試過在前線做救援時手腳被橡膠彈射中，眼罩被落地反彈的橡膠彈擊中，更隨時有被捕風險，但陳醫生信念沒變，「因為自己有專業資格，有合理理由可以喺嗰度出現，真係提供急救服務，好多急救員未必take到呢個risk，可能一旦被捕，喺法庭上嘅承擔能力未必夠大。當我哋呢一批俾人捉到，叫做有能力為自己辯護嘅人，都唔行去前線，咁其他人更加唔會有呢個責任行咁前。」<br><br>一國兩制失守，檢控及執法不公，法治開始崩潰，政府及警隊對自己的濫權濫暴已麻木。雖然前線急救員可做的不多，但他仍對自己說要毋忘初衷，警暴一日被縱容，一日都會有被打至血流披面、被橡膠彈、布袋彈射傷的人要救，希望幫得一個得一個。<br>■記者陳沛冰</p></body></html>