<html><header><meta charset="utf-8"><title>假如我專訪警務處副處長 - 馮睎乾</title></header><body><h1>假如我專訪警務處副處長 - 馮睎乾</h1><p>警務處副處長蕭澤頤接受明報獨家專訪，稱去年反送中爆發至今，拘捕近9000人，差不多兩成人未成年。蕭副處長聲稱，他和大多數警員都視這群年輕人為「受害人」，更發覺他們「心地唔差，好多真係希望香港好」，卻受網上假消息誤導，一直以為警察會毆打和強姦被捕者，直到自己被捕後才發現並非如此云云。<br><br>我看了整篇「專訪」，連嘆三聲：「怪，怪，怪！」最怪的是：為什麼明報不索性讓蕭副處長投稿呢？他難道是鬼仔性格中文不好，需要口述給一位明報記者逐字筆錄？題為「專訪」，實際上只是蕭副處長的獨白，完全沒有追問權的記者慘成錄音筆。可以追問什麼呢？太多，太多了。<br><br>比如說，當蕭副處長聲稱「他和大多數警員」都視年輕人為受害者，覺得他們「心地唔差」時，我馬上就會追問：「副處長，你咁講法，我想請教三個問題。一、咁係咪有少數警員覺得：呢班年輕人本身就係心地極差嘅罪犯，冇一個係無辜嘅呢？<br><br>「二，如果有少數警員仇視年輕示威者，咁有幾少數呢？百分之一都有300個喎。<br><br>「三、你講嘅『大多數警員』係點樣統計到呢？毛主席講過『沒有調查研究，就沒有發言權』，請問副處長，你幾時、點樣調查研究過警員嘅睇法呢？唔該。」<br><br>又比如說，蕭副處長稱有示威者被捕後，才覺今是而昨非，猛然發現警察沒強姦、毆打自己，我是記者就會馬上追問：「副處長，你有冇私吞冰毒？」副處長一定答「冇」。我再問：「副處長，你有冇向警署掟過汽油彈，想自編自導嫁禍示威者？」答案自然也是「冇」。<br><br>接着我會問：「我今日都遇到一個冇販毒、冇自編自導嫁禍示威者嘅警察，咁係咪代表貴警隊就冇販冰兵、冇人向警署掟汽油彈呢？你西九嗰幾個手足點解釋？四月有個葵青區警長涉嫌向警署掟汽油彈被捕，又點解釋？當街當巷都見到警察毆打，你點解認為年輕人係被誤導呢？」<br><br>本來值得追問的還有很多，但記者卻成了空氣一般的存在，令這篇「專訪」完全變成自說自話。一場「洗白警察運動」，已悄悄拉開序幕。</p></body></html>