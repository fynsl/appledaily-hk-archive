<html><header><meta charset="utf-8"><title>Kylie拖新仔參加派對</title></header><body><h1>Kylie拖新仔參加派對</h1><p>真人騷女星兼億萬小富婆Kylie Jenner與歌手舊愛Travis Scott齊於大宅同居隔離，連同囡囡一家三口樂也融融，正當外界以為二人復合時，周日晚Kylie卻被影到拖新仔去派對，關係認真複雜。<br><br>於周日晚，Kylie被影到與家姐Kendall的模特兒老友Fai Khadra齊齊去派對，懶理武漢肺炎的隔離令之餘，更全無防疫措施或戴口罩。Kylie更蹺實Fai手臂，二人玩到凌晨1點多才離開。至於Travis Scott亦被指睇中澳洲饒舌女歌手Iggy Azalea，二人於Ig有互動。<br>撰文：仰華</p></body></html>