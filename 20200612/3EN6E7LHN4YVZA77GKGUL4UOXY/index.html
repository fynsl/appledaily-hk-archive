<html><header><meta charset="utf-8"><title>港聞專題：訛稱低息貸款　誘存錢作證明　騙徒冒滙豐呃中小企　假App開戶擸19萬</title></header><body><h1>港聞專題：訛稱低息貸款　誘存錢作證明　<br>騙徒冒滙豐呃中小企　假App開戶擸19萬</h1><p>【本報訊】假冒銀行職員騙案現新手法加新App，令更多人受騙！本報發現騙徒於疫情下，向急需現金周轉的自僱中小企埋手，以低息及不同藉口誘事主「落叠」，要求他們透過冒牌手機App開投資戶口，再存款入戶，即可充當入息證明；或以風險評估為由，要求事主轉錢入冒牌投資App戶口，但相關投資App屬騙徒「精心製作」，取得款項後即「擸」錢失蹤。<br>記者：盧藹雯　林熊　趙媛媛<br><br>受害人Tom從事手機維修配件生意，年初時急需現金，接獲自稱滙豐銀行職員來電，對方傳來卡片，顯示為銀行業務主任劉永聰，卡片上印有滙豐標誌、分行地址和電話。劉稱可提供僅0.12%的特低息循環貸款，即借10萬元只須付120元利息，惟Tom無法提供入息證明。</p><p>抄正版投資App取信事主</p><p>「你擺5萬蚊落去，一個禮拜之後攞返出嚟，就算係一個入息證明。」劉建議他開投資戶口代替入息證明，但強調不可在滙豐開戶，介紹Tom用「興業信貸投資」開戶，「佢話所有客都係咁做，申請成功（率）係100%。」<br><br>未幾，自稱興業信貸投資職員以WhatsApp聯絡他，傳送一個網址予他下載，「叫MetaTrader 4，我知有呢個App，用嚟買倫敦金、外匯嗰啲。」他翌日過數5萬元，App內有顯示金額及其名字，他遂等待貸款批出。<br><br>兩日後，Tom發現App Store有另一同名的App可下載，「正常一部電話下載完一個App，唔會畀你再下載多次。」他嘗試在這個能「二次下載」的應用程式中登入但失敗，便致電興業信貸查問，對方指「我哋嘅密碼同賬號冇咁少數目字。」他致電詢問劉，劉最初稱會替他查詢，惟一周後將他封鎖，他始知被騙。<br><br>過數前，Tom曾致電滙豐客戶服務熱線，核實劉的身份，惟客服職員指「內部係check唔到咁多嘢。」他問過劉卡片上銅鑼灣分店電話號碼是否真確，對方稱不肯定，「因為有啲內線係check唔到。」<br><br>Tom於是致電卡片上的分店，「的確係有第二個女仔聽電話，話『滙豐有咩幫到你？』」他亦核對過名片上劉的保險從業員編號，發覺真有此人。他以為滙豐有規矩未能透露內線資料，便放下戒心過數。事後他批評滙豐若能一早為他核對職員身份，可以避免受騙。<br><br>Tom認為，騙徒主要針對短時間急需現金周轉的生意人。「佢哋能夠用一個App呃我，我相信唔止呃我一個。」他報警後，警察指「呢啲騙案有埋App的確係好新式。」他自知「錢沉大海」難以追究，但想警惕大眾免受騙故決定公開事件。<br><br>另一苦主陳小姐從事運輸生意，「（被騙）14萬又係滙豐囉，冇諗住係假。」她早前收到自稱滙豐銀行循環貸款業務經理李嘉欣的電話，陳欲借貸70萬元，李指她須透過金融公司「Windsor Brokers」做風險評估，只須將14萬元存入該金融公司投資戶口便成事，三日後會全數收回14萬元及70萬元貸款。</p><p>銀行籲核實來電者身份</p><p>兩日後，陳約見自稱Windsor Brokers投資顧問劉丹，簽妥文件後，劉即場在陳面前「開戶」，拿出自己手機開啟戶口登入介面，當中顯示陳的戶口資料，陳見資料齊全，不虞有詐即付14萬元現金予劉。五日後，陳依然未獲退款，之後更聯絡不上李、劉二人，她便「踩上」劉卡片上辦公室地址一探究竟，「個（職員）小姐話已經好多人嚟呢度撳鐘，我諗你都係又俾人呃咗喇」，陳報警求助。<br><br>滙豐銀行發言人表示，上述的劉永聰並非滙豐員工，滙豐雖有職員叫李嘉欣，但涉事卡片上的職銜、電郵、電話及格式等均不正確。發言人指，客戶服務代表不時因應不同推廣計劃致電客戶，每次均提供姓名及聯絡電話，以及滙豐個人客戶服務熱線，讓客戶致電核實來電者身份，較審慎做法是核實來電者身份後，使用由客戶服務熱線取得的聯絡電話，再次聯絡有關客戶服務代表。</p></body></html>