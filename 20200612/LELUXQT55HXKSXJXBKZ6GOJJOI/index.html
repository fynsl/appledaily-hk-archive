<html><header><meta charset="utf-8"><title>《睇你幾時死！》 - 李碧華</title></header><body><h1>《睇你幾時死！》 - 李碧華</h1><p>疫情真相莫測，可人為配合，持續「限聚令」，打壓6、7月的重要日子示威活動；也可以受制稍緩來刺激蕭條沮喪的政經環境，而大家無法得悉真實數據和機心。<br><br>不過近日那如冷宮般的電影院重開迎客，也許座位仍需隔離點以保安全，其實上座率不高基本上也很疏落，放心。<br><br>入口大螢幕預告片又在落力推介新戲了。<br><br>忽見一段，娛樂性爆燈──戲中也人人爆缸（或爆肛、爆江），總之血花四濺，笑位密集，槍彈武器盡出，主角瘋癲狂喪，斷手斷腳，一望而知就是浮誇的黑色喜劇。我不知會不會看，還是先找些影評參考一下。<br><br>原來這是一部俄羅斯影片（所以編導演好多「夫」），2018年已上，片唔怕舊最緊要受，故事講某女叫蠱惑仔男友為她殺人，孱弱憤青帶齊架生上門幹掉她老爸──一個貪贓枉法偏執兇狠的黑警，強弱懸殊私了困獸鬥，一室血腥狼藉，到底誰可活到最後？<br><br>片名好怪雞：《睇你幾時死！》（Why Don't You Just Die!）。<br><br>與電影無關，這正是受盡暴力鎮壓政治迫害的香港人，想講好耐或已講咗好耐的一句話，日日時時分秒在問：「睇你幾時死！」對誰說的？人人各有念力目標，心照。</p></body></html>