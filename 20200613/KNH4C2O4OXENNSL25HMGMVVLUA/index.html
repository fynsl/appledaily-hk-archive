<html><header><meta charset="utf-8"><title>收樓前遇惡法　映日灣業主：硬食</title></header><body><h1>收樓前遇惡法　映日灣業主：硬食</h1><p>【地產專題】映日灣是荃灣近年最後一個新盤。鍾先生打工多年，儲落百多萬元首期欲置業；去年8月，就在8.5荃灣斬人事件翌日，億京映日灣竟然開價，首批折實平均呎價低同區二手市價一成。但鍾生指這口價已較之前抽不到的新盤貴逾兩成，「如果買唔到就會錯過最後機會」，而當時心想「對香港前景仍抱希望」，於是入飛並抽中，以約560萬元買入一房戶，實用面積284方呎，支付兩成首期約112萬元。可惜，買樓前發生元朗7.21事件，收樓前港版國安法殺到，鍾生坦言「被殺個措手不及」。</p><p>買樓前發生7.21事件</p><p>鍾生是荃灣人，從事物流業，打工七、八年，2017年起抽荃灣新樓，當年有新世界（017）柏傲灣、長實（1113）海之戀、華懋全．城匯，首批均價分別為15,183元、15,772元、14,449元；但鍾生全抽不中，於是與妻子租樓住。去年億京推映日灣，首批均價17,740元，儘管當時比同區二手價平約10%，但對比之前抽不到的新樓已貴12%至23%。鍾生說：「見樓價keep住升，如果今次買唔到，我覺得會錯過最後機會。如果買來自住，我覺得冇問題。當時對前景仍抱有希望，賣樓亦好墟冚，買家同經紀塞爆展銷廳。」<br><br>當日買樓前發生7.21事件，曾有買家表示，「斬人係因為社會好多問題，人人獸性大發先會咁；當香港恢復治安，獸性收埋一邊，就唔會發生㗎喇！」鍾生表示認同：「呢句講得幾啱。開頭我都有啲擔心，但相信香港人可以自我復元。」但到近日收樓，卻遇上港版國安法，鍾生終表示：「真係殺個措手不及。（消息一出有二手買家臨場縮沙，你有冇受影響？）都係硬食啦！（驚跌嗎？）跌就可能跌少少，但唔會跌得太誇張，跌20萬元唔太痛，跌1球就痛啦！」<br><br>資深驗樓師詹濟南驗收鍾生的單位，他指睡房牆身出現三處超過一平方呎的「撲」批盪；執修有兩種方法，通常面積細會鏟底重鋪，另外可選擇「打針」。詹Sir總結此單位評分，批盪問題扣8分，另外連同瓷磚、門面等輕微刮花，總分88分。暫時驗收此盤多個單位，得分普遍有85分以上，質素算不俗。億京回應，上述單位執修已完成，將聯絡業主安排驗收。</p></body></html>