<html><header><meta charset="utf-8"><title>【中環在線】叙福樓試食員時薪千元 - 李華華</title></header><body><h1>【中環在線】叙福樓試食員時薪千元 - 李華華</h1><p>早排疫情期間堅拒裁員嘅叙福樓（1978），主席兼行政總裁黃傑龍（Simon）喺fb招聘5至10位神秘試食員，指合約期為6月至11月，期間每月於叙福樓集團內的任何分店（包括牛角、牛角Buffet、牛角次男坊、溫野菜等），用餐兩次並撰寫試食報告，人工每月4,000元，每月工作時數只係4小時，即時薪1,000元；但試食分店不能重複，代表需在半年內試食共12間不同分店。<br><br>有得食有得拎，黃傑龍尋晚話，「公開招聘7小時已收到超過1,000份申請，遠超想像（成間公司先大約1,000員工）」，話後日會開始面試，期望下星期開始返工；睇番網民留言，大家都好有興趣，仲話半價都仲得。經濟咁差，黃生不妨考慮增加多啲試食專員職位，刺激市道。<br><br>李華華<br>mailto:LiWaWa@AppleDaily.com</p></body></html>