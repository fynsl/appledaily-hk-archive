<html><header><meta charset="utf-8"><title>西環集中營：中間人威嚇泛民勿反國安 - 季陶</title></header><body><h1>西環集中營：中間人威嚇泛民勿反國安 - 季陶</h1><p>人大常委昨日突然加插審議港版國安法議程，代表立法已入直路，相信今個月內肯定通過。雖然北京一直指港版國安法只是針對少數人，但何謂多數？何謂少數？也是北京定義，有民主派人士稱，其實早前有些內地中間人「提示」他們，凡公開反對港版國安法立法的政界人士有可能不能參選，想民主派不要反對立法，否則會影響他們參選，「可見國安法唔只針對少數人，而係針對整個民主派」。</p><p>「劇本早為DQ擬定」</p><p>該民主派人士說，人大通過港版國安法立法後，有內地中間人短訊「提示」，希望民主派不要公開反對港版國安法立法，又稱立法只為針對少數人，並非想針對所有泛民，「不過如果泛民公開反對，就會有影響」，仲暗示反對港版國安法的人，有可能不可以參選，他知道不止他收到有關訊息，相信其他泛民黨派也有人收到，他亦十分肯定沒有理會，「我相信任何泛民政黨冇可能哽得落、亦冇可能唔出聲反對，大不了咪DQ晒我哋！」<br><br>所以他指政制及內地事務局長曾國衞早前暗示，不支持港版國安法會被DQ，並非無的放矢或個人意見，「根本個劇本就係用嚟DQ成個民主派，所以趕住立會選舉提名期前過，否則點可以趕得切DQ、甚至對付泛民黨派？」不過正如他說，即使DQ了泛民，「啲票唔會畀咗建制，冇咗呢班泛民，總有另一班非建制候選人拎返啲位，可能仲難搞過呢班舊泛民」。<br><br>季陶<br>周一、三、五刊出</p></body></html>