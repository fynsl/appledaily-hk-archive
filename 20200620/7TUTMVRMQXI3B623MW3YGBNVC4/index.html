<html><header><meta charset="utf-8"><title>警指示威者無叫口號「可能啞啩」</title></header><body><h1>警指示威者無叫口號「可能啞啩」</h1><p>【貼紙襲警案】<br>【本報訊】去年聖誕假期各區商場發起「和你Shop」，一名年輕地產經紀在尖沙嘴海港城內，把一張寫上「感謝你哋嘅默默耕耘」的紙張貼在沒戴委任證的便衣警背脊，被控襲警，案件昨續審。負責拘捕被告的便衣警不認為自己打扮似途人，指市民憑感覺可識別警員身份，正如他和同袍當日沒叫口號已被認出是警員；若有示威者沒叫口號，他說：「可能佢哋啞啩，聾啞人士都有。」<br><br>油尖警區重案組高級警員林志輝則供稱，事發前他尾隨報稱被襲擊的警長A離開現場，兩人相距約兩米，其間他看見被告何曉朗（25歲）將一張紙「好用力咁拍打落沙展背脊」。他自言拘捕被告時有展示委任證。</p><p>稱可憑感覺辨別便衣</p><p>林當日身穿淺藍色上衣，辯方問他，市民如何分辨警員及示威者，林稱：「冇區分㗎，有人犯法就要拉，冇話身穿咩色衫。」他不同意他當日的打扮與途人相似，辯方問：「即係任何人一望你哋，就知你哋係警員？」林答：「要憑佢哋嘅感覺。」又自言當日沒叫口號，但已有人識別出他們是警員。<br><br>辯方問：「冇叫口號就係警員，咁有啲示威者冇叫口號，咁佢哋係咩呀？」林稱：「可能佢哋啞啩，聾啞人士都有。」<br><br>辯方播片，片段顯示被告遭制服時，左手套住一卷膠紙圈，林承認沒檢取膠紙圈，「我覺得當時佢手上冇膠紙圈喺度。」辯方昨亦向A播片，顯示被告向A揮手「好似bye bye咁」，A稱當時沒留意，但認為揮手的意思是「好得戚咁樣」，暗示「係我打你呀」。A稱轉身看到被告舉起右手、打開手掌，是施襲後「收手唔切」。他同意被告事後沒有逃走。被告被控去年12月24日在海港城2樓2417舖外襲擊A。案件押後至6月24日續審。<br><br>案件編號：KCCC3043/19</p></body></html>