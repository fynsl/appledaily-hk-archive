<html><header><meta charset="utf-8"><title>求驗客手記：摩佬轟英足總大細超</title></header><body><h1>求驗客手記：摩佬轟英足總大細超</h1><p>英超復賽首戰迎擊曼聯前，倒戈嘅熱刺領隊摩連奴為隊內中場迪利阿里被罰停賽感唔抵，怪責英足總喺處理球員行為嘅態度同手法「大細超」。迪利阿里因喺武漢肺炎疫情期間出po嘲諷病毒嚟自中國人，結果俾英足總懲罰喺網絡發表不當言論，要停賽1場兼罰5萬鎊（約49萬港元）。摩佬對英足總行動不滿，仲話比起喺疫情期間有啲人做出更錯嘅行為，但冇任何後果。</p></body></html>