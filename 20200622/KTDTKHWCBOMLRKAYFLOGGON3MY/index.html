<html><header><meta charset="utf-8"><title>「絕對係警黑合作」　前解放軍7.21當關　鋤頭棍抗白衣人</title></header><body><h1>「絕對係警黑合作」　<br>前解放軍7.21當關　鋤頭棍抗白衣人</h1><p>【恐襲夢魘】<br>【本報訊】元朗7.21事件至今檢控白衣人數量不成正比，監警會調查報告甚至指警方並無勾結鄉黑，然而有人不怕死，親述元朗黑夜的因果由來。年過七十的鄧伯曾在元朗南邊圍打滾數年，與當地江湖人物混熟，「飛天南」亦為點頭之交，然而他目睹一班與正常人無異的村民或小混混，疑在警方默許與包庇下化身暴徒，無差別襲擊途人，他當晚挺身而出持四呎鋤頭棍保護「手足」，憑江湖地位倖免於難，他想告訴全世界：「當晚絕對係警黑合作！」</p><p>年過七十的鄧伯生於肇慶，文革時期，只有20歲的他被徵召入伍擔任中國人民解放軍，五年後獲准退伍。他80年代偷渡來港打工，後來成家立室，任職地盤工人養大五子兩女，從此在新界落地生根，現時獨居天水圍，每日行山練棍鍛煉身體，坦言「身家三世用唔晒」。<br><br>老人多為建制擁護者，他毫不諱言曾是立法會前議員程介南的忠實擁躉，但近年眼見民建聯盲目支持送中例，至6.12當日看到警方對青少年趕盡殺絕，才憤然由藍轉黃。</p><p>轟警扮盲　「成百人慢慢行」</p><p>7.21當晚，他正準備入睡，但從新聞見到白衣人在元朗無差別攻擊市民，義憤填胸，急忙找出10件灰白色舊衣，帶同家中四呎長鋤頭棍，獨自乘輕鐵前往元朗西鐵站。鄧伯憶述12時39分到達現場，甫出閘便拿出衣服給「手足」更換，此時突然有30多名白衣人從停車場衝上來，鄧伯見狀立即擋在一眾手足前，蹲起馬步，舉起手中鋤頭棍準備迎戰。<br><br>「我當時攞住呢支棍，不停同佢哋嘈。我話『如果你打呢，連我打埋都得』。佢想衝埋嚟，我話『你睇清楚，你啲大佬見到我都要倒茶我飲呀，夠膽你就打我！』」兇徒不敢對鄧伯動手，只好繞過他繼續追打途人。另一批白衣人在朗逸路用木棍敲打路過車輛，其間鄧伯親眼目睹上百防暴警員走過，卻對白衣人惡行視若無睹，「成100個警察慢慢行出嚟，仲同白衣人揮手呀，我睇住。」他直言一輩子不會忘記當日畫面，「呢件事到死嗰日我都記得，係好恐怖……好難忘記，點解香港會咁亂」。</p><p>認識飛天南　事後拒打招呼 </p><p>「我喺入面（南邊圍）做過幾年嘢，佢哋都識得我。加上我同佢哋啲叔父輩經常食嘢，所以佢哋唔敢打我。」他指白衣人主要由黑社會、南亞人及中年村民組成，有人住西邊村，有人住東頭村，平日生活休閒，與平常村民無異，「佢哋其實唔係咁壞，當時受氣氛感染……可能想擦中國鞋。」連叔父飛天南亦如是，「見到我哋入去食飯，佢都哥前哥後好好㗎。」經歷一場7.21恐襲，令他對這位點頭之交徹底改觀，「之後見到佢我都唔望佢，佢打招呼我都唔望，因為我個心好憎佢。」<br><br>由正常人變成暴徒，鄧伯相信有人默許這齣鬧劇上演，「應承咗畀一個鐘，唔好搞出人命就得。」究竟是誰在幕後操控，不言自明。</p></body></html>