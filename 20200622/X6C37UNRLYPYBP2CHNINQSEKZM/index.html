<html><header><meta charset="utf-8"><title>西甲攻略：捧黃潛艇爭四食好西 - 尊嘉</title></header><body><h1>西甲攻略：捧黃潛艇爭四食好西 - 尊嘉</h1><p>周一西甲有場前列搶分大戰，第7位的維拉利爾主場迎戰第4位的西維爾。主隊自聯賽重開後三連勝之餘，更一球不失連取九分，賽前只落後西維爾五分，今仗再贏劍指前四，來屆歐聯席位不是夢；對手西維爾雖亦保持勇態，不過三日前才剛戰完巴塞隆拿，球員未必能及時回氣，為保前四優勢今仗隨時採取守勢，平手盤一於捧爭勝心更強的主隊！（球場編號：星期一11；now632台明日1:30am直播）<br><br>維拉利爾在西甲停擺時，雖有中堅拉美路富尼斯摩利復操後重傷提早收「咧」，但此子其實早已失去正選，由前狂牛國腳艾比奧爾統領的防線表現穩健，就連前紅軍左閘艾拔圖摩蘭奴亦踢出水準，協助球隊自西甲重開後三場保持不失，今仗更有年輕中堅柏奧托利斯完成停賽後復出，球隊防守力將進一步上升。至於進攻方面，兩大射手卡路士巴卡及謝拉特摩蘭奴都已重拾射門鞋，各自成為球隊上兩場的贏波功臣，加上球隊有鹹魚翻生的辛迪卡索拉在中場校炮，後備席又有卓禾斯、柏高艾卡沙等殺手，實力絕對有能力打入前四。</p><p>雖然今仗對手西維爾亦實力強勁，不過該隊在西甲重開後連場大戰，先是要出戰打吡戰惡鬥貝迪斯，三日前又激戰完巴塞隆拿，部份主將如捷西斯拿華斯、奧甘波斯、盧克迪莊等隨時未回氣，比賽末段有機會「腳仔軟」。加上目前該隊於第四位仍有一定積分優勢，作客保持和局已屬理想戰績，未必會與矢志搶分的主隊硬碰，料客軍大踢守勢波下，平手盤必捧爭勝心較強、實力不差的主隊。<br>文：尊嘉</p></body></html>