<html><header><meta charset="utf-8"><title>計劃暗殺，不如恤髮 - 陳也</title></header><body><h1>計劃暗殺，不如恤髮 - 陳也</h1><p>筆架山直幡今次轉了字體，內容與別不同：中共計劃暗殺黎智英。<br><br>肥佬黎被七人車跟蹤滋擾，粗口橫飛的車佬扮中共特工嗎？記者影住，落車除罩抽煙，一支煙的代價，可大可小，中共特工咁輕率水皮？国安法恐怖施襲的今天，市民對駐港国安公署那些未來国公，有最低要求，起碼唔會對記者喪喊BLM或者ICB。暗殺，嚴重性，講七次，但計劃二字，唔對路，家吓唔係陳茂波派一萬元救市計劃嘛。暗殺攞命，唔使等人大舉手通過，明嘅。暗殺成本唔高，但影響深重，跟這幾日聽到耳仔發癢那句官話「行穩致遠」反枱，暗殺直頭將国安法污名化！<br><br>所以呢，計劃暗殺，不如恤髮！鄭市長將底褲口罩笠上頭，喜迎撞正父親節的日食（錯過了要多等50年），綵排欽點法官的手勢。暗殺？鄭市長強烈眨眼回應：睇唔到（日食了直幡），市民咪諗多咗。將香港變成暗殺city？係唔會得逞！</p></body></html>