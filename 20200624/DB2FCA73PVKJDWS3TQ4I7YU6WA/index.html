<html><header><meta charset="utf-8"><title>【投行秘聞】印度上位有望 - 遮打道口水佬</title></header><body><h1>【投行秘聞】印度上位有望 - 遮打道口水佬</h1><p>當年的亞洲四小龍：香港、新加坡、南韓、台灣，以至後來嘅中國大陸世界工廠，最尾拍板能夠成事嘅大佬，like it or not，都係美國。經過今次「世界」大亂後，啲美國大佬除咗講到鬼死咁似層層嘅de-globalization 之外，究竟佢哋如果要再揀卒嘅時候，今次又會揀邊個呢？好多個國家名逐漸浮現：墨西哥、台灣、越南、新加坡、印尼、印度等等。<br><br>金融方面，對美國嚟講，咁多年嘅基石，香港實在難以替代。如果要代替，可能就係冷手執個熱煎堆嘅新加坡。但係，新加坡咁多年都係兩頭蛇，美國佬會唔會壓重金融籌碼還是未知之數。至於其他如製造業、加工、外工、corporate outsourcing、selective technologies之類又會搵邊個上榜呢？製造業和代工之類，睇嚟墨西哥就好似美國嘅深圳，唔多唔少今次都會再分多一杯羹。<br><br>下一個看來會藉着今次危機慢慢上位嘅係印度。因為無論在人口、人力、製造、代工、英語能力、文化接軌、corporate outsourcing和潛在的金融競爭力，印度都有機會做到和大陸抗衡。印度和大陸最大嘅分別就係印度軟件能力比硬件強。咩嘢叫做軟件強？唔係programming 軟件呀！睇吓外資行上到executive level的係印度人多還是中國人多，你就知喇。印度要做到與大陸抗衡，整個國家嘅硬件infrastructure反而要迅速啟動改良。另外，揀卒最重要嘅係唔可以同sanction list上或將會上sanction list上的國家行得咁埋。要證明呢點，印度看來越嚟越做到了。<br><br><br>遮打道口水佬<br>本欄逢周三刊出<br></p></body></html>