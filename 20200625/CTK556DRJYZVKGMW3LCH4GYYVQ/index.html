<html><header><meta charset="utf-8"><title>「失婚」變姓氏自認性冷感</title></header><body><h1>「失婚」變姓氏自認性冷感</h1><p>裕美大前年被爆戀上意大利籍男子Alex，前年分手收場，外界一直有指林作撬牆腳，裕美為林作平反︰「唔係，佢有能力撬至得，你知我鬼佬男友幾靚仔，林作根本唔係我嘅type，但佢令我學習到女仔追求浪漫、激情唔實際，原來價值觀、溝通至長久。」她又大讚林作：「對我超級好，我第一次感受到俾人當公主去看待。」</p><p>在2016年失婚後，裕美變成「失婚裕美」，更指她背夫偷食黃子恆，她表示：「好多報章都寫『失婚裕美』，呢個字已經離唔開我，好似我嘅姓咁。報章雜誌成日話佢好有錢，其實佢一啲錢都冇，離婚時一蚊都冇收佢，我講到明只係想離婚，原因真係好唔夾。再加上對方真係有對我做出暴力行為，嗰段時間，佢心知我搬出去同一個女仔朋友住，唔係黃子恆。」</p><p>裕美又言：「好多報章話我好花心，可能我個樣好蠱惑好姣，但其實我係唔姣，亦係性冷感，我冇特別需要、喜好，但啲人覺得我好花弗，坦白講我冇媾過仔，一個女仔好，你唔使媾，啲男仔會鍾意你。」問到性冷感如何跟林作協調，裕美尷尬笑說：「其實呢啲嘢都唔係太重要嘅，我自己冇強烈需要啫，我想澄清返，大家話我姣，但其實我唔係一個對呢方面好有需要嘅人。」問到林作是否配合到，她說：「冇乜特別，人年紀大，有冇都冇所謂，哈哈。」</p></body></html>