<html><header><meta charset="utf-8"><title>国安法亂入暗殺計劃 - 陳也</title></header><body><h1>国安法亂入暗殺計劃 - 陳也</h1><p>Q：国安法下中共的暗殺計劃，係點嘅？<br><br>A：先揀啱武器，伸縮棍、雷射筆是年輕人的小學雞文具，要堅揪，必然是中印部隊的狼牙棒。<br><br>Q：戰狼適合執行暗殺計劃嗎？<br><br>A：戰狼要讓路給貪狼，人家餐餐食龍蝦，床下底那五千萬使得八八九九。<br><br>Q：暗殺組附屬邊個部門？西環嗎？<br><br>A：為掩人耳目，與餐飲業界聯盟最穩妥。即殺即蒸又得，即劏即焗又得，放血後冰鮮七年都唔會穿煲。<br><br>Q：殺手有無樣睇？<br><br>A：冇，不一定八字眉，但暗藏手勢識別，話唔埋左手會捂住左邊屁股，或者左手㩒住右手唔准自己拍掌。更入肉者，會將個口罩當做底褲着。<br><br>Q：特首負責暗殺計劃嗎？<br><br>A：不排除，指派殺手抑或被殺，睇佢抽中乜簽。<br><br>Q：国安法啟動暗殺計劃，依刻買唔買樓好？<br><br>A：如果你是柒大宗教界大管家，或者紀律部隊柒個表忠阿頭，半年後大把平貨執，大量凶宅和你揀啦PK。</p></body></html>