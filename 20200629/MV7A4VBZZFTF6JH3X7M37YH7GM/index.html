<html><header><meta charset="utf-8"><title>No say no pain - 陳也</title></header><body><h1>No say no pain - 陳也</h1><p>香港華南海鮮市場指揮一批老海鮮，以舊電池僅餘的殘存power，形容香港人對国安法，是no say的。<br><br>一早知啦！令人諗起去年某日，大叔市民從巴士落車後，遇着popo免費派送TG，大叔一句「D你老母，一落車就食彈，有冇搞L錯。」黑警被佢一操，唔和你慢慢舟，係即刻舟！當刻，香港市民已墮入no say的暗黑境界了，唔使等依家。<br><br>公務員、教育界、醫護、消防、社工，被跪頸被暴打，學生哥即使未成年，同樣被捂嘴噤聲，學校被迫向教育局跪玻璃文革組長交數。香港極速變成no say ，no stand city，一年光景，完美滿足了鄭市長no stake in the society的管治願景。鄭市長摧毀香港人的圖謀，得逞！某風水術數專家一口咬定，認為她是明藍實黃，恐怕要自毀金漆招牌了。最想整瓜香港的，不見得是見錢眼開的外國勢力，大家唔使懷疑林家仨的英國護照身份。習帝精叻過普京大帝，定必查找邊個安插這隻剋煞蛾。移民外國的價碼七一後肯定狂飆，掩埋的雞籠激活藍屍，摩打腳悶聲走人，no say no pain？咪講笑啦！</p></body></html>