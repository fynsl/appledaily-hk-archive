<html><header><meta charset="utf-8"><title>亞姐照去馬　增網絡賽區抗疫</title></header><body><h1>亞姐照去馬　增網絡賽區抗疫</h1><p>2018亞姐冠軍梁雪瑤和去年亞姐冠軍羅思雅等昨日齊齊於大埔總台，宣傳2020亞洲小姐競選，宣佈10月31日將舉行香港區賽事，總決賽則定12月，鑑於疫情，大會首次新增網絡賽區，執行董事陳偉傑稱：「將會網上選5位佳麗，再集合香港同大中華區佳麗進行總決賽，預計有15至18位候選佳麗，特殊情況可能有20位，今年內舉行。」他指若疫情影響佳麗來港參選，屆時會考慮網絡選舉。梁雪瑤和羅思雅認為直播是全球潮流，羅思雅指因見不到真人談吐很重要，而梁雪瑤認為網上選舉欠真實度，建議加插素顏面試。談到早前內地有人冒名舉辦亞洲小姐競選，陳偉傑表示已作法律訴訟。</p><p>據知亞視副總裁林文龍近日找來前無綫金牌監製戚其義為亞視開拍劇集，昨日阿戚回覆指目前正籌備30集靚人靚衫的時裝愛情劇，他希望今年內開拍，他說：「角色人選仲商榷中，詳情遲啲公佈，我哋會集中香港拍攝，易控制啲，文龍畀我好大自由度，放手畀大家試新嘢！」他續說：「另一套電視電影係套殺手片，之前有同鄭浩南傾過，但佢𠵱家喺馬拉，因疫情問題要隔離10幾日，所以暫時停一停，集中搞愛情片先。」</p></body></html>