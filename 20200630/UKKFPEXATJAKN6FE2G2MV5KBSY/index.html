<html><header><meta charset="utf-8"><title>【佬訊專欄】杯弓Sir影 - 佬訊</title></header><body><h1>【佬訊專欄】杯弓Sir影 - 佬訊</h1><p>「我老公又發癲呀！」 在電話的另一端，阿儀的抱怨聲此起彼落。Peter心想，又來了，於是乎開了電話的speaker放在床上，拿起枕邊的《查泰萊夫人的情人》，一邊讀書，一邊聽阿儀的呻吟。<br><br>阿儀是Peter的中學同學，身材標致，皮膚白皙，說話也文靜有禮，惟獨眼光不太好，嫁了個警察老公。畢業後兩人很少聯絡，上年在陰差陽錯之下，才開始互text噓寒問暖，最後更在本來home alone的阿儀家中，過了個愉快的聖誕節。至此之後，他們每個月都會見上一兩次，幾乎每個星期都會通一兩個電話。特別當忠誠勇毅的阿儀老公，在街上維護法紀時，Peter也心裏有數，開始expect阿儀的電話及邀約。<br><br>「你呢，記唔記得我有件黃色Stutterheim雨褸呀，呢，上次落雨出嚟我着過嘅呢。嗰件褸我當年grad trip喺瑞典買㗎，隻黃色好靚，好sharp，落雨着好搶眼㗎。」Peter靜靜地等重點。「佢呀，唔知發咩神經，噚日執衣櫃話要我掉咗佢！話橫掂都少着，唔好阻住，黐線，唔知佢個腦諗乜。」「咁都得？嗰件褸好靚㗎喎。」Peter其實大概估到阿儀老公的思路。當警察連黃色頭盔飾物都容不下的時候，他們的心理壓力，大概用「杯弓Sir影」也不足以形容。<br><br>阿儀繼續呻了五分鐘，最後不忘嬌嗔一下，搖一搖芳心難耐的尾巴：「我真係頂佢唔順喇，好想出去放鬆吓。」聽到重點，本來正在敷衍的Peter立即坐直了身子。「我哋可以搵日去銅鑼灣食個brunch，然後再返你度。不如就今個星期三？」<br><br>佬訊<br> http://fb.com/loshunhk/ <br></p></body></html>