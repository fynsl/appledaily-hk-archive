<html><header><meta charset="utf-8"><title>三口家搭尾班車　父盼子尋香港根</title></header><body><h1>三口家搭尾班車　父盼子尋香港根</h1><p>帶着妻兒去流亡？35歲的Alien（化名）原本工作穩定、養妻活兒，一場反送中運動後，被迫舉家流亡台灣。支援機構耍手擰頭——「帶埋老婆仔女過嚟？不了。」意外發現妻子再懷孕，孩子出生隨時變無國籍人士，台灣人？香港人？大兒子也只有11年的香港記憶，Alien盼透過口述身教講述歷史，「佢始終是香港人」，「好希望有一天，真的可以回到我們想要的香港」。</p><p>年長流亡者難獲支援</p><p>「我呢個年紀，好聽叫逃亡，難聽啲叫走佬。」Alien在2014年傘運做過物資站、也在龍和道開過戰；到了2019年，在前線食煙食彈，也在後方做開闢倉庫、家長車等。令Alien下定決心出走，是踢保襲警、藏有攻擊性武器等三項罪後，住所遭遇密集式半夜拍門，太太也被便衣警跟蹤。加上後來涉及一宗較敏感案件，身邊隊友被捕而無法保釋，「拍門又有，又跟過我老婆，我無可能唔帶佢哋走。」Alien一家最終在2月台灣封關前，搭上流亡最後一班車。</p><p>到了台灣，求職第一關也五星級難度，皆因他從事的地盤科文，在當地多數用台語交流，隨時無着落。就連日常生活去街市買菜，也被難倒。「去街市問人菜心，無人知嘅，但原來在台灣叫油菜」。明明月入40,000元，年年加人工，出走台灣由零開始，「如果不是有家室，我大男人一個，公仔麵一餐、麵包又一餐，唔會餓死。」<br><br>更意外的是，Alien在台灣發現太太懷孕，「本身一家三口要重新來過，知道這個消息，有點像十多歲少年發現女友有咗BB的感覺，有諗過要唔要好呢？」更嚴重的問題是，在台灣出生者跟從「屬人原則」，即其國籍基於父母的身份，兩人擔心小孩變成無國籍難民，「大仔就算攞唔到台灣身份，都有香港，咁細佬點呢？」<br><br>但外界對抗爭者的印象都是年輕人和學生，Alien在台灣求助也四處碰壁。試過聯絡NGO，「一聽到呢個年齡層就不再聯絡」，被問「點解要帶埋老婆仔女過嚟？」試過被騙，「話要攞我哋資料，唔畀資料就會被人遣返」。幸獲一直幫助香港抗爭者的紀錄片《暴民》導演周世倫相助，Alien一家才暫時安頓下來。深感大齡流亡者在台之路難行，他與友人均不願年長流亡者做蝗蟲2.0，希望組織社企讓這批人自力更生，「我哋走咗，香港運動都幫唔到乜嘢，都希望能幫未來台灣的手足」。</p></body></html>