<html><header><meta charset="utf-8"><title>抗爭相冊　逆權紀念品下架</title></header><body><h1>抗爭相冊　逆權紀念品下架</h1><p>【本報訊】國安法魔爪無限延伸，有售賣抗爭標語產品的店舖為免誤中惡法，即日將印有「光復香港 時代革命」、「五大訴求 缺一不可」字句的產品下架，慨嘆：「連文宣同表達訴求都唔可以，就已經係冇自由！」</p><p>設計者促釐清問題字句</p><p>黃店「9CakeTopper」售賣自行設計的生日蛋糕牌，反送中後加入不少抗爭口號生日牌，於網店、自動販賣機、實體店等寄賣。負責人Venice表示，暫時已將「光復香港 時代革命」、「五大訴求 缺一不可」兩個蛋糕牌下架，但其他在抗爭時期出現的字句例如「齊上齊落」、「毋忘初心」等則繼續售賣，「總之繼續做應該做嘅嘢，如果真係有比較敏感字句，因為未知咩字眼會定罪，所以會落咗架先。」</p><p>對於黃店被迫清文宣，她坦言早有心理準備，惟現時法例未清晰，促請政府清晰說明甚麼字句有問題，令商家做生意和宣傳時多加注意，「連文宣同表達訴求都唔可以，就已經係冇自由，實際影響係有好多嘢要避忌，小心啲，有啲敏感嘢都唔會出住」，強調一定會堅持立場，「我唔覺得『香港人加油』會影響國家囉，暫時都仲會繼續出。」<br><br>抗爭主題相冊《Wounds of Hong Kong》原本於多間黃店有售，相冊的攝影師高仲明在facebook指，見黃店遭警察上門「溫馨提示」文宣或違反國安法後，為免令商戶招惹麻煩，「某些書籍需暫時下架」，但讀者仍可在網站郵購或個別實體店選購。<br><br>大律師黃宇逸認為，商店售賣的創作品是否宣揚違反國安法訊息，暫時沒有劃一標準，「設計者同買家、賣家對於同一件物品表達嘅訊息，都可以好唔同」，即使這些物品最後在抗爭現場出現，也難以單憑物品證明其違反國安法。</p></body></html>