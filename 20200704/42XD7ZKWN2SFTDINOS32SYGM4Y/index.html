<html><header><meta charset="utf-8"><title>晨早6點　下晝5點　唱兩場　Eason網上慈善騷　助百人就業</title></header><body><h1>晨早6點　下晝5點　唱兩場　<br>Eason網上慈善騷　助百人就業</h1><p>繼「歌神」許冠傑、郭富城舉行過慈善抗疫騷，昨日「香港現場演出及製作行業協會」於尖沙嘴舉行記招，宣佈陳奕迅（Eason）將於下周六（11日），以網上直播形式舉行「Live is so much better with Music Eason Chan Charity Concert」慈善演唱會。<br><br>「香港現場演出及製作行業協會」由何麗全、葉偉忠、蔡健輝與謝嘉豪四位業界幕後要員於近日成立，他們有見演出及製作業界受疫情影響而零收入，故成立一個平台，希望能為演出業界紓困解憂。該會昨日亦宣佈成立「演製抗疫基金」，將會發放善款給協會會員，暫時已有過千人登記成為會員。</p><p>回憶紅館熱鬧</p><p>昨日大會播放Eason預錄片段，他由紅館後台閘口步入紅館會場，面對四面台、過萬張空凳，Eason說：「未見過紅館咁靜，如果唔係疫情都唔會休息咁耐。紅館特別之處係四面台，前後都俾人睇晒，排舞又要顧及四面。後台亦有好多寶貴回憶，𠵱家幾冷冰冰，但有演唱會時就佈滿花海，見到好多工作人員，後台真係好正好熱鬧。」他指疫情是無人能預計情況有幾壞，但明日又是一天新開始，地球不會為此而改變，太陽依舊升起，好與壞都會過去。<br></p><p>何麗全指Eason有意為業界做點事，所以一口答應演出，更是不收分文，今次更創造出一百多個就業機會。演唱會將分兩部份，頭段是上午6時的日出時份在戶外做直播，預計約半小時，屆時會全球轉播；當日下午5時會移師室內演出，先重播早上演出片段，緊接再有半小時的室內直播演出，Eason已經跟30位頂尖樂手排練個多星期。<br></p><p>演出場地保密</p><p>演出時，工作人員及樂手會戴上口罩，何麗全表示由於有限聚令，不會公開早、晚演出場地。協會已收到500萬元捐款，開騷當日會設定捐款時段讓全球捐贈，截數後會聯同500萬元善款，全數發放給協會會員。<br><br>Eason原定去年12月再踏紅館舞台，舉行25場跨年演唱會，可惜因社會狀況而取消所有場次。及後全球爆發武肺，令Eason開騷無期，如今他決定先於網上直播演出，實在是歌迷喜訊。</p></body></html>