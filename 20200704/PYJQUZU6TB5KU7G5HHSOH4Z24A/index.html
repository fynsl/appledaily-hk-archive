<html><header><meta charset="utf-8"><title>我要向梁振英舉報德媒 - 馮睎乾</title></header><body><h1>我要向梁振英舉報德媒 - 馮睎乾</h1><p>前日閱德國《世界報》（Die Welt），赫見〈中國行徑如海盜團〉（China benimmt sich wie eine Piratenbande）一文，作者為《世界報》社論主筆克勞爾（Torsten Krauel）。觀其文通篇歪理，辱我中華，詆我天朝，我乃怫然作色，拍案而起，面朝西方，指空氣而痛罵曰：「克勞爾，汝今干犯港區國安法第三十八條，即『不具有香港永久居民身份的人在香港以外針對香港實施本法規定的犯罪的，適用本法』，若不速來投案，我國必大張撻伐，翦爾凶蠻，勿謂言之不預！」叱詈既畢，窗外唯聞啞啞數聲，蓋一隻烏鴉悠然飛過也。<br><br>克勞爾稱，我國主席習近平方今對香港之所作所為，乃繼普京吞併克里米亞後，「第二度對國際社會秩序之正面攻擊」（der zweite Frontalangriff auf die internationale Weltordnung），因中國單方違反《中英聯合聲明》，剝奪港人言論、集會及遊行自由，亦摧毀香港司法獨立。克勞爾又云，孟晚舟遭逮捕，中國即劫持二加拿大人為質，「此等行徑，平日僅見於北韓、海盜與恐怖分子。」（eine Methode, die sonst nur Nordkorea, Seeraeuber und Terroristen anwenden）。<br><br>七月一日德國接任聯合國安理會主席，必頻繁與中國打交道，克勞爾亦敦促德國社民黨（SPD）與美國、歐盟同一陣線，無需「戴天鵝絨手套」（mit Samthandschuhen）對待中國——德語所謂「戴天鵝絨手套觸摸」，即小心翼翼、如履薄冰之看待。此文充斥仇恨言論，指鹿為馬，是可忍孰不可忍？克勞爾本德國勢力，復圖勾結歐美勢力，罪加一等矣。<br><br>頃聞全國政協副主席梁振英下此懸賞：「賞金最高可達100萬港元，以鼓勵舉報及協助拘捕違反《中華人民共和國香港特別行政區維護國家安全法》的本港及其他地區人士。」本人現舉報「其他地區人士」，即  《世界報》社論主筆Torsten Krauel，請梁副主席回覆此人該當何罪、如何處罰。憶聖奧古斯丁《上帝之城》有云：「為國無義，與大盜何異？」（Remota iustitia quid sunt regna nisi magna latrocinia?）使梁副主席不伸張正義，繩克勞爾於法，則陷國於不義，cheap莫大焉！</p></body></html>