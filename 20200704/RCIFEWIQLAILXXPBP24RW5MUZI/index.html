<html><header><meta charset="utf-8"><title>非黃非藍事實派</title></header><body><h1>非黃非藍事實派</h1><p>袁彌昌的父親袁弓夷，近日親身到美國為港人發聲，讓無數香港人感動。可是身為兒子的袁彌昌早前在電台開咪，卻直指爸爸行錯方向。此言一出，立即被網民鬧爆：「袁弓夷金黃到爆，點解有個藍絲仔袁彌昌。」訪問當日，袁彌昌仍不太認同爸爸的做法，「佢不嬲係一個制止唔到嘅人，尤其疫情期間，佢收集到好多意見同諗法，好想講出嚟。佢其實係勇武派！」<br><br>每次堅稱中立的袁彌昌，早前加入自由黨榮譽主席田北俊發起的希望聯盟，他表示自己非黃亦非藍，也不是中立：「中立係不偏不倚，中間同中立好大誤會，我哋講事實，係『事實派』。𠵱家係一邊只聽北京講，另一邊就係咁反對，拉拉扯扯令議會失效。」他更說想做「和事佬」：「想喺呢個形勢之下先令大家停火。」</p></body></html>