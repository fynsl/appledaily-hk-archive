<html><header><meta charset="utf-8"><title>劉公子獲保釋出院</title></header><body><h1>劉公子獲保釋出院</h1><p>富商「劉公子」劉定成7.1下午現身銅鑼灣時，被警方突擊拘捕，在北角警署扣查期間，前日凌晨感到心痛不適，被送往東區醫院羈留病房接受治療。他前晚以500元保釋，昨日中午12時由助手接出院返家。<br><br>《蘋果》昨日聯絡劉公子，他講述被捕情況：「我睇到林卓廷呼籲喺銅鑼灣百德新街擺街站賣獎券，我去影相箒，點知警方突然兩邊包抄拉起封鎖線，巿民無路可逃，我就係咁被拉咗去，警方話告我非法集結。」又指在北角警署大約晚上9時許，已完成落口供和打手指模程序，但不准離開，劉公子說：「警方一直和你拖，我肚餓又冇嘢食，大約凌晨12點我話唔舒服，我要食血壓藥，又唔准食，佢哋就安排我坐白車去東區醫院。」他指警方更扣留他的手機，形容這個7.1「永世難忘」。</p></body></html>