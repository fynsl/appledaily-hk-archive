<html><header><meta charset="utf-8"><title>篤自己個仔灰 - 陳也</title></header><body><h1>篤自己個仔灰 - 陳也</h1><p>去年七一的案件，拖足一年才審結。八歲孩子法庭內目送父親罪成遭押走，強忍住淚水。到今年六月最後一個周日，一個尋常三口之家出街，父親遭黑警強行拘捕，母親單手摟住孩子，另一隻手還拎住一杯台式凍飲。孩子摟住母親的腰，口罩難遮眼鏡下痛苦的淚水。記者說這個孩子泣不成聲，淚別遭捉上警車無情情被帶走的父親。目測他也是八歲左右。<br><br>這些孩子長大後，不說太遠，N年後，約莫24歲的時候，香港還有值得他們留戀的人與物？會興奮share橫額「我哋真係好撚鍾意香港」？抑或，那個比「背影」更催淚的父親繫獄鏡頭，會扭曲成另一種殘酷現實：網傳乘夜機離港那位被捕者，是被父親篤灰。父子、夫妻互相批鬥，是文革十年的浩劫日常。国安法殺到，為父者搶先搵自己個仔祭旗，為港版文革拉開序幕。689個仔假如係手足，篤硬！鄭市長兩個揸英國護照兼被阿媽嚴限不要回來香港的乖仔，萬一係國際聯線人，一襲紫衣捧住国安法但更似是捧住骨灰龕嘅佢，篤唔篤？</p></body></html>