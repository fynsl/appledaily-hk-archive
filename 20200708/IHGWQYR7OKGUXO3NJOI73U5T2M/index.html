<html><header><meta charset="utf-8"><title>星級網友：拿度例牌55磅力　舒娃「大客」</title></header><body><h1>星級網友：拿度例牌55磅力　舒娃「大客」</h1><p>過去13年，Dickie到30個大滿貫賽事參與穿線，曾與不少世界級球手共事，當中以積歌域、拜仁兄弟及舒拉寶娃幾位印象最為深刻。</p><p>Dickie指球拍磅數高低等於線的鬆緊程度，高磅數球拍彈性較低，適合網前打法；相反低磅數彈性高，力量亦較大，適合底線抽擊。他補充指影響磅數高低的因素有很多，包括球手風格、場地種類、甚至球手狀態。他與不少球員都私交甚篤，前一姐、塞爾維亞的積歌域就是其中之一，但他透露積歌域是行內公認是最具挑戰性的球手，常與穿線師有磨擦，皆因她對球拍磅數的要求極高：「本身積歌域打嘅磅數好高，但佢慣用嘅球拍好易走磅，加上佢對磅數嘅敏感度好高，如果唔熟悉箇中竅門好難處理。」</p><p>同樣要求高的還有美國傳奇男雙組合拜仁兄弟，一般球拍磅數以公斤計算，但拜仁兄弟所用的球拍精準度達半磅，十分考驗手功。年初退役的五屆大滿貫冠軍舒拉寶娃的故事亦相當經典，Dickie透露，舒拉寶娃在比賽前一天要求穿12支球拍，2個磅數各6支，視乎她當日的狀態決定出賽磅數：「首日賽前落雨，全部球拍要重新穿過，加上佢練習時用嘅嗰幾塊，即係舒拉寶娃第一場比賽前，已經穿咗近30塊拍。」然而，凡事都有例外，「泥地王」拿度即使是在硬地場的澳網及美網、紅土場的法網、抑或草地的溫網，一律要求55磅（拉力）。雖工作高壓且繁瑣，但Dickie認為在世界級水平，場上每個細節都足以改變賽果，故球手對球拍有要求是必然，不會視之為麻煩工作。</p></body></html>