<html><header><meta charset="utf-8"><title>【信里一城】我在私竇看見女藝員 - 小師兄</title></header><body><h1>【信里一城】我在私竇看見女藝員 - 小師兄</h1><p>走入工廠區，你不難發現又林寶堅尼又法拉利。廠佬嘛，身家與搵錢能力，是門外漢看不到的。廠佬除了賺錢，又識享受，不知多少廠佬都買入工廈作為私人娛樂場所。<br><br>工廈呎租低，面積大，夜闌時，真是人靜，滿足到有頭有面的人不想被撞破。有廠佬踩界開設會所，行會員制，只限朋友介紹入會，提供美酒佳人、直播球賽，甚至提供非法外圍下注。當然錢由廠佬出，死士來經營。我見過灣仔、紅磡、長沙灣及元朗都有這些會所，我把會所分成3個級別，分別老闆級、經理級及平民級。平民會所會員大部份為打工仔，陪坐主要來自東南亞，包括泰國、菲律賓及越南，以低廉酒水居多，無外圍波，但有舞跳有歌聽，場地有做隔音，亦揀選一個附近有單位被租作band房的地方，門外的人以為夾band太high，其實是另一種high。<br><br>經理級會所的酒水稍為好啲，會員大部份是中產、管理層，陪坐則多了些雙程證人士。至於老闆級會所，在灣仔駱克道近菲林明道，有一個幾千呎寫字樓，內櫳改裝為日式會所，紅磡維港中心都見過，陪坐級數有模特兒、鬼妹、日本妹及韓妹。我親眼見過一個熟口熟面的女士，後來睇了一個電視綜藝節目，原來係電視台女藝員。<br><br>小師兄<br> http://fb.com/siuching28 <br>本欄逢周四刊出</p></body></html>