<html><header><meta charset="utf-8"><title>怨防疫甩漏　食肆料生意減半</title></header><body><h1>怨防疫甩漏　食肆料生意減半</h1><p>【本報訊】政府再度收緊限桌令，再打擊食肆生意。有食肆負責人預料生意下跌至少一半，坦言不寄望政府撥款幫助，「唔再爆發，對全香港已經好大幫助」。有食客則批評政府未有及早封關，堵塞豁免檢疫措施漏洞，最終爆疫。<br><br>港府午夜起收緊針對飲食業的限桌令，食肆顧客入座率不多於六成，一枱最多坐八人。創意廚房老闆馬小姐表示，近一、兩個月生意好轉，跌幅由七成收窄至三成，勉強收支平衡，料限桌令「加辣」會令生意跌減半，「我寧願唔開舖，蝕舖租算，但係啲客儲咗好耐，你唔開舖以為你執笠，都係激氣。」她對政府檢疫政策多漏洞感無奈和生氣，「我已經唔寄望有咩撥款，做好防疫措施已經好夠」。Felice Cafe &amp; Pasta餐廳經理李小姐表示，昨晚已有客人來電更改訂枱人數，甚至取消預訂，料生意因措施及疫情下跌四、五成，直指政府若及早封關，收緊豁免檢疫措施，便不會造成如今結果。</p><p>食客：短期以外賣為主</p><p>食客施先生亦為食肆不值，承認第三波疫情或減低外出用餐意欲，又指政府應一早封關及堵塞豁免檢疫措施的漏洞，而非事後針對食肆和酒吧。另一食客黃小姐指政府防疫不力，限聚政策荒謬，「室內唔係危險過室外？室外就有限制，而室內就冇？」她認為，政府應擴大檢測範圍，「唔係只係出事嗰幢先做。」同行的食客王小姐稱，相信短期內會以外賣為主。</p></body></html>