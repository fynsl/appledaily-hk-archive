<html><header><meta charset="utf-8"><title>趣趣地：昂熱中場又當眾自瀆被捕</title></header><body><h1>趣趣地：昂熱中場又當眾自瀆被捕</h1><p>本報五月報道過，法甲昂熱中場艾美拿尼喺寓所樓下嘅庭院自瀆，俾鄰居發現報警，最後俾人帶咗返差館，獲釋後已喺個人ig出post道歉。只不過兩個月後，法國傳媒報道，呢位阿爾及利亞國腳又一次喺公眾場所自瀆而俾人拉。球會就表示因為案件已進入法律程序，唔再多講，而且佢嚟緊就會為五月初首次犯案被捕而上庭，罪成嘅話仲好可能面臨罰款甚至監禁。</p></body></html>