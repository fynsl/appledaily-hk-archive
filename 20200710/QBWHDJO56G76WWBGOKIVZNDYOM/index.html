<html><header><meta charset="utf-8"><title>政府圖阻選民表態反惡法</title></header><body><h1>政府圖阻選民表態反惡法</h1><p>【本報訊】政制局局長曾國衞高調指初選違法，民主派相信他旨在恐嚇市民，以拖低初選投票率，甚至令參與初選的義工有憂慮，圖影響初選進行，而最終目的無非是擔心大批港人透過初選投票表達對港版國安法的不滿，懼怕國安法出台後的首項民意測試。</p><p>「香港人唔好自亂陣腳」</p><p>參與民主派新西初選的議會陣線朱凱廸認為，曾國衞質疑初選違法，反映中共十分擔心港人在初選投票，表達對國安法的不滿，「香港人𠵱家面對呢個政治恐嚇，我哋最關鍵就係唔好驚！驚呢，佢就會將呢啲恐怖繼續瀰漫。」<br><br>參與民主派新東初選的民主黨林卓廷則指，民主派過去亦曾舉行初選，但政府從來未如曾國衞般質疑違反《選舉（舞弊或非法行為）條例》，反映曾旨在恐嚇，「我覺得佢（曾）係極其可恥」。林估計，政府將無所不用其極打壓初選，希望巿民不要中政府的奸計，「最得人驚嘅，係我哋被自己嘅恐懼而嚇倒，我希望所有香港人唔好自亂陣腳，一定要企硬，表達我哋公民嘅意志、表達我哋意願，係我哋基本嘅政治權利」。<br><br>同樣參與新東初選的公民黨楊岳橋質疑曾國衞出言恫嚇，「只係唔希望香港人團結，令民主派可以整合到一張﹙民主派陣營﹚名單﹙9月正式﹚參選」。</p></body></html>