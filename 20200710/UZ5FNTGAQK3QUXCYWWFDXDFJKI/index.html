<html><header><meta charset="utf-8"><title>公民黨造勢　吳靄儀籲港人勇敢行出來</title></header><body><h1>公民黨造勢　吳靄儀籲港人勇敢行出來</h1><p>【本報訊】公民黨昨晚舉行初選催票活動，呼籲市民7月11及12日投票，剛獲美國律師協會頒發本年度「國際人權獎」的前法律界議員吳靄儀亦有出席，她強調在目前動盪局勢下仍然出選者，其志可嘉及有勇氣，並指初選絕對合法，呼籲港人不用害怕，堅持自己投票的權力，「行出嚟，表達我哋係唔肯認輸」。前黨魁余若薇則稱，「越驚越縮空間只會越細，越多人投票保障會越大」，寄語港人「做返平時做嘅嘢，唔好自我放棄、審查，人哋都未拉你就驚定先」。</p><p>岑子杰：戰鬥意志仍喺度</p><p>循九東參加初選的立法會議員譚文豪認為，香港人現時的抗爭，「係為咗令下一代唔使抗爭」，認為國安法雖將恐懼包圍香港，但相信香港人願意互相扶持，亦不怕極權打壓：「你有鄭雁雄（國安公署署長），我哋有鄭達鴻，點解要驚你？」循港島參加初選的鄭達鴻承諾公民黨上下會與香港人同行，指民主派「35+」目標或許無法達到，但認為「未投票就認輸，就唔係香港人」。<br><br>參與新界西初選的工黨吳敏兒昨晚也在葵芳舉行造勢會，獲社民連岑子杰等撐場。吳敏兒指國安法之下，「每個留嚟香港嘅抗爭者，其實同監獄嘅距離係咁近」，形容香港正在劫難中，承諾會留守到尾，與香港同行。岑子杰呼籲市民積極在初選投票，指國安法恐嚇下，「我哋要用初選選票話畀全世界知，香港人心不死，戰鬥意志仍然喺到」。</p></body></html>