<html><header><meta charset="utf-8"><title>港姐次輪面試　鬥是非鬥性感鬥富貴　賴琦媛愛媾紅二代　寸爆唔認整容</title></header><body><h1>港姐次輪面試　鬥是非鬥性感鬥富貴　<br>賴琦媛愛媾紅二代　寸爆唔認整容</h1><p>今年港姐選舉早前「翻生」復辦後；再以「疫市筍工」做招募口號，搞完網上面試後，最終仍要在電視城進行真人面試，以免被佳麗「照騙」。繼上月尾首次真人面試後，昨日再在電視城進行第二輪面試，不少首輪面試後被「起底」的是非佳麗相繼順利入圍，當中包括何君堯姪仔女友黃婉恩（Yancy）、藍絲賴琦媛、40億千金蔡頌思及性感出位的陳煦凝（Amber）等，她們昨午與其他佳麗先到康城集合上車再前往電視城。佳麗在下午5時先見傳媒，昨晚8時再與海外佳麗進行網上面試。</p><p>何君堯姪仔女友封嘴</p><p>穿上泰山裝的Yancy坐的士到康城，被問到是否何君堯姪仔女友時，她即表現避忌只說：「我係喺英國出世同長大，多謝大家關注，今晚睇港姐面試live時，我會解答大家。」再追問為何刪除在社交網的男友相片，以及會否擔心因此影響民望等問題時，Yancy一概沒有回答。</p><p>至於年僅20歲、被爆料指疑似整容及愛媾內地富二代的藍絲賴琦媛，昨日面試前，對於傳聞一概否認：「冇喎，大家對我又唔了解。」表現又寸又囂張。她在晚上的直播面試，回應上次坐Benz面試，她指自己「成日坐」，至於被指囂張，她謂：「太緊張講錯嘢，我會反省，我今日都坐一架價值不菲嘅車嚟，就係地鐵。」至於被指整容及媾富二代，賴琦媛續說：「我係純天然，為咗參賽，我4月開始減肥，由55.5kg減到𠵱家49kg。至於識朋友，唔好執着喺個詞語度，朋友有唔同背景，最緊要大家玩得開心。」至於被指寸嘴，她稱只是自己不擅表達，令大家有所誤會。</p><p>Amber減肥降兩Cup</p><p>現年24歲的Amber在Ig內有大量性感相，有些造型更十分大膽，對此她謂：「我係鍾意貼性感相，不過暫時唔會再貼。」Amber又自爆體重最高峯時曾試過有130磅，但去年11月開始積極減肥，結果成功減走30磅，現在只有95磅，她表示：「𠵱家多咗運動，身材好咗，咁咪趁後生影多啲靚相。」Amber亦坦認減磅後上圍足足縮少了兩個cup，有得有失。此外有網民指Amber的下巴兜兜，疑似整容，她否認說：「我個下巴由細到大都係咁。」</p><p>已故「海產大王」蔡繼有孫女「40億千金」蔡頌思，昨日穿上露肩裙拿着名牌手袋出現集合點，但她未有如其他佳麗除下口罩拍照，十分錫身。會否覺得自己的雄厚背景有助參選？蔡頌思表示：「希望大家以我個人身份去睇我，屋企人都支持我參賽。」父母有否在經濟上大力支持？她謂：「自己都有積蓄，我唔介意人工低學吓嘢。」蔡頌思曾跟港姐冠軍袁詠儀合作拍賀歲片，有否曾向她請教心得？她笑言沒有。</p><p>蔡頌思合約或有牴觸</p><p>提到蔡頌思有份演出的的電影《散後》，因內容涉及反修例運動，結果上映無期，她只說：「我有拍過呢套電影，冇聽過所拍嘅電影上唔到。」不過，眾佳麗下午5時在電視城會見傳媒時，卻不見蔡頌思及另一佳麗蔡小蝶出現，無綫方面解釋兩人與其他機構有合約，跟無綫合約有牴觸，因此要再核實是否能夠參賽。此外，之前自稱是美容院代言人的李諾兒及被形容為「翻版陳貝兒」的鄺靜汶，雖然條件不錯，但昨日卻未見蹤影。李諾兒參加首輪面試後，即被網友揭發她曾在交友程式扮單身推銷美容院產品，甚至向客人發脾氣等黑歷史，未知是否因此被foul。</p></body></html>