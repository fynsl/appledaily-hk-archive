<html><header><meta charset="utf-8"><title>【摸魚手札】被借來的23年時光 - 渾水</title></header><body><h1>【摸魚手札】被借來的23年時光 - 渾水</h1><p>過往這幾年家庭聚會，父母不停催我移民，「仔，現在香港很危險，你快點走」。通常我會安慰他們，黎智英、黃之鋒和李柱銘才是名單上最危險，我只是小小專欄作家，更不是《蘋果》員工；也好在英語也不好，連勾結外國勢力的資格都冇，前面死10萬人都未到我。<br><br>國安法後，父母情緒勒索升級，我開始招架不住，「你快點走，我們走不到，只能死在香港。你走後不要再回來，我兩老已決定把骨灰葬在姨媽旁，表哥表姐拜山掃墓，也會給我鞠躬添香。遺產你不必回港搞，香港有逆按揭，我們靠這筆錢和退休金，也夠了」。年紀略大，淚腺已退化，但每次聽，心還是揪得有點痛。<br><br>國安法後，啲人用二次回歸嚟形容，我幾鍾意呢個概念。正能量膠最鍾意講「半杯水可睇成一半滿或一半空」理論，本來今時今日發生嘅嘢，1997年主權移交時已經要發生。正面看待，我哋賺咗23年相對自由嘅空間同生活。這想法犬儒，但無疑是不錯的自我安慰，尤其社會充斥悲觀和無力感。<br><br>決定是否移民是個鬥慘遊戲。我30未到，對比上幾代老屁股，當然慘過佢哋；但當我望一啲後生幾年又或十幾歲朋友仔，佢哋又慘過我。他們這一代有人要坐監，有人要流亡，甚至死得不明不白。仲有得揀嘅，都只係無病呻吟。<br><br>對移民看法，趙立堅說港人去英國是搬磚摘生果。先不論藍領好搵，難道在港苟且偷生，又能擔保生活方式不變？只是23年已大軍壓境，我們喪失自由，大陸人取代港人，不論工作機會、教育還是現在大家重視嘅醫療。<br><br>這幾年我儍儍吓讀咗個專業資格，間接裝備自己，即使移民英國讀博士，也找到門路。最近想讀多一個實業工作技能裝備自己，赫然發現有工種叫「催乳師」，男性也可入行，大開眼界。副局長何啟明最令人難忘的言論是他太太在大陸解決乳腺產奶問題，可見需求甚殷。<br><br>哲學家維根斯坦做過園丁和鄉下教師，史賓諾沙也磨玻璃，無阻他們成為最偉大哲學家之一。毛澤東和愛因斯坦闖大事業前也做過圖書管理員。移民一定有適應期，每個人對生活有追求，能滿足簡單物質需要，喺自由空間讀書和思考人生，順便發展我的催乳事業，於願足矣。<br><br>渾水<br> http://fb.com/muddydirtywater </p></body></html>