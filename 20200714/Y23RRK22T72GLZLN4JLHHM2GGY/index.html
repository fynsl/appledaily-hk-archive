<html><header><meta charset="utf-8"><title>【中環在線】港視推WFH「三聲內接電話」 - 李華華</title></header><body><h1>【中環在線】港視推WFH「三聲內接電話」 - 李華華</h1><p>本港爆發第三波武肺疫情，多宗確診個案源頭不明，華華留意到唔少公司又再重新WFH。不過，華華收到香港電視（1137，HKTVmall）最新推出嘅WFH計劃內部電郵，計劃被形容「慘過坐監」。<br><br>電郵入面話，選擇參與WFH嘅同事，絕對唔可以自己或者同朋友出街，包括飯聚、行街、行山、娛樂等。而手提電話就要設定為響鬧模式，人才管理部會不時隨機抽樣致電同事，「同事需於電話鈴聲三聲之內接聽電話」。如有違反，會受到嚴重處分甚至解僱。HKTVmall解釋話，以上計劃係唔希望同事日間留家工作，但其餘時間照舊外出同聚餐，對於減低「受感染」同「傳染」機會並冇幫助喎。<br><br>睇嚟去廁所都要手機傍身，比返公司仲嚴厲；華華問過資深獵頭人張慧敏（Son姐）點睇，她話係「侮辱員工、慘過坐監」，同時認為WFH可以先同員工協商分工，認為係一個好好機會，俾僱主同僱員檢討日常工作咁話。<br><br>李華華<br>mailto:LiWaWa@AppleDaily.com</p></body></html>