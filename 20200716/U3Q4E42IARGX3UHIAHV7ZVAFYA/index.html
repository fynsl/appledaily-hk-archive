<html><header><meta charset="utf-8"><title>【八十後投機客】炒味退去　轉攻為守 - 灝昇</title></header><body><h1>【八十後投機客】炒味退去　轉攻為守 - 灝昇</h1><p>上周提到轉炒風，個股越炒越冷、越細，想不到即使大水漫灌之下仍是整個大市見頂指標。上周仍有將早前2018期權盈利部份推多一口的話，亦無為再加注，任由期權坐到月尾，睇睇有冇驚喜便算。至於兩隻冷門股759、551，雖未中止蝕，但仍未到目標價，一星期以來759仍見有不少成交買入，亦曾一度上試0.69元，惜離0.73元仍有些微距離，隨着市況轉淡，需嚴守止蝕，如果唔等得亦可酌量減持。<br><br>最近一星期市況看來，一眾強勢股亦有點神經刀，大多只見一剎那的資金流入而未能持續，大多強股都已在macd的歷史高位而未能維持原先上升軌迹，轉為高位出現大波動，反映原先一致看好的上升睇法轉為好淡爭持，所以想順勢捕捉強勢股甚有難度，亦反映市場比7月頭資金冷靜得多。由於慣常的強勢股欠缺升浪，資金亦減少流向炒落後的細股，所以即使炒細、炒冷，亦未能有高命中率。整體來說，市場仍有個別股份能迎難而上，但有炒味的比率逐漸縮減，所以先走為敬，既然無炒味，減減倉先未嘗不是一個好選擇。<br><br>高潮過後要立即叫大家停手相信絕不容易，特別不少強股回調下，可能見證倉位淨值由高位回一截，更是想追回損失，但這個想法往往令不少股民蟹多一次，慎戒。如果未想撤退而又想買點保險，可以考慮買對HSI 264/266 Credit call spread，即沽出26400認購期權，買入26600認購期權，執筆時約有50點期權金，7月底如升穿26600則輸200點，一套大權收$2500，但若然大市7月底能重上26600，重拾上升動力，這個保險費則十分抵俾。<br><br>灝昇<br> http://fb.com/speculatorjunior/ <br>本欄逢周四刊出</p></body></html>