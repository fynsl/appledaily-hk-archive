<html><header><meta charset="utf-8"><title>【智取大市】揸ATMX純為賭博 - 晉佳</title></header><body><h1>【智取大市】揸ATMX純為賭博 - 晉佳</h1><p>武肺疫苗進展順利，預料可以9月誕生，呢個消息成為科技股急散水嘅觸發點。美國最新貨幣供應M2數據顯示，6月29日一周M2輕微下跌，係3月以嚟第一次按周跌，無限印銀紙嘅預期恐被扭轉，觸發小股災。<br><br>不過，2015年式股災，或者今年3月美股跌市嘅走勢，相信未必會出現，原因有兩個，第一，2015年中央嚴打配資觸發大手斬倉，今次中央早有防範，斬倉式大跌機會相對低；第二，美國聯儲局講到明以保持市場運作成為首要任務，對於流動性危機早已設防。揸Cash嘅話，的確有時間去睇定啲，之前係牛三，市況回穩嘅話，炒風都唔會弱，目前係要等炒風返嚟，個勢得就搵嘢炒。<br><br>目前ATMX之中，美團（3690）同騰訊（700）都去到20天線嘅邊緣，回顧返千禧年科網股熱潮，電盈都喺00年1月初，跌到20天線附近，然後再衝過，今次ATMX會否相若？ATMX升幅已多兼緊貼股市周期，未來賭博性質更大。<br><br>假若炒風再起，可留意跌市前本來準備起動嘅股。智能家電股JS環球生活（1691）本來準備掃乾8.3元沽盤爆上，奈何遇上大跌市，市況回穩嘅話，應該係真正炒上嘅時候。<br><br>晉佳<br> http://fb.com/advanceguy1 <br>本欄逢周一、三、五刊出</p></body></html>