<html><header><meta charset="utf-8"><title>馮盈盈鄭衍峰拍拖行超市</title></header><body><h1>馮盈盈鄭衍峰拍拖行超市</h1><p>【爆相爆片】馮盈盈自去年底跟10A醫生男友分手後，早前被指戀上無綫爆肌主播鄭衍峰，之後又因和賭王四房兒子何猷亨參加豪華船P而傳緋聞。但隨着猷亨被目睹跟舊愛陳瀅約會，接着女方更高調出席賭王喪禮，「瀅亨戀」復合已是毋庸置疑，而馮盈盈跟猷亨的緋聞可謂告終。被指「釣金龜」失敗的馮盈盈，大前日被《蘋果》讀者陳小姐透過「爆相爆片」，報料指目睹重投鄭衍峰懷抱，二人拍拖到女方香閨附近的超市掃貨。</p><p>陳小姐指馮盈盈和鄭衍峰當日選購日用品和即食麵：「見到佢哋研究揀邊隻味嘅即食麵，之後分開行，然後再喺洗頭水、沐浴露條巷會合，盈盈推住購物車行前，個男仔就喺佢身後貼住行，見佢哋都好有默契。」陳小姐又指有街坊向馮盈盈詢問關於食物標籤的問題，她亦細心地為對方講解，大約行了20分鐘，二人便往自助付款區結賬。</p></body></html>