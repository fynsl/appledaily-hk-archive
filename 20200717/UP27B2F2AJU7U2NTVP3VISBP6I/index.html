<html><header><meta charset="utf-8"><title>失禁（中） - 李碧華</title></header><body><h1>失禁（中） - 李碧華</h1><p>4千幾，OK啦，咁大隻蛤乸隨街跳？阿武也不多想，總之煮到嚟就食。<br><br>沒什麼家當，搬入時置了點硬件家具，天天一累便倒頭大睡。<br><br>不久之後，總是聞到尿膻，屎是臭的尿是腥的，有刺鼻阿摩尼亞味。他是劏房客，久經歷練也受不了。<br><br>以為沒沖廁？沒事呀，四下還乾淨，只空氣中仍瀰漫着尿味……<br><br>做搬運跑江湖的阿武，當然心知不妙，但又無法探索因由。<br><br>但凡屋內有怪異的膻臭味，不尋常，有「污糟嘢」。<br><br>他回小公司跟拍檔阿東聊起：<br><br>「我就不怕鬼，又沒害過人，理直氣壯，煞氣大，不過尿味好難聞，而且阿摩尼亞好刺激醒神，搞到冇覺好瞓，我要睡魔唔×要尿魔！」<br><br>「咁你狂噴空氣清新劑咪得囉。」<br><br>「鬼唔知，貴呀！而家疫情，所有殺菌消毒物品都加價。」阿武道：「我揀個鬼地方，只貪佢平租，冇理由貼返去。」<br><br>他們這行總有人懂辟邪驅鬼，如東嫂之類八卦師奶，最有心得。<br><br>一於「百花齊放」，在家中佈滿天官賜福、財神、關帝、地主、紅布、桃木劍、符咒……「眾籌」而來，好流行。<br><br>再大掃除，除陰氣。滿天神佛果然夠威力，尿味消失了。<br><br>這晚幹活完畢，拎着外賣回家，這一陣食肆已無晚市宵夜堂食供應，晚晚都外賣。<br><br>唐樓5樓，爬樓梯也幾攰，收工累了只好慢走。咦？只見一路濕漉漉的，他又聞到臭膻味了。<br><br>有個年輕少女，長髮，短裙，看不清樣貌，正所謂姑娘十八無醜婦，身材幾好，食得落──如果是「人」的話。<br><br>她不是人，而且也令男人惡心卻步，性慾全失，謝晒。<br><br>少女模糊畏怯的挨在牆角，捂着小腹，站不直：<br><br>「先生──屋企太多神佛，我不敢回去──我好慘，無家可歸！」<br><br>「原來是你！」阿武怒斥：「我仲慘！你不要再來搞我，唔客氣㗎！」<br><br>一瞧：「你好人好姐，污糟邋遢，仲瀨尿！」（明續）</p></body></html>