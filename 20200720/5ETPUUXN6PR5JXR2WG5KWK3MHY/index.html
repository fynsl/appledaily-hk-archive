<html><header><meta charset="utf-8"><title>無視「逐客令」　遊人照逼爆西貢</title></header><body><h1>無視「逐客令」　遊人照逼爆西貢</h1><p>【本報訊】武漢肺炎疫情大爆發，有西貢區議員前日拉橫額，呼籲市民勿訪西貢，「回頭是岸，留家抗疫」，惟昨日西貢市中心依然人頭湧湧，無論食肆及碼頭都聚集大批人群，出海駁艇亦爆滿。不少人防疫意識不高，有市民和外籍人士不戴口罩，亦有人除下口罩抽煙或飲啤酒。<br><br></p><p>區議員：舖頭仲旺過爆疫前</p><p>每逢假日西貢都出現人潮，即使第三波疫情爆發，昨日西貢市中心萬年街一帶仍停泊大批到來遊玩的私家車，西貢碼頭亦人流不絕，不少人等候上船到橋嘴島、半月灣或其他小島遊玩，大部份船隻都坐滿人。雖然街上大部份人都戴口罩，但偶然亦有無罩市民，更有外籍人士一家大細均沒戴口罩。食肆情況亦類似，不少食客一入食肆已急不及待除罩，與友人交談。<br><br>這邊廂有人除下口罩，一邊抽煙一邊行街；那邊廂亦有人拉下口罩在海傍飲啤酒聊天。近岸賣海鮮的艇家亦沒戴口罩，向岸上市民叫賣。昨與朋友到西貢的譚先生乘駁艇出海玩水上活動，他直言「都擔心疫情，只能自己做好防疫措施，人流空曠時先考慮除口罩，保持適當社交距離」。不過，對於有區議員呼籲市民「唔好入西貢」，譚反指：「個個區議員都咁講，邊度都唔使去！」<br><br>西貢區議員梁衍忻前日在區內拉橫額，呼籲市民暫時勿到西貢玩樂。她昨表示，西貢居民自2月疫情開始爆發以來，一直忍受假日人群逼爆，更有市民「一落車就除口罩」，增加播毒風險。雖然她近日巡區發現人流減少，但仍見不少人三五成群湧入西貢，情況不理想，有商戶更反映店舖「旺過（疫情）之前」，令他們十分憂慮員工安危。梁指目前第三波疫情嚴重，但政府不為所動，故她惟有拉橫額呼籲市民齊心自律、在家抗疫。</p></body></html>