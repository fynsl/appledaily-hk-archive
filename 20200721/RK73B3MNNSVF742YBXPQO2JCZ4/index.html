<html><header><meta charset="utf-8"><title>「𠵱家啲後生太牙擦」</title></header><body><h1>「𠵱家啲後生太牙擦」</h1><p>朱維德學識淵博，對香港文化和歷史深具研究，又是行山愛好者，1962年在清水灣半島發現佛頭洲稅關遺址，至今更出版29本著作，逾一半是旅遊書籍。不過，時移世易，現在的朱翁既不敢向無綫提建議，亦不會出言教後輩，他說：「𠵱家啲後生太牙擦、自負，講料你企埋我度？我自己做節目又得，做統籌乜都得，但後期冇人理我，後生仔都唔知我係邊個，游水都唔知你識唔識，但其實我有齊拯溺、潛水牌。𠵱家好多嘢我唔敢畀意見，一畀就影響行政，我嘅資格唔到。」<br><br>幾年前，朱翁曾經做過白內障手術，雙膝蓋亦先後開過刀，但康復情況理想，步穩不需要用枴杖，朱翁還鬼馬將手指篤住鏡框：「其實冇鏡片，造型嚟，我咁多年都戴住眼鏡出鏡，唔戴驚人唔認得我。」他笑言永不言休：「坦白講，以我精力同體力，我唔需要退休，我退嚟做乜啫？等疫情完咗，都會再組朱翁旅行團。」</p></body></html>