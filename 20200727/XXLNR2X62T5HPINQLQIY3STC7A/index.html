<html><header><meta charset="utf-8"><title>鄧達智36小時未送院</title></header><body><h1>鄧達智36小時未送院</h1><p>【本報訊】62歲的知名時裝設計師鄧達智本月24日初步確診，他按衞生署指引一直在元朗家中自我隔離，等署方派車送往醫院，但至昨日超過36小時仍未獲送院。本報記者昨致電詢問狀況，他表示：「前晚10點幾通知我等，𠵱家中午12點，已經超過36小時喇，仲未有消息話幾時安排，只可以繼續等住先。」<br><br></p><p>避見家傭未憂傳染
</p><p>鄧指身體狀況良好，不算嚴重，盼資源留給更嚴重病人，故不介意家中等候，「其實我都有啲怕入醫院，太多人喺同一個空間我仲擔心，同埋我好易醒，瞓唔着可能身體仲會差啲」。他不太擔心感染同屋傭人，因會分層及分開不見面。<br><br>藝人施匡翹早前確診，潛伏期曾到新城電台和無綫工作，新城知訊台執行總監程凱欣及一名營業部男員工相繼中招，鄧達智曾到新城、港台及三聯網台工作，「新城有好多錄音室，三聯嘅女PR後來又確診，我都唔知喺邊度傳染到」。</p></body></html>