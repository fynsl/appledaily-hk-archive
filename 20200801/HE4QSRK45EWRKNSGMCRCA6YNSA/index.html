<html><header><meta charset="utf-8"><title>麥德羅羨慕劉少君出院</title></header><body><h1>麥德羅羨慕劉少君出院</h1><p>武漢肺炎波及娛圈，劉少君、麥德羅等先後確診，昨日就傳出好消息，留醫11日的劉少君拍片報喜，表示已經完全復原，終於可以出院。他感謝醫療團隊及主診醫生，呼籲大家注意衞生，對抗病毒。他出院後又拍片報平安，表示已入住尖沙嘴一間酒店休養，並謂身體已有抗體。</p><p>麥德羅目前仍在醫院接受治療，他表示很羨慕好友劉少君可以出院：「好似中六合彩咁好彩，因為我未夠分，仲未可以出院，不過暫時冇唔舒服，希望呢兩三日我都有好消息！」時裝設計師鄧達智現仍留院醫治，入院兩日的他持續發燒發冷，消瘦不少：「噚日不斷發燒發冷，起碼8個鐘，好辛苦！連晚飯都冇食，𠵱家好咗少少，食咗朋友送嚟嘅粥。今朝打咗針，𠵱家又發燒，一發燒，個人就混混沌沌，好唔舒服。」</p></body></html>