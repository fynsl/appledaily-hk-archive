<html><header><meta charset="utf-8"><title>獲業主減租兩個月仍停業避疫　唐文龍呻開餐廳難捱</title></header><body><h1>獲業主減租兩個月仍停業避疫　<br>唐文龍呻開餐廳難捱</h1><p>武漢肺炎第三波疫情不斷蔓延，確診個案持續上升，人心惶惶，令各行各業都難以經營，食肆掀起結業潮。有報道指唐文龍三年多前與老友劉永健及友人合資、位於灣仔的日式餐廳亦不能倖免，要暫時停業。《蘋果》昨日聯絡身在內地工作的唐文龍，他承認為了員工和食客的健康安全，所以作出暫時停業的決定。</p><p>好彩唔使墊支</p><p>唐文龍表示因疫情已經維持了一段日子，雖然生意很難做，但都不是蝕得好多，他說：「因為業主好好，佢減咗兩個月租畀我哋，所以都頂得住。」基於食物衞生問題，他表示餐廳不設外賣，只限堂食，問到蝕了多少錢？或者每個月是否需要墊支？唐文龍稱：「我哋好幸運，唔使墊支，因為之前疫情好啲嘅時候，就有食客嚟幫襯，而且之前生意額都有盈餘，所以係頂得住。」<br><br>為了員工和食客的健康安全為由，唐文龍指這幾天，餐廳暫時不營業。對於日前政府強推全日不設堂食，有否影響到生意額？他表示：「其實大家都唔想，包括政府都唔想，不過噚日又有返（午市）堂食，因為我唔喺香港，所以我唔知今日有冇開返舖。」他坦言餐廳由去年社會運動至現時的疫情，真的撐得好辛苦。<br><br>唐文龍今年6月28日在內地完成15日隔離後，表示終於可以出關吃臭豆腐，呼吸新鮮的空氣，之後他一直留在內地，日前他就貼出在內地出街的相片。唐文龍的日式餐廳在三年多前開張，生意不錯，一直有不少圈中人捧場，好像洪天明和老婆周家蔚都曾拉隊捧場。</p><p>鼎爺：冇得驚</p><p>另一邊廂，李家鼎上月底與友人合資在「疫市」中開食店，他坦言「冇得驚」，但會跟足政府指引，做足一切防疫措施。縱使政府收緊限聚令，又禁晚上堂食，但他表示總好過停業，又指一班員工要餬口，不想他們手停口停，所以自己不可以刻薄員工，他亦沒有扣減工資，與員工一起共度時艱。</p></body></html>