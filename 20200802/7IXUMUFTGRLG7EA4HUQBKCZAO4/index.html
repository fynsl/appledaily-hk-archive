<html><header><meta charset="utf-8"><title>「便利大灣區」港府謀推境外投票</title></header><body><h1>「便利大灣區」港府謀推境外投票</h1><p>【本報訊】特首林鄭月娥除了藉疫情押後立法會選舉外，更密謀藉疫情改變現行選舉安排，例如引入境外投票。她昨表示，若果能克服現時面對的「掣肘」，那麼即使一年後疫情持續，「我哋都應該比較有條件考慮如期選舉」。</p><p>稱「睇一睇」長者投票安排</p><p>林鄭月娥昨在商台受訪時被問到，假如一年後疫情仍然未紓緩，選舉是否要再押後時表示，若香港的選舉安排「畀我哋更加大嘅靈活性，更多嘅手段」，則選舉甚至不用押後。她以沒有押後選舉的新加坡為例指，新加坡有境外投票、於投票日劃出特定時間讓長者投票等安排，「如果我哋能克服咗𠵱家我哋面對嘅掣肘，能夠有多呢啲手段，咁我相信如果一年後仍然係唔好彩面對咁嘅情況，我哋都應該比較有條件考慮如期選舉。」<br><br>之後林鄭接受無綫電視專訪時進步一提到境外投票，她聲言是基於疫情和確保滯留外地選民的權利才押後選舉，日後要認真考慮選舉安排，讓大灣區的港人可以在境外投票：「我哋𠵱家融入國家發展大局，粵港澳大灣區其實係一小時生活圈，日後嘅選舉是否應該因為要尊重呢啲都係香港嘅居民，都係同香港有緊密連繫嘅人士，為佢保留到佢嗰個選舉權」，她也提到早前建制派極力要求的長者特別投票安排，但選管會未有採納，她表明「呢啲全部都應該可以睇一睇」。<br><br>公民黨立法會議員譚文豪批評，境外投票明顯是要擴大建制派票源，「唔通英國會整個票站？可能係幫人慳返budget（預算）唔使一車車（將選民）車落嚟」。</p></body></html>