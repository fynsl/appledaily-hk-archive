<html><header><meta charset="utf-8"><title>【摸魚手札】市場大洗牌在即？ - 渾水</title></header><body><h1>【摸魚手札】市場大洗牌在即？ - 渾水</h1><p>「未來3個月，市場將會大洗牌，好多生意會消失……最近好多人問我，喂Water，一開始係點樣經營呢門生意？」今次我就答你這個問題。<br><br>乜叉的YouTube廣告鋪天蓋地，我畀錢睇Premium就係唔想乜叉都走入我的生活世界。煩膠背後的銷售對象是一堆無知人士或要心靈激勵的人。十年前，Nigerian scam是以電郵方式進行，某某說自己被綁架，要先滙款入指定地方救佢，釋放後十倍奉還；現在，模式已進化，走入各通訊社交平台，如WeChat、SMS或YouTube，對上我還收到霍金以簡體字說自己未死，被特朗普綁架，希望我能課金營救。千變萬變，惟其邏輯不變，好像這類廣告或短訊的發送，marginal cost極低，漁翁狂撒網，只求中一魚。<br><br>有人說乜叉的系統要8萬蚊，坦白說我surf唔到這個數。但我了解背後的邏輯。8萬之數一定是放蛇跟CS傾計過五關斬六將而找出來，這算是應用的價格分歧，同樣的網上內容一早拍好了片，是fixed cost，marginal cost接近銷售成本。睇片睇得耐又有錢的，自然俾人收貴點，反之亦然，總之是榨爆市場的消費者盈餘。至於中間的客戶分流，就是演算法analytic、CS和Sales的協作了。<br><br>渾水<br> http://fb.com/muddydirtywater </p></body></html>