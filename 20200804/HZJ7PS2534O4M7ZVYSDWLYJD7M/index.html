<html><header><meta charset="utf-8"><title>曾鈺成：押後冇政治考慮冇人信</title></header><body><h1>曾鈺成：押後冇政治考慮冇人信</h1><p>【本報訊】建制派力促港府讓大灣區居住港人境外投票，立法會前主席、民建聯曾鈺成亦表態支持，又稱政府要以開放態度考慮選民要通常在港居住規定。對於政府堅持押後選舉沒有政治考慮，曾一度說「當然冇人信啦！」之後改口稱「我話有人唔信啫」。公民黨黨魁楊岳橋指，容許港人在內地投票問題極多，單是民主派參選人無法去大陸監票已是大問題。<br><br>曾鈺成昨天在電台節目稱認同押後選舉決定，指政府可以透過增加投票站、延長投票時間、容許選民預先投票、引入境外、電子、郵遞投票，以及設立供長者優先投票的「關愛隊」，令政府一年後可以舉行選舉。<br><br>至於倡議容許大灣區港人毋須返港投票，對於未能進入內地民主派人是否不公時，曾反問：「有幾多選民真係接觸到候選人吖？」又指即使建制派參選人，內地政府都不會讓他們擺街站拉票。至於居內地人士或在港無選民登記地址，曾鈺成稱政府可以參考外國做法以解決。</p><p>楊岳橋：民主派點樣境外監票
</p><p>曾鈺成又在節目中一度指：「林鄭、張建宗話政府（押後選舉）完全冇政治考慮，咁當然冇人信啦！」但被問到為何覺得沒有人信，曾疑似「補鑊」說：「我冇話我唔信，我話有人唔信啫，哈哈哈，我不嬲都信政府㗎啦，係政府唔信我啫！」他又否認建制派因為「驚輸」而要求押後選舉，聲稱以他所知，民建聯已報名參選人士不想延期，指自己早前提出選舉延期一年，只因對立會選舉期間防止疫情擴散「冇信心」，批評政府防疫工作漏洞相當多。<br><br>公民黨黨魁楊岳橋重申，容許內地香港人在當地投票的問題非常多：「民主派參選人點樣監票？我哋又點（去內地）拉票？」指事關重大，希望提出相關意見的人士不要「下巴輕輕」。</p></body></html>