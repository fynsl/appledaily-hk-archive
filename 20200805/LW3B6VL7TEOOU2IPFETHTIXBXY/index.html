<html><header><meta charset="utf-8"><title>鄧達智體內冇病毒出院</title></header><body><h1>鄧達智體內冇病毒出院</h1><p>62歲設計師鄧達智早前確診感染武漢肺炎，經多日在聯合醫院醫治後康復，昨日傍晚由同性伴侶陳梓欣到醫院接他出院，返回元朗的家中休息。抵埗後，鄧達智落車搬雪糕筒，看來精神和心情都好好，他說：「雖然我𠵱家有抗體冇病毒， 可以拎走口罩都唔驚，但費事引起公眾恐慌啦。我起碼隔離一個星期， 釋除人哋嘅疑慮， 因為有抗體就表示自己冇事， 但一般人唔係咁諗， 反正我都係喺屋企做嘢，可以靜靜地工作。」<br></p><p>鄧達智昨早獲通知可以出院，但要等齊相關文件才可離開，他說：「知道佢哋好忙，但啲床位好珍貴，我早啲出院，可以留畀下一個病人住。」此外，麥德羅日前與好友劉少君確診武肺康復後，出院即去飲茶，被網民鬧爆，昨日麥德羅拍片公開道歉，指自己一時大意，要向公眾講「對唔住」。</p></body></html>