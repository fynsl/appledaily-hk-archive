<html><header><meta charset="utf-8"><title>【投行秘聞】再談肥仔奧 - 遮打道口水佬</title></header><body><h1>【投行秘聞】再談肥仔奧 - 遮打道口水佬</h1><p>想感受乜嘢叫做美國嘅conservative white，肥仔奧昨天在Nixon Presidential Library門前的演說和整個鋪排，應可畀到大家一啲感覺。好多人都集中講肥仔奥的反共演說內容，我反而想講整個鋪排過程的意識形態。<br><br>Richard Nixon係當年1972年到大陸展開美國對華友好嘅engagement policy的美國總統。無Nixon開呢度門，根本冇可能有之後老鄧嘅70年代尾改革開放。肥仔奧要reposition美國對華嘅外交政策就必需重回起點。佢特登重回自己出生地Orange County，然後又有Nixon個外孫Christopher Nixon Cox endorsed佢在紀念自己祖父的Nixon Presidential Library作為演說場地，再由老到震震吓嘅知名退休加州市長Pete Wilson介紹肥仔奧嘅CV，最後肥仔奧才施施然說出48年嘅中美建交嚟到呢一刻到了需要調整的時候。<br><br>傳統conservative white演說係好悶㗎，連儀式都老土莊嚴過人，肥仔奧詞令亦不特別好，但好多時，越係唔花言巧語嘅人，越要小心。仲有一點，肥仔奧已經係中年大叔，但你會聽到有點不加堆砌的youthfulness，有youthful心態嘅golden boy一般都會排除萬難把件事情完成好，因此對某些人來說佢係極度危險人物。<br><br>由6月開始，美國國防部主管Robert O'Brien、FBI一哥Christopher Wray和司法部長William Barr已先後發言提醒美國企業在華業務的部署需要改變，直至近期肥仔奧的反華四步曲，對象除了是美國民眾之外，更重要嘅目標當然就係一直保持沉默嘅美國企業。<br><br>如果白宮係武大郎，阿爺係Simon Hing，矽谷係潘金蓮，華爾街係王婆嘅話，唔通肥仔奧就係嗰個去撕破呢段姦情嘅武松？<br><br><br>遮打道口水佬<br></p></body></html>