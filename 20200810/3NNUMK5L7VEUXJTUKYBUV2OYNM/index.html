<html><header><meta charset="utf-8"><title>【一名經人】如斯「教授」　果然「高手」-羅家聰</title></header><body><h1>【一名經人】如斯「教授」　果然「高手」-羅家聰</h1><p>前周文章竟惹筆戰疑雲。區區豈有這般無聊，不過眼見自稱好懂經濟的疑幻似真，公器便要用來以正視聽。且看那徐副教授（實自稱「教授」）上周中一文所拋的理論。</p><p>原文：總樓宇數量越多，租金就越低。</p><p>徐副教授，香港的總樓宇數量確在一直增加，但實質租金走勢其實跟名義的類似，皆沙士前跌之後升，2003至2018年實質租金升了八成。做研究，不是照抄理論就行。</p><p>原文：樓價越高，新樓嘅供應量就越多。</p><p>徐副教授，建樓動輒好幾年，要狹義地單看樓市為partial equilibrium，這由本科入門教科書直抄出來的說法才對。當加上其他市場成為general equilibrium，新樓供應已非只看樓價一項。做研究，要落手落腳不是靠吹的。</p><p>原文：舉個例，當市場預期改變，認為未來住屋需求大增，租金短期內係唔會受影響嘅，但由於樓價是所有未來租金嘅折現，預期改變會馬上推高樓價，高樓價嘅好處之一係鼓勵發展商起多啲新樓去滿足未來嘅需求，咁唔算炒賣，亦唔係咩泡沫。</p><p>徐副教授，你這句話在1997年中前的本港樓市也適用吧，既然唔係咩泡沫，那麼1997年後樓價跌三分之二也無咩爆破。這樣說不只否定了1997年的泡沫爆破，更巴閉到否定Speculative Bubbles整套理論。其實所有泡沫都由「市場預期改變」開始，1987年Kenneth West已有方法測試泡沫。當然，泡沫往往爆了事後才知，但無爆或未爆就揚言一定無泡，則不知是哪路學術。</p><p>另一篇文章的原文：我話不學無術：「價格理論嘅基本因素，離唔開供求同利息；計量經濟去數樓市周期……」</p><p>徐副教授，「離唔開供求」固然無懈可擊、無可辯駁：阿媽係女人，有啥好討論？至於樓價是否受利息影響，近廿年的研究仍未有定論，利息升跌甚或零息不變，樓價都升，直觀兩者也似無關。至於計量經濟，可以抽取周期，但怎數周期則要看徐氏表演了。</p><p>最後，區區掛了大學虛銜多年，大學網頁清楚顯示，但甚少用上，頂多自稱羅某；有人多處自稱中大、科大客座副教授而網頁無名（但卻有其他客座人名）。做學術，還是老實點好。徐副教授，對嗎？</p><p>羅家聰</p><p><a href="mailto:lawkachung@gmail.com" target="_blank">lawkachung@gmail.com</a></p></body></html>