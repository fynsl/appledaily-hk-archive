<html><header><meta charset="utf-8"><title>【手指篤篤】隨時隨地遙控家電　安排監察慳電慳時間 </title></header><body><h1>【手指篤篤】隨時隨地遙控家電　安排監察慳電慳時間 </h1><p>【特約報道】最近的氣溫已經可以用「可怕」來形容，搭巴士搭地鐵距家只是短短5分鐘路程，就算你如何心如止水，都足以令你熱得全身爆汗。好在科技幫到大家，現在只要預早於搭車途中用手機篤兩篤，已經可以操控家中電器，提早開着冷氣同埋空氣清新機，返到屋企即刻嘆到又涼快又清新嘅空氣，心情確係靚好多！</p><p>近年LG積極將家居電器融入智能科技，運用IoT物聯網技術連接手機與家電，再透過LG ThinQ™ 手機應用程式，無論身在何地，都可以輕鬆控制及監察家中的智能家電運作。LG ThinQ™應用程式適用於不同家電，洗衣機、Styler衣物護理機、雪櫃、冷氣機、空氣清新機，甚至於乾衣機及抽濕機……當然限於指定型號啦！舉一個簡單例子，就以最近炎熱氣溫為例，大家可以於還有10分鐘路程就回到家中時，先篤篤手機，將家中冷氣機，甚至空氣清新機開啟，待回到家中，自然可以享受清新涼快的空氣。不過，涼冷氣也是小兒科，識得用，其實潛力可以是無限的！</p><h2>預早洗衫慳時間</h2><p>不少都市人夫婦早出晚歸，洗衫都是安排在放工後，但洗衣機洗衫動輒一小時，真係洗得嚟都蚊瞓。如同冷氣機例子一樣，只要預好時間，返到屋企衣服洗好，就可以晾衫或進行乾衣程序，時間啱啱好！應用程式仲可以喺洗完衫之後立即發送推送通知，就唔使企定定等洗完一機衫！有人問，我返工前撳定機洗唔得咩？證明你少洗衫，啲衫洗完唔晾焗住會有陣罨味的！</p><h2>成為家人小幫手</h2><p>有時，家中有工人或長者，不諳家中電器操作，這時候LG ThinQ™又能幫上大忙。例如透過IPcam望到家中長者或BB午睡，可以即時為他們調校冷氣風速及調校寧靜睡眠模式，避免他們着涼；你亦可以即時透過手機應用程式實時監察家中空氣質素，再去調校空氣清新機嘅不同模式及風速；又或怕工人誤會，將你心愛的羊毛衫或其他精緻衣物直接放進洗衣機或衣物護理機，你亦可親自用手機設定洗衣程序，該工人放衫入去，由自己開機洗咁就萬無一失。</p><h2>為電器不斷增值</h2><p>最後，不要以為LG ThinQ™ 手機應用程式只是一個「遙控器」，作為劃時代技術當然有更多用處，其中最重要的一點就是幫你將家中電器不斷增值。例如家中的LG Styler衣物護理機，平時可能主要放外套、西裝褸消毒清機，但是透過LG ThinQ™手機應用程式，就可以下載更多護理模式，例如專為皮褸、羽絨而設的模式，立即為家電增值。可以想像，大部份家電仍可發掘出各種「潛力」，簡直就是延長家中電器壽命。最重要的一點是，利用LG ThinQ™仲可以幫你監測每款電器嘅用電量，以及當家電有任何問題嘅時候，即刻用 Smart Diagnosis™智能診斷功能檢查，冷氣機亦支援隔塵網清潔提示，慳時間之餘，仲可以幫你慳電費添！</p><h2>立即下載立即享受</h2><p>假如有用開LG電器，立即去IOS App Store或Google Play Store 搜尋LG ThinQ，簡單註冊 LG 賬號或使用社交網絡賬號，就可以透過WiFi配對家中LG ThinQ™ 家電，即使更換手機亦毋須重新配對產品，而且註冊產品人數不設上限，家人個個都可操控，極之方便！</p><p>了解更多LG ThinQ™智能家電： <a href="https://bit.ly/3eTpdXx" target="_blank">https://bit.ly/3eTpdXx</a></p></body></html>