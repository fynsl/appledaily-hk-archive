<html><header><meta charset="utf-8"><title>俾陳志雲問係咪鍾意男人　小肥喊住認出櫃「心裏面有啲負擔」</title></header><body><h1>俾陳志雲問係咪鍾意男人　<br>小肥喊住認出櫃「心裏面有啲負擔」</h1><p>現年44歲歌手徐智勇（小肥）宣佈出櫃！入行13年的小肥絕少緋聞，早年因在微博關注多位大隻男，被網民質疑是基民身份，當時小肥激動否認：「我唔係基，但唔歧視同性戀。」今年5月，小肥更自爆到外地拍戲時，接到女演員電話表示想到其房間過夜，小肥笑指當時一口拒絕。惟近日小肥接受陳志雲YouTube頻道《Stephen．傾》訪問，終於承認同志身份。</p><h2>一言驚醒</h2><p>訪問今晚播出，《蘋果》率先披露部份內容，志雲直問小肥：「有件事你跟我好似，記者成日問我係咪鍾意男人？有好多人咁問過你，你通常點樣耍開佢哋？」小肥支吾以對：「未準備好，其實一路都驚，心裏面有啲負擔……我其實到28歲先確定某啲嘢，28年，我都一直否定緊自己某啲嘢，習慣咗，同埋一個恐懼，自己都驚咗，如果承認咗某啲嘢會點呢？」</p><p>小肥指直至2017年製作專輯《睡前服》，監製康家俊指專輯主題講坦白，令小肥一言驚醒：「我都好似頓悟到一啲嘢，你既然唱得呢啲歌，帶出一啲意思，你就要實行，佢哋都有問我，如果他朝一日，記者再問你會點呢？」小肥靜了幾秒，深思後說：「我想坦白，但係好難衝破，唔知點解。」</p><h2>手足無措</h2><p>志雲問是否承認自己的性取向？小肥自然反應地點頭：「係呀！」食了誠實豆沙包的他，被自己嚇了一跳，手足無措：「我未……點講呀，我未準備好去面對，未行第一步，第一步畀咗你。」小肥失笑：「你真係大師，回想起2017年，如果真係有人問到我，我點呢？我其他都耍走佢，唔知點解你一問我，我覺得好似係時候要行呢一步。」片段中志雲還問小肥：「幾多歲開始有第一個男朋友？」、「你覺唔覺得好困難可以認識一個伴侶，尤其你喺娛樂圈？」只見小肥淚流滿面。</p><p>原名為徐智勇的小肥於2007年在音樂人陳輝陽介紹下，獲黃柏高（Paco）賞識，以藝名小肥簽約金牌娛樂出道，2012年加盟太陽娛樂後，憑《一首歌》於2012年首奪「十大勁歌金曲獎」。2016年，小肥約滿後，便返澳門當唱作歌手。</p></body></html>