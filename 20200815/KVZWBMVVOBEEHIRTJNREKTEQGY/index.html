<html><header><meta charset="utf-8"><title>趣趣地：英足盃一場過冷味減</title></header><body><h1>趣趣地：英足盃一場過冷味減</h1><p>受疫情影響，英格蘭球季喺七月尾結束，家陣踢緊歐聯同歐霸，必令下季賽期更緊張，所以英足總宣佈簡化下季賽程，其中英足盃將取消重賽傳統，而英聯盃四強亦取消兩回合制，改一場決勝負。雖然各球隊少咗重賽負擔，但英足盃獎金亦會減半，冠軍原本獲360萬鎊，得番180萬鎊。英聯盃四強（圖）亦由兩回合改成一場過決勝負。</p></body></html>