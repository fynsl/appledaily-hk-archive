<html><header><meta charset="utf-8"><title>派對房fb群組　九成帖文賣家當</title></header><body><h1>派對房fb群組　九成帖文賣家當</h1><p>【本報訊】一場武漢肺炎，各行各業瀕臨死亡，香港派對場地協會會長林漢然對前景表示悲觀，指fb上活躍的派對房間群組，九成發帖關於轉讓生意或出售啤牌枱、電動麻雀機等消息，盡顯行業慘況。</p><p>他批評林鄭早前宣佈向派對房間提供一筆過資助4萬元，至今僅一半成功獲批，「有啲諗住本來執，諗住有資助捱落去，最終仲倒蝕埋。」直斥政府不封關，卻要求業界為疫情埋單，做法毫不合理，促請政府盡快提供第二筆資助。</p><p>林指未來即使容許派對房間開放，只限少於某個人數的聚會，對中大型場所打擊最大。「今年最難捱係大型派對房間，包場可接待30至40人，（7月）停業前已降至最低8人，就算重新開放，人數上限亦唔會多，咁樣零生意下點交租？」</p><h2>酒吧租予熟客打牌幫補</h2><p>在元朗開設餐廳酒吧的阿國稱，舖租12萬元，上月中政府推出新限聚令，較今年三月更辣，晚上不設堂食，店舖被迫暫停營業。他指停業期間仍要交租及支付員工五成薪金，眼見確診人數每日雙位增加，早前政府的補貼亦所剩無幾，無可奈何下將餐廳酒吧租給熟客打麻雀，幫補雜費開支。</p><p>「星期六、日好景時，開到兩、三枱麻雀，平日一枱度。」阿國指受疫情影響，許多行業處停業狀態，更多人無所事事，而聯誼會停開，所以不愁沒有客路。他稱一枱麻雀租金500元，只包茶水，「執得唔多，一個月最多搵兩萬，但好過丟空唔用。」</p></body></html>