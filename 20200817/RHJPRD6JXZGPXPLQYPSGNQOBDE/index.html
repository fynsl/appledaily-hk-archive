<html><header><meta charset="utf-8"><title>趣趣地：富力冇陳俊樂終開齋</title></header><body><h1>趣趣地：富力冇陳俊樂終開齋</h1><p>廣州富力噚日喺大連體育中心進行嘅中超第五輪賽事，備受壓力嘅教練雲邦賀斯變陣求突破，過去四場均正選上陣嘅港將中場陳俊樂未有列入出戰名單內，結果富力憑隊長扎哈維上半場主射12碼建功，以1:0擊敗由前利物浦領隊賓尼迪斯領軍嘅大連人，終於打開今季勝利之門。不過聽講樂仔主要係因為受傷所以冇得踢，事關佰上場都已經要紥住左膝上陣，結果踢唔夠半場被調離場。</p></body></html>