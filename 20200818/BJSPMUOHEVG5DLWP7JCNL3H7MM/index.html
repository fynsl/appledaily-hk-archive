<html><header><meta charset="utf-8"><title>趣趣地：泰利投資泳衣公司破產</title></header><body><h1>趣趣地：泰利投資泳衣公司破產</h1><p>據英國《太陽報》報道，前車路士隊長泰利（圖）有份投資嘅一間時尚泳衣公司申請破產，令到泰利損失20萬鎊（約200萬港元）。報道話，泰利喺2015年投資泳裝公司Thomas Royall，佢老婆東妮同14歲兒子都做過公司模特兒，當時泰利話希望將呢間公司帶向全球，不過呢個目標唔會實現到，皆因Thomas Royall已經申請破產。</p></body></html>