<html><header><meta charset="utf-8"><title>細龜黃一飛成都𢱑銀</title></header><body><h1>細龜黃一飛成都𢱑銀</h1><p>55歲黃一山（細龜）與73歲的黃一飛曾經都是周星馳御用演員，二人大前日在成都活動再度合體，飛哥近年鮮有在香港露面，見他精神不俗，比起2016年拍攝電影時暴脹至190磅，現在的他瘦了一圈。細龜昨日回覆《蘋果》時笑說：「飛哥已經瘦咗10幾磅，冇乜病痛。」細龜指飛哥長居深圳，自己家住廣州，二人不時有機會碰面。</p><p>近大半年不少人因為武漢肺炎疫情停工，細龜卻依舊工作不斷，出席完活動就趕飛機到寧波拍戲。而細龜大仔從小患有腦白質發育不健全，細龜每隔幾個月便要帶大仔返港就醫，但近日疫情下，如何帶大仔返港睇醫生？細龜說：「之前個仔睇西醫，𠵱家內地搵到個中醫，所以唔使返香港睇醫生，大仔病情都算穩定，冇變壞，都算係有好轉。」</p></body></html>