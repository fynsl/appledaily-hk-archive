<html><header><meta charset="utf-8"><title>駿洋邨入伙戶 與檢疫者「同居」</title></header><body><h1>駿洋邨入伙戶 與檢疫者「同居」</h1><p>【本報訊】政府昨日宣佈，早前被徵用作檢疫中心的火炭駿洋邨第四和第五座（即駿時樓和駿湖樓）交還給房委會，本月底開始入伙，但第一至第三座（即駿逸樓、駿爾樓和駿山樓），仍繼續保留作檢疫中心。換言之，新入伙居民將與檢疫人士同住一邨。</p><p>政府估計，本年底設於竹篙灣檢疫中心第三期的2,000個檢疫單位投入運作後，才會停止使用駿洋邨第一至第三座作檢疫中心，然後清空及徹底消毒有關單位並交還予房委會。房委會預計，有可能需要數月修繕，最快明年第二季才能入伙。當局聲稱，第四和第五座設有獨立行人及車輛出入口，居民可經這些獨立通道出入駿洋邨。</p><h2>「俾政府呃完一次又一次」</h2><p>原本可於10月遷入駿洋邨第二座的準住戶李先生，對政府一再推遲入伙日期感無奈及憤怒，「俾政府呃完一次又一次，講咩都唔會再信」，他批評政府的決定十分無理， 「佢可以畀50幾億海洋公園，點解唔可以攞呢啲錢去租酒店（檢疫）？好荒謬。」政府以往曾稱檢疫中心須遠離民居，今次卻自打嘴巴，「邊有啲咁嘅政府，好似堂食咁，今日講完，聽日可以唔算數」。</p><p>駿洋邨當區區議員麥梓健批評，政府安排公屋戶與檢疫人士同邨的做法荒謬，「心理壓力一定大」，近期多條屋邨都有大爆發，邨內住戶人心惶惶，「𠵱家講緊有大批檢疫人士住喺隔籬，完全黐咗線，政府又一傑作。」但他稱因住戶已別無選擇，故相信會如期入伙。</p></body></html>