<html><header><meta charset="utf-8"><title>【心繫香港】搵林夕搭路闖台灣</title></header><body><h1>【心繫香港】搵林夕搭路闖台灣</h1><p>小肥向來被網民指唱歌好聽但紅唔起，但他反而覺得開心，「我已經好好彩，仲可以繼續出歌出碟，起碼開心評價話我唱歌好聽，夠啦！有冇唔憤氣？中間梗有啲，但𠵱家44，已經進入看透人生嘅年紀，將來仲有好多計劃實行，陳輝陽下年帶我去台灣闖，幫我聯絡到林夕，嘩，台灣市場同金曲獎會畀到人希望。」</p><p>小肥放眼台灣市場，而出櫃後的他，可能冇得上內地賺人仔，「其實呢輪我都少咗，大陸有人篤灰，我個名都黃咗。」去年7.1大遊行，着黑衣反送中的市民遍地開花，身為澳門歌手、在港發展多年的小肥，都有現身遊行隊伍。「我知道大陸好多聽眾都支持自己，感到可惜唔可以再喺佢哋面前表演，冇辦法啦，惟有睇吓將來有乜機會。」</p></body></html>