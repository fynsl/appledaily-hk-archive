<html><header><meta charset="utf-8"><title>別再，像極了偷情 - 陳也</title></header><body><h1>別再，像極了偷情 - 陳也</h1><p>我冇立場嘅，延任一年，誓要去，抑或留，極多聲音分析留的壞處，但走頭之後，可以點呢？聲音即刻玩抖音，甩鍋說：到時見招拆招啫。噢，公定字，都你贏。</p><p>咁啦，講吓去留肝膽乜乜乜，好冇？</p><p>留，議員被神秘車隊啄住，蓄意辣㷫你。走人，跟蹤的「傳媒」唔單止被差佬放生，還會撩你打交，拍晒獨家。柒周後，上門拉人告你煽動恐嚇兼污衊国安。</p><p>留，差佬與立法會保安聯手，用招呼鄺俊宇的膝跪頸秘技，關愛泛民議員。走人，便衣差佬大隻過你柒倍，無喇喇告你打爆咗佢塊臉的痱滋。</p><p>留，抗爭派隔空問候你。走人，抗爭派與大波石等人，兜口兜面問候你。</p><p>留，見外國使節是日常。走人，冇議員身份就係勾結外國勢力。（除非個外國勢力是平壤政府）</p><p>留，見到鄭市長尊容令你反胃。走人，一樣。</p><p>留，唔係WFH，名正言順出糧。走人，斷糧意料中事，唔係689，預咗冇五千萬分手費，絕對唔會將立法會當做康橋咁再別。別再，像極了偷情。</p><p><br></p></body></html>