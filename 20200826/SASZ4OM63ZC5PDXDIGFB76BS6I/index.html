<html><header><meta charset="utf-8"><title>時鐘酒店救亡　情侶爆房食上床　負責人嘆「唔飽暖邊有淫慾」 </title></header><body><h1>時鐘酒店救亡　情侶爆房食上床　<br>負責人嘆「唔飽暖邊有淫慾」 </h1><p>【武肺再爆發】</p><p>【本報訊】疫情下香港百業蕭條，各行各業掙扎求存，有時鐘酒店變招吸客，歡迎客人帶外賣在酒店房開餐，不用折墮到隨街進食，亦有時鐘酒店推出送鐘優惠，租房三個鐘送一個鐘，讓情侶有更充裕時間談心，為疲弱生意注入生機，達致雙贏。</p><p>禁堂食令上月中頒佈，食衞局長陳肇始昨始宣佈，除非疫情突發性逆轉，否則計劃周五起延長食肆堂食至晚上9時。惟禁堂食令及娛樂場所關閉，早令飲食業雪上加霜，入夜後香港如同死城。上班族放工後連吃飯的地方也沒有，有人選擇到時鐘酒店開餐，「爆房食飯」成為疫情下的新事物。</p><h2>經紀包長房解決三餐</h2><p>本報記者日前租用尖沙嘴一間傳統時鐘酒店兩小時實地觀察，向職員查詢能否在房內用餐，職員稱沒問題，隨即翻出一張外賣單張及遞上印有酒店地址的卡片，着記者聯絡餐廳。記者取房後致電餐廳落單，對方指外賣會於半小時內送達。記者在同區另一時鐘酒店，亦見到情侶開房時，叫外賣醫肚。</p><p>金巴利道一間時鐘酒店經理透露︰「有兩日全日唔畀堂食嘅，有班地產經紀租咗七日，一日三餐都食，輪住咁嚟食！」同街另一時鐘酒店負責人Jay指，禁堂食令下近日多了人「爆房食飯」，「姐姐執房時多咗食物包裝。」Jay說：「當十個人入面，可能有四、五個係……食飯佔開房其中一個原因。」房間空間有限，被迫床上用餐，Jay用膠枱布放雙人床上，防止弄髒床單，「鋪上床食，好似有種床上野餐嘅感覺」。雖然多了客人租房食飯，但Jay坦言收入有限，僅足夠維持時鐘酒店的營運開銷，望疫情過後，生意重上軌道。</p><h2>預約平台變陣推「送鐘優惠」</h2><p>過去酒店及賓館專門做遊客生意，時鐘酒店以本地情侶為主，客源清晰，但疫情下全部生意慘淡。有時鐘酒店業內人士透露，禁堂食令實施後，市民足不出戶，令時鐘酒店喪失大批客人，加上酒店劈價搶客，他稱曾試過一晚零收入，經營困難。</p><p>時鐘酒店為疫境求存，部份推出優惠吸客，時鐘酒店預約平台負責人李先生指，在禁令實施兩天後，平台推出了「3+1晚市優惠」，擺明車馬歡迎客人帶外賣到時鐘酒店開餐，在指定時間入住三小時可獲免費加鐘一小時，「你買外賣上嚟絕對歡迎，仲送多一個鐘畀你，你食完嘢就可以做你鍾意、愛做嘅嘢」。</p><p>「好老套講句，飽暖思嘟嘟（淫慾），你都唔飽暖，點會有嘟嘟（淫慾）嘅存在呢？ 」李先生指，6月到7月，平台接獲的時鐘酒店定單急跌一成五，希望優惠能刺激生意。</p></body></html>