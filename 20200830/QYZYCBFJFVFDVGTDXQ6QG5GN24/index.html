<html><header><meta charset="utf-8"><title>周杰倫港騷延至明年4月</title></header><body><h1>周杰倫港騷延至明年4月</h1><p>台灣歌手周杰倫（周董）原定去年12月在香港迪士尼舉行六場演唱會，但先後因社會運動及疫情影響而延期，原計劃今年底開騷，又再改期到明年4月舉行，場地也由迪士尼改到中環海濱活動空間。主辦單位之一的寶輝娛樂老闆謝嘉豪表示：「疫情反覆，大家都唔想博，同周董嗰邊研究，決定不如延期去明年復活節做，希望到時疫情徹底消散，或者影響至最低，可以喺好安全嘅環境下舉行。」</p><p>至於場地改在中環海濱活動空間，謝嘉豪否認地政總署沒給迪士尼批檔期：「天時地利人和，中環海濱有檔期，所以我哋馬上決定改地點，咁樣對大家都好。」他指歌迷可決定換票或退票，寶輝娛樂官方fb明日公佈最新詳情。</p></body></html>