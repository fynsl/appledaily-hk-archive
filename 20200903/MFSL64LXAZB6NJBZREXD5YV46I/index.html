<html><header><meta charset="utf-8"><title>朱日紅離世　黃百鳴悼念</title></header><body><h1>朱日紅離世　黃百鳴悼念</h1><p>資深香港電影副導演朱日紅（八姐）前日逝世，享年86歲。導演章國明昨日在facebook悼念故友，香港電影工作者總會會長田啟文接受《蘋果》訪問說：「昨日（前日）中午有行家攞粥畀佢食仍好好，晚上佢喺梳化時，工人叫佢入房瞓先知佢走咗！佢嘅喪事，我哋會同佢家人商量，睇吓需唔需要幫手！」</p><p>黃百鳴接受《蘋果》訪問憶述跟八姐共事點滴：「八姐喺新藝城幫我哋做《開心鬼》系列副導演，佢好畀心機照顧當時好頑皮嘅開心少女組班友，係好難得好好嘅電影人，我對佢相當尊敬。」八姐擔任副導演近60年，於1991年榮獲香港電影金像獎頒發專業精神獎，是首位獲獎的香港電影副導演。</p></body></html>