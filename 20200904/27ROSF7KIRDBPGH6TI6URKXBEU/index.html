<html><header><meta charset="utf-8"><title>古天樂拒麥美恩埋身</title></header><body><h1>古天樂拒麥美恩埋身</h1><p>古天樂昨日在網上為代言保險公司做直播，即場跟主持麥美恩玩幾項可在家中進行的簡單運動，包括有ring fit、打羽毛球及踩健身單車。麥美恩問古仔怎樣喼弗，他笑說：「梗係做運動，做啲我鍾意做嘅運動。」麥美恩聞言表示想跟古仔一齊做，古仔即窒她說：「你就想！」其間他搞笑地吩咐對方不要行近自己，要保持社交距離。</p><p>穿上風褸的古仔先玩ring fit，但做了幾下已叫麥美恩來玩，他在旁跟隨左右步伐一起做，麥美恩笑說：「上身係我，下身係你。」古仔笑問：「有啲乜遊戲上身係我下身係你呢？」之後二人打羽毛球鬥入垃圾桶，又跟保險公司高層玩踩健身單車榨果汁，表現平日少見的運動細胞。</p></body></html>