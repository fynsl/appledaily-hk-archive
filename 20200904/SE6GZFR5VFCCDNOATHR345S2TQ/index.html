<html><header><meta charset="utf-8"><title>不倫戀獲老公盲撐　Macy爆細So主持ViuTV節目　嗒人妻參賽者</title></header><body><h1>不倫戀獲老公盲撐　<br>Macy爆細So主持ViuTV節目　嗒人妻參賽者</h1><p>商台前DJ蘇耀宗（細So）日前被踢爆背妻出軌，偷食KOL「阿B」，二年半的孽緣直至今年6月才結束，前晚「阿B」真身練美施（Macy）現身，其後她與老公王先生接受《蘋果》專訪，Macy雖然擺明搞不倫，但王生仍盲撐：「佢冇缺點。」昨日Macy又爆細So以往曾搭上ViuTV節目的一位參賽者，當中目標涉及街頭歌手、人妻張紫語（Jelly），令偷食事件又增添新成員。</p><p>商台前DJ蘇耀宗（細So）被踢爆背妻出軌，前年開始偷食KOL「阿B」，至今年6月才結束，偷食女主角前晚現真身。原來「阿B」真名叫練美施（Macy），現年約35歲， 2012年結婚，隨即生了一子一女，三年抱兩，近年在網上經營童裝和首飾生意。而孽緣曝光後，旋即成為討論區的熱話，當中2018年Macy做身體檢查發現中了HPV（人類乳頭瘤病毒），曾質問細So，他發短訊向Macy 認錯：「That’s I 傳染了你」，並承認跟Macy一齊前的一年，曾與另一個女仔、自己主持的節目《ShowTime我主場》其中一個參賽者發生性行為。</p><h2>人妻張紫語刪fb避嫌</h2><p>網民紛紛猜測這個曾經的小三是誰，記者翻查資料，細So曾於2016年夥拍陳詠謙為ViuTV歌唱比賽《ShowTime我主場》任主持，當中一眾參賽者當中，有吳日言、陳慧敏、KellyJackie等，以現年31歲白滑有身材的張紫語（Jelly）最大嫌疑，事關她外型跟Macy甚似，白滑身材好，更重要的是，Jelly都是已婚人妻，脗合細So的「喜好」！昨日她更忽然將Ig轉成private，連fb賬戶也刪除，只留了微博賬號。Jelly於微博不時晒出低胸福利照，偶爾亦會上載跟老公吳先生的拍拖相，其中一輯二人到大阪旅行時所拍的照片，Jelly留言表示：「我係為咗『佢』先走嚟大阪㗎。呢個『佢』係指Spider-Man，唔係吳總喎！ 」之後她又將自己與老公的對話打出來：「老公，估唔到原來你留鬚都幾型。」另外，同樣是《ShowTime我主場》參賽者的吳日言，被問到可是「第四者」身份時，她以短訊回覆《蘋果》：「抱歉，不回應。」而Jelly至昨晚截稿前仍未回覆。</p><p>Macy昨被問到Jelly是否細So的偷食對象？她以短訊回覆《蘋果》表示：「佢問我想唔想知，我話唔想，因為我本身唔想知太多八卦，我唔想知道唔開心，所以我冇問。不過同時間，我都係另一邊聽到同一回事，所以我相信係有呢一件事。」</p><p>前晚《蘋果》以電話獨家訪問Macy，她爆喊指自己對細So的感情是認真的，又形容丈夫王先生是「一名好先生及好爸爸」，並已原諒她。而身為中醫的王先生昨日也透過《蘋果》回應：「其實我太太真係好好，我成日都同病人講佢無缺點，做事工作湊小朋友都做得好好，但份人太簡單，好易信人，我太太同對方開始時，我都有同佢講過，唔好太相信對方，呢一切都唔係真心。」王先生也十分維護太太：「無論如何，事情過去咗，我覺得佢勇敢面對，錯咗自己肯認，而且有決心離開錯嘅人希望大家都保護返我哋。」對於老公開腔撐自己，Macy好感動，指老公向來低調，據知Macy與老公王生年齡相差20年，《蘋果》記者昨早10時多就曾到王生的工作地點視察，Macy稱老公醫館昨日休息。</p><h2>Macy默認墮胎「唔想提」</h2><p>對於今次有朋友為她抱不平爆大鑊，Macy堅稱事前不知道，如果知必定阻止，她受訪又提到「身體唔止一次受過傷害」，問她有甚麼傷害時，Macy隱晦稱：「可能要做過手術，唔止一次嘅手術，連蘇生都唔知道嘅。」問她是否曾為細So墮胎？Macy默認：「唔想提。做子宮手術嘅事，係朋友同先生知，其他手術只有我知。」講到得性病，她指自己與老公有定期驗身，肯定不關老公事，但問到她與細So是否因病分開，她說：「係當中所有唔開心嘅嘢。」提到Macy婚姻狀況，她坦言未離婚，但與丈夫的關係，在與細So一起前已在「協調」。對於勇敢承認第三者，她說：「可能報料嘅人未必想保護我，但我有想保護嘅人。」</p><p>昨日Macy亦接受其他傳媒訪問，她承認糾纏感情期間及事件曝光後，有輕生念頭，又指原來除老公外，細So太太阿Wing也早在2018年已發現枕邊人不忠，且早鎖定第三者是她，但Wing沒主動找她攤牌：「細So有同我講話太太知道咗，但用咗好多大話呃佢，話唔會離開我。」</p></body></html>