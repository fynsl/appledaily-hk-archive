<html><header><meta charset="utf-8"><title>18歲流亡　未與母道別　劉康：信有日凱旋回港</title></header><body><h1>18歲流亡　未與母道別　<br>劉康：信有日凱旋回港</h1><p>【本報訊】年僅18歲的劉康，是被港版國安法通緝人士之中最年輕的一位。人生第一次搭飛機，就是從香港流亡到英國的航班，遠赴一個從未踏足過的陌生國度。看到黑衫黑褲黑鞋黑口罩的劉康徐徐走來。記者問他在英國也要black bloc嗎？他解釋其衣着有特別意義：「我全個衣櫃都係清一色黑衫，黑色係代表抗爭嘅顏色。」</p><p>劉康的抗爭之路，是由2014年開始，當時他受到雨傘革命啟蒙，驚覺香港沒有民主自由，開始關心政治和社會公義。2016年新東補選，本土理念興起，啟發他主張香港獨立。2017年，他還是中學生，在公開活動與特首林鄭月娥合照時高舉港獨標語示威而「成名」，一個月後，他在立法會附近的連儂牆因藏有未組裝完成的BB彈槍而被捕，2018年初審被判罪成，還押22日。後來2019李柱銘為他上訴得直，撤銷定罪及刑罰。同年，17歲的他出版書籍《輕論時政》，批評香港及中國政府，甚至宣揚香港獨立。</p><p>深知持不同政見會被打壓，所以今年5月傳國安法將會立法時，他已計劃離港：「就算我年紀細，但只要我嘅政治觀點係政府唔鍾意嘅話，佢哋一定會用國安惡法迫害我。」不想連累家人朋友，所以離開前亦未能告別，母親亦只是從新聞才得知兒子已流亡海外。</p><p>被迫離開家園，他最大的感覺不是悲傷，而是憤怒：「真係非常之嬲，言論自由係每個人嘅基本權利，只係因為我嘅政治觀點，就要被迫離開香港呢個屋企。我不斷諗，點解要走嘅係我？點解要走嘅係香港人，而唔係嗰班賣港賊！」</p><p>因為政見淪為通緝犯，年紀輕輕人生徹底改變，問他犧牲這樣大值得嗎？劉康慨嘆，他跟香港很多年輕人一樣，面對暴政，別無選擇：「有自由嘅國家係採取代議民主制，原因係希望民眾唔想將所有時間用喺政治度，而係擺喺自己興趣度，令佢哋可以發展人生真正嘅夢想。但香港係非常之荒謬，無民主自由，逼到好多後生仔上街抗爭，爭取民主，而放棄咗自己人生好多好寶貴嘅嘢。」</p><p>孤身展開流亡生涯，難免感到徬徨，劉康指幸得英國政府幫助。6月底在倫敦機場入境時申請政治庇護，當局即時為他安排住宿和一日三餐，他心懷感激，而最寶貴的，是可以呼吸自由的空氣：「嚟到英國，可以享受言論自由，我無理由放棄我嘅政治觀點，會繼續表達我嘅意見，堅持我嘅立場！」</p><p>除了繼續政治抗爭，他還計劃在英國求學，完成大學學位：「共產黨搞到我冇得再喺公開大學讀書，嚟到呢度我希望繼續讀大學，想主修政治、語言或者哲學相關科目。」熱愛文學的他，亦打算將英國哲學家穆勒（John Stuart Mill） 的《論自由》翻譯成廣東話，推廣英國哲學文化之餘，同時復興香港人的語言。</p><p>未曾離開過香港，來了英國只有一個多月，他已十分想家：「喺英國晚晚發夢都會夢見自己返番香港，我好掛住香港嘅所有嘢，香港嘅人、文化、語言、建築物……」預期自己的流亡生涯會以數十年起計，不過劉康堅信今次離開只是暫別，在彼岸漫長的抗爭後，終有凱旋歸來的一天。</p></body></html>