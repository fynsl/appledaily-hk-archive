<html><header><meta charset="utf-8"><title>中共魔爪伸到英國　鄭文傑設手足避風驛</title></header><body><h1>中共魔爪伸到英國　<br>鄭文傑設手足避風驛</h1><p>【拒絕沉默】</p><p>【本報訊】鄭文傑一年前「被失蹤」、「被嫖娼」事件轟動全港，難得逃出中共魔掌，他卻選擇站出來向世界講出真相，代價是淪為政治難民，後來更被列為國安法的「通緝犯」。流亡英國的他，仍未逃離中共陰霾，多次被跟蹤恐嚇，他卻決意從受害人變成行動者，拒絕沉默，繼續為香港人發聲，並成立組織，支援流亡抗爭者。</p><p>短短一年間，鄭文傑的身份，由英國駐香港總領事館職員，變為英國首名香港政治難民。訪問在倫敦海德公園進行，眼前的他開朗健談。不過憶起去年8月底被中國國內安全保衞局羈押虐待的經歷，他收起笑臉，仍有餘悸：「中共秘密警察同我講，喺香港有好多線眼同人員，隨時可以綁架我返大陸，企圖警告我唔可以講出真相。」</p><h2>首名BNO港人獲庇護</h2><p>恐嚇並沒有令他噤聲，深知惟有逃到安全的國度，才能揭開真相，他作出人生最艱難抉擇，離開家園：「做呢個決定時其實真係好掙扎、好傷心，因為一離開好可能係成世，但可以令香港人嘅抗爭精神保存落去，我覺得係值得，亦無後悔，唯一遺憾係要斷絕同屋企人嘅關係。」</p><p>為了發聲別無他選，只能忍痛離開家鄉與家人，逃到台灣，之後在去年11月底流亡倫敦，尋求政治庇護，申請於今年6月26日獲批，是首名獲政治庇護的香港公民兼英國國民（海外）護照（BNO）持有人，可以在英國逗留五年，再申請永久居留權及英國公民資格。「好感激英國內政部，一般申請需時係以年計，但我嘅個案處理得好快，半年就批咗，而且政治庇護申請者通常頭一年都唔可以工作，而我就有工作權，而且唔受限制。」</p><p>英國政府審批制度嚴謹，鄭文傑須通過兩輪面試，並提交出文件及證據，以核實他是否受政治迫害。他認為，申請最終獲批，反映英國政府對一國兩制逐漸失去信心：「內政部本來仲認為香港係唔屬於中國大陸嘅司法管轄區，我最多只係受中共迫害，香港仲可以維持獨立性，但係我解釋，就算係英國公民李波，都可以喺香港直接被消失、被老笠，佢哋就明白，其實已經有先例發生過，所以好難去迴避，再去承認香港嘅一國兩制仍然存在。」</p><p>他強調其申請在國安法實施前獲批，證明英國政府不相信國安法無追溯力，亦不相信香港政府及警察不會逮捕政治犯送中，指自己這個首例，改變了英國政府對香港人權狀況的認知，為日後有需要的港人鋪路。</p><h2>遭跟蹤監視威脅送中</h2><p>雖然獲得政治庇護，但不代表在英國人身安全就有保障。訪問當天，鄭文傑比約定時間稍遲到達，原來他乘地鐵時會特意轉乘多條不同路線，以避免被跟蹤，記者亦觀察到，他經常留意周圍有沒有可疑人物，及有否被尾隨。如此警惕，全因在倫敦有多次被跟蹤經歷。</p><p>被政權以國安法通緝前一日，本土民主前線前召集人黃台仰從德國乘火車到英國與他會面，在月台發現被一名戴口罩的中年亞洲男子跟蹤，兩人決定停下回望該名男子，對方亦愕然停下，並繼續注視兩人，似在確認黃台仰跟誰見面。</p><p>翌日，鄭文傑在中國駐倫敦大使館外示威後查看手機，驚見自己名字在國安法通緝名單上。他憶述當時感覺非常震撼：「當然我預計到中共一定會揾位報復，因為我將真相講咗出嚟。但當我第一次被升級，變成一個喺國安法下嘅政治通緝犯，對我嚟係非常大嘅震撼。因為我唔係好似長期喺呢場運動嘅activists，攬住幾條罪，可能已經習以為常，而係第一次承受咁重嘅政治罪名。」對於自己被通緝，他斥責中共政權亂扣帽子，不過如果捍衞香港人的自由和權利是「罪行」，他會視為榮耀。</p><p>當時他身在倫敦市中心，內心的衝擊仍未平復之際，又發現被多名戴口罩的中年亞洲男人跟蹤。他決定反跟蹤其中一名男子，對方行為極之可疑：「嗰個男人知道俾目標發現咗，仲被反跟蹤，當時有一架紅色雙層巴士經過，佢就突然喺最後一刻跳上巴士。」</p><p>第三次被跟蹤當天，他收到署名CY Leung的恐嚇電郵，用英文寫道：「中共特務會找到你並把你帶回來，只是遲早的事。」稍後他在家附近買午餐，發現一架可疑車輛，司機是一名戴口罩的中年亞洲男子，正在注視着他，「我行近架車，佢話係Uber司機等緊乘客，問我係咪上車」。他記下車牌作調查，發現該車未有在倫敦市交通運輸局登記，該人亦非Uber司機。</p><h2>「有責任為港人發聲」</h2><p>即使遠在英國，中共的監控仍如影隨形。面對打壓恫嚇，鄭文傑未有退縮噤聲：「香港人面臨惡法冇辦法發聲，我身處海外民主自由國度，有道義責任為香港人繼續發聲！ 」</p><p>在倫敦的絕大部份時間，他都投放在倡議香港民主的事務上。他與其他三位流亡海外的港人，包括在德國黃台仰、台灣的林榮基及美國的梁繼平，成立了「避風驛」，為抗爭者提供庇護資訊，並視乎其情況提供不同的方案和協助，現時單單在他負責的英國範圍，每日就至少收到10至15個查詢。</p><p>他亦成立了「英國港僑協會」，目的是團結來到英國的香港人，融入當地社會，同時保留香港人的身份及文化，特別是追求民主自由的政治信念。他認為這是打國際線重要的一環：「未來香港民主運動嘅重心越嚟越多會放喺國際戰線，因為國安法出台後，喺香港合法地爭取民主自由嘅空間越嚟越細，所以點樣令海外戰線嘅港人同喺香港嘅港人連結，係非常重要。」</p><h2>堅信終有一日返屋企</h2><p>同時，他積極推動影子議會的概念，賦權予海內外香港人，選出自己的代表，在這個民間團體發表自己的意見，令香港的自由之火延續下去：「點解我哋作為爭取民主嘅人，唔自己賦權畀自己，而要等北京政權施捨，點解要對一個獨裁專制嘅政權有癡心妄想嘅期待？只要係中共懼怕嘅idea，我就覺得it works，要繼續嘗試去做。」</p><p>「離開唔係結束，只係開始。我堅信終有一日，我係會返去香港呢個屋企，嗰時就係香港有真正民主自由嘅嗰日。我要同時間競賽，盡力爭取喺屋企人仲在生嘅時候，可以返去見佢哋一面。」這個信念，驅動他全力在異地為香港抗爭，即使如今背負罪名，犧牲了家人和前途，他仍從不後悔，如果可以再從頭選擇，雞蛋與高牆，他還是會站在香港人的一邊。</p></body></html>