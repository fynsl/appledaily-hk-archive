<html><header><meta charset="utf-8"><title>【add名人時尚】搞App舉報歧視補平機會不足　趙式芝助LGBT弱勢社群發聲</title></header><body><h1>【add名人時尚】搞App舉報歧視補平機會不足　<br>趙式芝助LGBT弱勢社群發聲</h1><p>趙式芝一直關注同志平權，推動同志婚權等議題，她在2008年成立相信愛基金，今個月基金推出手機App「Voice Out！」，幫助LGBT+（同性戀、雙性戀與跨性別人士）及弱勢社群，讓被歧視者發聲，聆聽及舉報歧視事件。</p><h2>樂做申訴專員</h2><p>趙式芝昨日接受電話訪問，透露去年開始搞程式，「去年6月開始，發覺呢個世界越來越唔平等，越來越需要有一個渠道畀弱勢社群發聲，網上世界比較容易講出心中嘅嘢。」她指自己經常半夜三更被朋友嘈醒，聆聽他們的辛酸及委屈，「我個手機、WhatsApp，直情係所有LGBT+同志朋友嘅申訴專員號碼，無論佢哋有come out問題、唔知點樣同子女講come out，或者喺公司受到欺凌，都會半夜無端端搵我幫手，我係好樂意去聽，亦令我發現，香港係冇一個政府部門去講呢啲嘅歧視問題，平機會只有嗰四條法例可以cover，同志嘅議題佢哋又處理唔到，一定要透過法庭先處理到。」</p><h2>香港需要公平</h2><p>去年趙式芝和女友到英國曼城睇英超足球，她指中場時見到鼓勵舉報歧視的廣告而受到啟發，「廣告話如果你喺球場內見到歧視，你可以舉報，因為佢哋要提供一個安全嘅睇波、踢波環境，公平嘅足球文化，我覺得呢個idea好好，香港都好需要。」</p><p>過往趙式芝已收過不少cases，除了同性戀歧視，各種家庭崗位、種族、性別歧視個案亦有。有任職文員的孕婦，因大肚遭僱主惡言相向，疫情爆發前就被迫放半年無薪假，最終為怕影響胎兒，只好黯然辭職，「好多人唔知應該點做，我哋有一班義工、法律團隊跟進、轉介，希望幫到更多人。」</p></body></html>