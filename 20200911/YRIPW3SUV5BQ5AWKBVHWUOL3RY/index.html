<html><header><meta charset="utf-8"><title>戇直青年歷生離死別</title></header><body><h1>戇直青年歷生離死別</h1><p>Kenny回想2003年被英皇揀蟀入行，戇直青年經過17年磨練，自言收穫豐富：「最大唔係拍過乜嘢電影，唔係出過乜嘢騷或者專輯，反而覺得呢17年，有嘢嚟、有嘢走、有嘢得到，為我攞到好多人生經驗。𠵱家嘅我有生命力咗，對人對事感覺多咗，呢個係最大得着，係成長經驗。」</p><p>Kenny回想三年前在橫店拍劇開工時，接到養了15年的秋田犬死訊，當時正在化妝的Kenny立即崩潰淚流滿面：「好嬲自己陪唔到愛犬最後一程，劇組導演知道後，佢調動咗我啲戲，畀我返香港安排愛犬身後事，呢件事令我真正感受到生離死別。」Kenny先後出過三本寫真集，包括2003年的《Boy’z 2gather》、2006年的《尋找美惠》和近日推出的《尋蝶戀花》，由青澀到成熟，可打算半百時再出一本留念？Kenny說：「未必喇，或者到時用第二啲嘢嚟紀念。」</p></body></html>