<html><header><meta charset="utf-8"><title>炳哥女兒感激歌手老友支持</title></header><body><h1>炳哥女兒感激歌手老友支持</h1><p>「配音王」譚炳文本月5日因肺癌與世長辭，香港開電視及環星娛樂特別為他製作《舊歡如夢譚炳文》紀念特輯，尹光、黃夏蕙、苑瓊丹、吳浣儀、黑妹、劉錫賢及鍾叮噹等參與，他們昨日在觀塘拍攝，炳哥女兒譚淑瑩亦有出席，她感觸說：「今次有咁多爸爸嘅好友獻唱，我要學好啲歌先，我答應過佢如果有機會唱歌，我會唱晒佢嘅歌。」炳哥喪禮、追思會與設靈已確定同在21日舉行。鍾叮噹透露農曆新年間曾與炳哥見面：「我同瑩瑩好熟，同埋炳哥都係義工隊成員，佢唔講錢，仲自己出埋車費，好有善心。」她指炳哥身教及言教亦很好，從不發脾氣、不講是非及提攜後輩，而身為炳哥與李香琴契女的黑妹謂：「我唔鍾意叫契爺，所以一直叫佢老竇。」黑妹又表示琴姐應已知炳哥離世。</p><p>商台昨日重播早年炳哥訪問，炳哥坦言欣賞琴姐待人以誠，跟她最合作有默契，與對方傳緋聞傳足數十年，炳哥說：「我唔會理人點講，當佢哋儍！炳嫂都唔理得佢吖，幾十年啦。」炳哥又透露在《歡樂今宵》時憑趣劇《大鄉里》「炳門」一角攀高峯，更自組公司開拍《大》電影，他指開過的九套電影全部賺錢，加上廣告配音收入，當時家境十分富裕。</p></body></html>