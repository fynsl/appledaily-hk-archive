<html><header><meta charset="utf-8"><title>「冒認黃國英唔見咁快拉」</title></header><body><h1>「冒認黃國英唔見咁快拉」</h1><p>【本報訊】早於壹傳媒（282）爆升前，市場出現大量「微信女」及假扮財經名人的金融騙案，惟警方未有以同等速度調查。黃偉康批評政治凌駕一切的歪風，令香港失去以往食四方飯的優勢。</p><p>黃偉康指市場有更多事件值得調查，如冒認黃國英與陳永陸等名人，於telegram發假消息的集團，「開假黃國英、陸叔推介群組，引人落叠嗰啲又唔見咁快拉到，我覺得對陸叔、黃國英好唔公平囉」；黃偉康為苦主抱不平，「我同陸叔（陳永陸）傾過電話，都認為監管當局無視問題」。</p><h2>嘆政治掛帥 難食四方飯</h2><p>黃又舉例去年被舞高弄低的股票，警方皆沒調查執法，如雅高控股（3313）沒成交下，股價由3元短期推上近15元，再單日急插九成。他慨嘆香港政治掛帥，「以往做超級中介人，食四方飯，唔需要take side，最重要係將兩邊問題收窄；如果你要take side，點都會得罪一邊。例如逼滙豐（005）表態，會有企業覺得唔舒服就走」。</p><p>國際金融機構面對香港政治風險提高，有些已選擇撤離；如德意志銀行的亞洲執行長辦公室，已由香港轉去新加坡。</p></body></html>