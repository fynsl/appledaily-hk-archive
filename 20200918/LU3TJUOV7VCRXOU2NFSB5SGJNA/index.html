<html><header><meta charset="utf-8"><title>駱胤鳴夢見偶像開騷</title></header><body><h1>駱胤鳴夢見偶像開騷</h1><p>組合樂印姊妹的駱胤鳴在中學時迷上黃鴻升，更曾加入其歌迷會。在偶像猝逝當晚，她事有湊巧竟發夢見小鬼開騷，昨日她在Ig撰寫長文悼念，更透露因太傷心要男友陪伴。昨日《蘋果》聯絡駱胤鳴，問她當晚發夢的詳情，她以文字回覆：「記得唔太清楚，夢見佢已經好開心。」駱胤鳴又透露追星點滴：「我入咗娛樂新聞台後識咗阿感（黎國輝），佢帶我去追星，又排隊簽唱會，入演唱會後台影相，鬼哥人好好，會同我傾偈。有次佢嚟香港錄音，去咗我朋友studio，咁啱我又上去，佢認得我，仲攬住我膊頭影相。最後一次見面係喺一個頒獎禮上，我坐佢後面，問佢可唔可以合照，佢好爽快答：『當然可以！』仲叫我加油，我當晚post咗相上Ig，佢留言，我開心到瞓唔着。」</p><p>阿感前日在Ig貼出小鬼跟他及老婆優優的合照，前晚做直播時悼念好友，更多次激動痛哭：「今日好多人send唔同message畀我，我講得最多嘅說話係大家愛要及時，要向愛嘅人多啲講想講嘅說話。」</p></body></html>