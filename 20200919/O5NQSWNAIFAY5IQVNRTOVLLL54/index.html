<html><header><meta charset="utf-8"><title>馮盈盈黐有錢人　鄭衍峰斥無稽</title></header><body><h1>馮盈盈黐有錢人　鄭衍峰斥無稽</h1><p>馮盈盈和江嘉敏因富豪船P反目，好姊妹割席後分頭覓食，江嘉敏透過好友林凱欣結識李澤楷女友郭嘉文。另邊廂，有傳馮盈盈借男友鄭衍峰，認識家族擁過億物業的富家好友Reeve。Reeve日前在六星級酒店開生日派對慶祝，馮盈盈更主動結識其女友、2017年落選港姐胡美貽。胡美貽大前日在Ig留言：「世界太複雜，我太簡單！」頗為耐人尋味。</p><p>鄭衍峰昨日出席活動，對於馮盈盈被指埋富貴堆，他即力撐女友：「幾無稽，盈盈係爽朗嘅人，唔會因為人哋有錢冇錢，紅定唔紅去同人做朋友。佢亦都講過，做朋友要睇對方係咪心地善良，如果佢要睇啲好實在嘅嘢，就唔會同我做朋友啦。」</p></body></html>