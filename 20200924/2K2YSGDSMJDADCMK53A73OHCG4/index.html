<html><header><meta charset="utf-8"><title>禮賓府契邸 - 陳也</title></header><body><h1>禮賓府契邸 - 陳也</h1><p>「如果我答你問題，你仲有好多有關勞工福利的問題。所以我唔答。」</p><p>迴避記者的勞福局長，懶醒，齋講派糖畀未住滿七年的新移民，每人一萬蚊。外判銀行只得一間中銀，局長認為無搵其他銀行獨益中銀三千萬是恆常的親疏有別。好了，記者轉題，追問私營安老院松山府邸派錯藥令院友昏迷兩個月的事故。局長唔答，咁，即興點名鼠王芬，過兩招幫院友趕絕自由行老鼠，好吧？府邸勁過豪門，羅局長唔敢郁，背景好硬嗎？呸，就算硬過劍橋康橋，羅局長也可以學他的老細，嘿嘿乾笑兩聲，將府邸的院士擲回去！即刻釘佢牌！</p><p>銀髮羅局長IQ高冇理由唔知，所謂第三波疫情只消兩個月，感染喪命的95條人命，大部份是院舍長者。家屬不准探望，記得那位只能隔住玻璃大門向院友妻子揮手的老伯伯，翌日確診遭到感染，短時間離世。局長借關愛基金慷納稅人之慨派錢扮豪爽歪歪，包括老伯伯在內95個長者命喪官僚毒手，卻一個問題也不敢回應。松山府邸不光是派錯藥兼鼠輩橫行，還丟失了幾十位院友的身份證。湊巧嗎？院舍想轉名免責，考慮改名叫做禮賓府邸吧。親，上埋羅局長一個契。</p></body></html>