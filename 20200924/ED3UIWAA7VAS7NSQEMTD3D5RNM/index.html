<html><header><meta charset="utf-8"><title>隔牆有耳：滑鼠娘娘搞聯署 促德國圍中（李八方）</title></header><body><h1>隔牆有耳：滑鼠娘娘搞聯署 促德國圍中（李八方）</h1><p>𠵱家喺德國讀書、外號「滑鼠娘娘」嘅鄺頌晴加入天下圍中之列，連同曾被中國驅逐出境嘅德籍清華大學學生穆達偉David Missal發起聯署，指全國人大強行通過港版國安法，違反《中英聯合聲明》同國際法，國安法更被中國政府利用作為壓迫宗教人士、維權人士、記者和異見人士嘅工具，指國安法將危及4,000名在港德國人以及700間駐港德國公司，面對政治迫害風險同人身安全，仲有在德港人如果公開支持過香港民主運動或者批評中共，都有可能被控分裂國家等罪名。</p><h2>目標五萬人參與</h2><p>滑鼠娘娘呼籲德國聯邦政府以實施入境管制、凍結資產等方法制裁中國，如果有五萬人參與聯署，德國國會就會舉行有關制裁中國嘅聽證會。</p><p>滑鼠娘娘加入天下圍中，都有被捕風險。佢喺facebook發文話，喺國安法風險下，發起聯署前有掙扎同諗過放棄，但最後決定繼續，「原來輪到你去跳，你真係就自自然然行埋個懸崖邊，望住下面，腳都震埋，但都係默默數1、2、3，然後就跳落去。 所謂嘅義無反顧，唔係唔驚，而係你驚都好，你都去做」。雖然聯署唔可以話必然有用，但希望「窮盡一己之力去為香港做啲嘢」。聯署中文網址：<a href="https://bit.ly/2ZZxtAD%E3%80%82">https://bit.ly/2ZZxtAD。</a></p><p>李八方</p></body></html>