<html><header><meta charset="utf-8"><title>【相士話】吳佩孚指眉位破相影響姻緣</title></header><body><h1>【相士話】吳佩孚指眉位破相影響姻緣</h1><p>現年39歲的鍾欣潼，5月宣佈跟只結婚一年多的台灣美容醫生賴弘國在3月初已簽字離婚，收拾心情專心工作，怎料本月初在廈門拍劇，凌晨在酒店房起身如廁時不小心跌倒，撞傷眉骨破相，運程認真麻麻。玄學家吳佩孚昨日根據阿嬌八字來推算，指她今年運程甚差，經歷跟賴弘國離婚及受傷後，竟低處未算低，他謂：「佢今年最差嘅時候喺年尾，大約聖誕同新年時間，一定要有朋友陪佢，千祈唔好一個人，否則佢會自己諗埋一邊讚牛角尖，做啲極端行為。」</p><p>正值「壯年」的阿嬌剛好行眉運，包括姻緣及事業運，但她現在右眉骨破相，吳佩孚表示：「兩樣當然都受影響，佢都係唔好拍拖，個人最好歸隱及盡量低調。佢本身個樣咁靚近乎完美，𠵱家受傷佢會覺得自己有瑕疵，所以最緊要調節自己嘅心態，接受咗個疤痕。」吳師傅又謂因今次意外可大可小，幸好阿嬌只是受傷，沒有生命危險，因此反而會更長命，他指阿嬌要待2022年運程才會轉好。</p></body></html>