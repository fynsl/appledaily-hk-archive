<html><header><meta charset="utf-8"><title>苦主追數失敗：警不受理</title></header><body><h1>苦主追數失敗：警不受理</h1><p>「其實佢玩緊法律罅，令到差佬有機會唔做（告）佢，好似口罩咁，或者呢單咁，你逼到佢埋嚟，佢就會找啲（畀錢）。」華Dee今年7月初向黃皓恆租Tesla，但遭黃以各種藉口沒收按金，過去數月他多次狙擊黃皓恆，約黃外出見面並報警，不過警方最終不受理。</p><h2>看準受害人怕煩心理</h2><p>為追回被無理沒收的按金，華Dee聯絡到多名苦主，並設局引黃出來。7月底，黃終於被引出來，在眾多苦主包圍下承諾退錢，「對唔住，我黃皓恆願意賠償畀鄺生一萬蚊交通損失，退回按金同租金2萬蚊。」但10天過後仍沒有兌現承諾。</p><p>華Dee於是再約黃出來，但他到達後企圖逃走，終被苦主合力制服和報警。惟警方認為事件涉金錢糾紛，建議各事主循小額錢債追討，將黃放行。</p><p>與黃多番交手的華Dee表示，黃一直在鑽法律罅，今年4月預訂口罩事件為例，苦主追上門時，黃會以幾萬元來打發苦主，其實他已騙了百多萬元。當警方追查時，黃用來行騙的公司可能已轉名或推卸責任到其他人身上，華Dee補充：「就算差人拉佢，佢親口同我講，我轉過幾個擔保就無事啦，仲好招積咁。」</p><p>對於今次用抗疫基金為名設局，華Dee認為黃緊貼時事：「呢個抗疫基金，佢都係收手續費，名正言順，但有冇驗冇人知，分分鐘搵到一、二千人，每人收2、300蚊，都可以搵幾十萬。」華Dee相信大部份苦主因怕麻煩不去追討，亦有人怕事，他只好把「狙擊」黃的片段放上網，警惕他人。</p></body></html>