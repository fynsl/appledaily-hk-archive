<html><header><meta charset="utf-8"><title>致終將消失的國際名牌 香港製造</title></header><body><h1>致終將消失的國際名牌 香港製造</h1><p>【蘋果專題】</p><p>11月9日開始，「香港製造」貨品將絕迹美國。冠珍醬園第四代負責人Daniel看着員工匆忙地把自製的「Made in China」標籤，遮蓋着沿用了90年的「Made in Hong Kong」，心裏有一份很大的失落，他不認為香港製造等同中國製造。事實是，香港製造商品背後，總有一個香港故事，不論是受美方政策影響的冠珍醬園，抑或其餘本土品牌如島中坊研、農莊製造等，商品均帶有濃厚的本土特色，也呈現了香港的獨有文化。記者：趙曉彤</p><h2>醬園三代傳人： 心痛失文化認同</h2><p>8月尾，冠珍醬園的員工仍忙於把已經包裝好的一箱箱醬料拆箱，再把一個個「Made in China」的標誌貼在原本印有「香港製造」的瓶身位置，重新放進紙皮盒，但紙皮盒上的「Made in Hong Kong」也被一張臨時製作的「Made in China」貼紙遮蔽，冠珍醬園負責人Daniel看着這個「加工」步驟，心裏有一份失落，他想像這一批貨到達美國的客人手上，冠珍醬園的產品在下年二、三月上架後，當地人只會見到寫着「Made in China」的冠珍產品，他說：「買開嘅客可能無影響，佢都知道你𠵱家係香港製造，只不過係政策上、政治層面令到要改咗做Made in China，但係一啲新嘅客呢？佢唔會咁detail去理解你。」</p><p>冠珍醬園於1928年創業，以傳統天然方法生產各種廣東醬油和調味料，最初在九龍城起家，於1967年將工廠遷至元朗至今，一直堅持「香港製造」。80年代，大量工廠北移，Daniel的爺爺堅持把工廠留在香港，雖然相比之下，把工廠搬到大陸成本會降低很多，但這批香港員工已在工廠工作多年，這樣會令工人失業。冠珍醬園因此留在元朗至今，醬園的九成產品外銷於美國、北歐、非洲、澳洲等地，其中四至五成產品外銷於美國，Daniel在美國留學時，也會看見超市貨架上的冠珍產品，他會因為產品寫着「Made in Hong Kong」而開心。</p><h2>政治層面 無奈接受</h2><p>8月11日，美方要求香港製造商品於9月25日起，來源地必須標示為「中國」，及後改至11月9日實施。當Daniel知悉此事，一切都處理得非常趕急，「唔係話9月中先至飛機飛十幾個鐘去，要坐成十幾日至三十幾日船，有啲內陸城市坐完船仲要坐火車」。他們有幾個貨櫃正運往碼頭，準備上船，要立即趕去把「Made in Hong Kong」改為「Made in China」，後來政策押後實施，他有鬆一口氣的感覺，「𠵱家都唔知聽日會發生咩事，純粹好政治性嘅嘢」。</p><p>他認為，「香港製造」四字的價值，「就在於全球人嘅認知，對香港嘅認識，對呢個品質嘅要求有種保證」，是「文化上、國際間認同嘅一樣嘢」，前幾代人所生產的冠珍醬料全部寫着這個字眼，當香港製造標籤轉為中國製造時，「佢見到呢個係發展中國家嚟嘅產品，點解唔可以用其他？美國唔係淨係得中國製嘅豉油，有日本製、韓國製、台灣製嘅豉油，人哋一早深入民心話呢個係一個品質嘅保證，咁𠵱家係無咗嗰種感覺」。</p><p>無奈以後運往美國的冠珍產品，都一定要標籤為中國製造，能否接受這件事？「你唔接受都要接受㗎啦，呢個係一啲政治層面壓到落嚟……」他表示，「中國製造」因為毒奶粉、假雞蛋等食物造假問題，已是一個被劃花了的招牌，所以轉為標示「中國製造」對其品牌一定有影響。</p></body></html>