<html><header><meta charset="utf-8"><title>登山者願望：12人盡快返港</title></header><body><h1>登山者願望：12人盡快返港</h1><p>【本報訊】月光下，是數以百計不屈不撓的登山客。他們心繫被扣於內地的12港人，亦不齒警方於獅子山佈防嚴密，連賞月等中秋佳節的活動亦要打壓。登山者更着緊12名被送中的港人現況未明，中秋佳節團圓仍欠一角，但願他們可盡快返港。</p><p>山頂上，李小姐以笛子吹奏《獅子山下》、《願榮光歸香港》。她稱今年中秋心情沉重，目睹香港制度崩壞，「香港有隻歌唔准唱，有幾句嘢唔准講，有冇搞錯，呢個乜世界」。她形容10.1是國殤，希望憑曲寄意，望香港恢復法治，和警隊受制衡，亦希望12港人可盡快返港。</p><h2>轟警不准慶祝節日</h2><p>湯先生則用屏幕播放「12未全」字眼，寄意有12港人未能返港，他認為中秋團圓意義欠缺一角，「係好傷感一部份，又見唔到親人，又冇消息傳出嚟，對好多人都好難受」。登山者阿呆亦指，登上獅子山是為了支持搜索12名遭中國扣留的港人。受限聚令影響，今次他僅單獨行動，一旦面對警方刁難也沒辦法，「夜晚行山啫，中秋賞月嘛，個山屬於大家」。</p><p>去年亦曾登獅子山的張先生，這晚亦帶備行山杖準備登山，但因為不欲向警方提供個人資料，最後放棄沿該路線登山，「盡量行（上獅子山），但行唔到都冇計」。他批評警方嚴密佈防，等於不讓港人慶祝節日，「上獅子山做到啲咩？行街又俾你告599G，𠵱家行山賞下月都打壓我哋。實名先上到山，要資料都係嚇市民」。</p></body></html>