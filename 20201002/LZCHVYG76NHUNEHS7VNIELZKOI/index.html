<html><header><meta charset="utf-8"><title>Goal富帥：喜伯年主場開餐食得「咸」</title></header><body><h1>Goal富帥：喜伯年主場開餐食得「咸」</h1><p>星期二心水又係輸重心，中配腳，激死人；荷乙唔順就轉場，周五有四場蘇超，其中兩場主隊鴨巴甸、喜伯年（圖）似乎幾超班，如無意外拎到三分，當中對喜伯年較大信心，「讓球主客和」嘅「主勝」可以做重心。</p><p>蘇超踢咗九周，榜首雙雄冇咩懸念，都係格拉斯哥流浪同些路迪兩大班霸，不過喜伯年排到第三位，都只落後榜首格流六分，都唔算太差，雖然今季主場戰績牌面麻麻地，只贏一場，其餘3場2和1負，不過和到格流已經唔講得笑，上仗作客大敗些路迪，都叫做冇話可說，連撼兩大老虎後，今次對番較弱對手，應該可以回復真身。客隊咸美頓開季只得七分，只係得失球較佳先唔使包尾，對住真正強隊，好似格流、些路迪都係輸，今仗面對喜伯年都只望輸少當贏。鴨巴甸主場喺蘇超都叫做穩陣，不過鴨軍今季主場就冇大勝，贏利雲斯頓同基爾馬諾克都係僅熟一球，「讓球主客和」博好分，敲吓「和局」。</p><p>周二推介中兩場日乙，包括榜首德島漩渦，作客都可以喺前列大戰擊敗長崎成功丸，有晒證明。周六回師主場，以FC琉球兩連敗兼冇波入嘅近況，德島有望大勝鞏固榜首，「讓球主客和」直指「主勝」。</p><p>文：Goal進</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>