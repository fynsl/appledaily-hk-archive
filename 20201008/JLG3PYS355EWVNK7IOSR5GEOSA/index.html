<html><header><meta charset="utf-8"><title>林子博太太試新療法</title></header><body><h1>林子博太太試新療法</h1><p>無綫娛樂台前主播林子博的太太董燕君（Shirley），去年確診罕有癌症「平滑肌肉瘤（腹腔）」，經治療後病情一度穩定，但今年8月情況再次轉壞。林子博日前得知台灣及日本有「免疫細胞治療」，可為太太尋求一線生機，公開籌募昂貴的醫療費用，獲不少有心人支持。</p><p>林子博昨日在fb貼相，留言指Shirley日前接受「幹細胞治療」，他昨日向《蘋果》表示：「之前嗰種免疫細胞治療，係培育自己嘅細胞去打低啲癌細胞，喺台灣及日本先有，但𠵱家因為疫情去唔到，之後知香港有幹細胞治療，呢種係培育人哋嘅細胞，再注射入身體打仗。」此治療同樣昂貴，幾支針的療程要數十萬，他表示讓太太先接受一個療程，看反應再決定會否接受第二次療程，由於經濟負擔沉重，他希望外界繼續支持。</p></body></html>