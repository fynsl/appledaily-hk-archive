<html><header><meta charset="utf-8"><title>隔牆有耳：王百羽選舉開支485萬最勁（李八方）</title></header><body><h1>隔牆有耳：王百羽選舉開支485萬最勁（李八方）</h1><p>綽號「超區坦克車」嘅本土派元朗區議員王百羽，選舉開支同身形一樣龐大，接近485萬元，遠遠拋離同樣選超區、使咗842,719元嘅民主黨鄺俊宇、506,501元嘅岑敖暉、525,196元嘅岑敖暉Plan B陳劍琴，同埋只40.7萬嘅民主黨涂謹申。八方仲發現，王百羽嘅選舉開支，背後有金主幾乎包晒。</p><p>開支當中92萬係形象指導、撰寫講稿、化妝、攝影等，用喺社交網站發佈嘅選舉廣告費亦達96萬元。</p><h2>沈旭暉公司捐450萬</h2><p>原來超過450萬元嘅選舉服務同貨品由U Made This公司捐贈。公司最大股東係學者沈旭暉創辦嘅GLOS Company Limited，GLOS創作總監陳梓謙亦係U Made This董事。八方曾致電王百羽查詢，暫未獲回覆。</p></body></html>