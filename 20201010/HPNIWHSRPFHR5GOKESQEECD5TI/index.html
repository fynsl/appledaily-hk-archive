<html><header><meta charset="utf-8"><title>譚真一細膽抗拒睇成名作</title></header><body><h1>譚真一細膽抗拒睇成名作</h1><p>當年在電影《殺人犯》中，被郭富城虐待兼有「不老症」的四歲童星譚真一（一仔），因片中一句對白「我又諗起你老婆喇」，叫觀眾印象深刻。轉眼間他已是個17歲、重180磅的少年，明年就考DSE及攞成人身份證。一仔日前接受《蘋果》專訪時自爆雖然愛睇戲，但只愛周星馳和周潤發系列，反而沒完整看過成名作：「我好細膽㗎，套戲咁恐怖，睇到自己個樣又會尷尬，起晒雞皮。」</p><p>由「魔童」變靦腆少年的一仔，堅稱沒有拍拖，問到心儀的女孩時，他面紅耳赤兼耍手擰頭說：「唔答喇，好尷尬。」他強調中四、中五時無心向學，惟今年會發憤讀書。提到當年鄧紫棋（G.E.M.）因為欣賞其演技，曾主動私信林母，以及到一仔的寓所樓下茶敍及送上簽名CD，但他從未拿出來聽過，一仔說：「屋企冇位開，仲邊有人播碟㗎。」</p></body></html>