<html><header><meta charset="utf-8"><title>學生心悒：你拆我貼</title></header><body><h1>學生心悒：你拆我貼</h1><p>【本報訊】上月底遭藍絲破壞的港大連儂牆，重建後最終卻被港大校方親手拆毀，學生感心悒之餘，亦狠批校方出於政治考慮，打壓言論自由。立法會教育界議員葉建源批評港大清拆連儂牆做法非常不智，認為會引起學生反彈，令學生質疑校方禁制言論自由，對校方產生不信任，亦擔心事件反映大學享有的言論自由越來越少。</p><h2>畢業生嘆自由被蠶食</h2><p>港大工程系三年級黎同學昨早回校做實驗，他得悉連儂牆被校方清拆後前去查看，「特登過嚟望吓，冇諗過突然清拆，感到好心悒」。對於事件是否涉政治考慮，黎揶揄校方：「呢個唔使講，大家都知咩事！」不過，他強調同學不會被校方影響表達意見的決心，「你咪拆囉，我繼續貼，係我哋鬥心同鬥志，延續呢團火，唔會影響我哋鬥志。」</p><p>另一名姓陳女同學則指，「連儂牆係需要嘅，就算唔係呢個位整連儂牆，都應該有個地方畀學生發聲，言論自由嘛。」她批評「校方點都有政治考量，收返呢度（管理權）係唔合理！」港大畢業生黎小姐則直言事件反映香港的言論自由被「蠶食得好緊要」，認為「大學作為言論學術自由的堡壘，應有高度自由度，擔心自由越嚟越少。」</p></body></html>