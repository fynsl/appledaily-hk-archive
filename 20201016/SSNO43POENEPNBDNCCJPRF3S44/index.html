<html><header><meta charset="utf-8"><title>杜汶澤Talk騷為疫情變陣</title></header><body><h1>杜汶澤Talk騷為疫情變陣</h1><p>杜汶澤最近停網上直播節目，閉關為下月六場的talk騷「Stand Up Hong Kong香港企硬」準備。但疫情下政府規定表演場地只能讓50%觀眾入場，阿澤昨日在網台的Ig及fb宣佈未能入場的半數觀眾，可憑票於順延一周的同時段到場。如觀眾退票，可由今日起至本月31日到快達票辦事處或九龍灣國際展貿中心的售票處辦理。</p><p>阿澤說只有五成觀眾沒有錢賺：「我哋又唔係施政報告，延乜期啫？加上我哋份稿寫得咁好，又唔使重作，唔X延！」更鬼馬說：「好多囡囡話買唔到飛，你哋退咗嘅飛，我係會拎返出去賣。」網民留言︰「邊到仲有飛，想要」、「不割席，不退票！」</p></body></html>