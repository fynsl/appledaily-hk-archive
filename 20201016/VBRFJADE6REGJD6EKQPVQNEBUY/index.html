<html><header><meta charset="utf-8"><title>隔牆有耳：《蘋果》訂閱制　奪世界報協兩金獎（李八方）</title></header><body><h1>隔牆有耳：《蘋果》訂閱制　<br>奪世界報協兩金獎（李八方）</h1><p>喺全球具備好高公信力嘅世界報業暨新聞出版協會（WAN-IFRA），噚日喺新加坡以網上直播形式，舉行被譽為「全球傳媒最高殊榮」嘅「2020年亞洲數碼傳媒大獎頒獎典禮（Asian Digital Media Awards 2020）。</p><h2>競逐世界數碼傳媒大獎</h2><p>《蘋果日報》網上版擊敗嚟自亞洲各地多間傳媒機構，憑訂閱制勇奪「最佳訂閱內容策略」及「最佳新聞品牌推廣」兩個金獎，仲自動晉身世界數碼傳媒大獎（WAN-IFRA’s World Digital Media Awards），將與各地金獎得主競逐全球最高殊榮，結果將會喺世界新聞傳媒大會2021（World News Media Congress 2021）公佈。</p><p>今次世界報業暨新聞出版協會亞洲數碼傳媒大獎共設10個組別，專門表揚具突破性嘅數碼新聞產品。其他組別得獎者包括路透社（新加坡）、日本《朝日新聞》、新加坡《海峽時報》、《聯合早報》及香港《南華早報》等。八方係度恭賀《蘋果日報》網上版得獎，希望《蘋果》再下一城，拎埋世界數碼傳媒大獎。</p><p>李八方</p></body></html>