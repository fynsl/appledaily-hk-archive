<html><header><meta charset="utf-8"><title>鄧麗欣無見王子八個月</title></header><body><h1>鄧麗欣無見王子八個月</h1><p>昨天是鄧麗欣（Stephy）37歲正日生辰，身在台灣的男友邱勝翊（王子）準時12點，於Ig貼蛋糕相並送上祝福，Stephy以錫錫的emoji回應：「Thank You」，她說：「其實我哋已經八個月冇見，今年4月佢嘅生日已經冇得見，唯有視訊慶祝，嗰陣我整咗個蛋糕喺螢幕前同佢慶祝。」</p><p>Stephy坦言維繫遠距離戀愛是很高深的學問：「好多經歴過『Long-D』嘅朋友都明白，維繫冇乜其他方法，只可以每日互相分享生活日常，大家信任程度高啲，即使有地方上嘅距離，但個心嘅距離都唔會太遠。」她說今年只與朋友及家人簡單食飯慶祝，亦感恩fans趁其巡舖時送驚喜，令她開心又感動。</p></body></html>