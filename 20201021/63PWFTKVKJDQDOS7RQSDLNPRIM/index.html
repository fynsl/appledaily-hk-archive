<html><header><meta charset="utf-8"><title>趣趣地：74歲爺爺級球員創紀錄 </title></header><body><h1>趣趣地：74歲爺爺級球員創紀錄 </h1><p>現今球壇大家最熟識嘅年老球員，就應該係效力FC橫濱嘅53歲三浦知良，但估唔到埃及有位爺爺級球員仲犀利。上星期六埃及第三級別聯賽入面，一隊叫做「10月6日」嘅球隊就派遣咗仲有2星期就夠75歲嘅巴夏達上陣，佢更加俾健力士認可為世上最年老嘅職業足球員。今場比賽入面佢主射12碼就唔入，令球隊以2:3落敗。</p></body></html>