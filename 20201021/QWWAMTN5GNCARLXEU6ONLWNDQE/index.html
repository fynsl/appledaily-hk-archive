<html><header><meta charset="utf-8"><title>于洋離無綫北上搵人仔</title></header><body><h1>于洋離無綫北上搵人仔</h1><p>胡楓跟邵音音在1977年曾拍大膽情慾片《財子名花星媽》，而上月離開效力30年無綫的于洋，原來在1976年亦曾跟邵音音主演另一套情慾片《官人我要》，同片演出的還有自導自演的楊群及艷星恬妮等。現年72歲的于洋在1998年簽約無綫演出經典劇集《真情》中的「高山青」大受歡迎，之後陸續參演如《宮心計》、《致命復活》、《迷網》及《過街英雄》等劇集，另外還有《一笑渡凡間》及《異搜店》尚未播出。談到離開原因，于洋說：「夠期咪走囉！」之前劉江及李麗麗等資深演員疑因不滿無綫要簽一年一騷而離巢，于洋則表示：「冇喎，𠵱家年紀大唔想箍住，冇嘢嘅，我唔會鬧TVB！」他接受傳媒訪問又說：「一年一騷簽嚟做乜，點解要畀你綁住，其實我諗佢都係專登要啲人走㗎啫。」他又透露稍後會返內地拍劇，但詳情暫不公開。</p><h2>常演皇帝有錢人</h2><p>原名龔子超的于洋，在1972年拍電影《蕩寇灘》演「于洋」一角，其後用角色名為藝名，70年代由王天林推薦加入無綫，但及後他移民加拿大，因此提早與無綫解約，直至1998年獲好友薛家燕邀請復出，在劇集常演皇帝、有錢人及慈父角色。當年于洋跟家燕姐合作電影《石破天驚》時曾追求對方，但薛母指他花弗棒打鴛鴦。</p></body></html>