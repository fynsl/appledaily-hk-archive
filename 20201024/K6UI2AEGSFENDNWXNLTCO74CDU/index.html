<html><header><meta charset="utf-8"><title>【頻頻執笠】搞生意屢敗屢戰</title></header><body><h1>【頻頻執笠】搞生意屢敗屢戰</h1><p>麥包多年來除了做正職演藝事業，亦愛投資搞生意，雖然多數爛尾收場，但他屢敗屢戰。早年麥包於西九龍中心開設過精品店，2000年跟朋友在東莞搞食肆，業務均未如理想，最後蝕六位數字離場。到2006年麥包於旺角砵蘭街大搞東京銀座商場（左圖），以免租一個月，碌盡人情卡請一班圈中人如陳浩民、姚樂怡及蕭正楠等在商場開舖賣T恤波鞋，試圖打造「星光大道」的藝人店舖街，又請來官恩娜及余詩曼做開幕儀式，不過開業兩個月便執笠收場，同期又替「舖王」鄧成波擔任鰂魚涌水族廣場的項目總監，效果亦未如理想。</p><p>2017年麥包聲稱與知名投資者合作成立代理二手車生意以及籌組娛樂公司，不過後來不了了之。同年他又跟友人合資百萬於九龍灣開設「六樓後座」冰室，以懷舊裝潢作主題，早前也宣告關門大吉。上年麥包在觀塘區酒店內，再開主打自助餐的新餐廳Walter Bistro（下圖），今年7月則於大坑開設和牛專門店。</p></body></html>