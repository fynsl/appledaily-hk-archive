<html><header><meta charset="utf-8"><title>趣趣地：靴里拉打空氣成笑柄</title></header><body><h1>趣趣地：靴里拉打空氣成笑柄</h1><p>巴黎聖日耳門雖喺歐聯輸波，但成班球員禮拜四齊齊到郊外燒烤作樂，大家仲喺草地自製咗個小型高球場嚟玩，其中安達靴里拉亦即興揮桿打波，望落去姿勢有板有眼，點知竟然打空氣，最慘係仲要俾尼馬成功拍片放上網，再加上多個笑到喊嘅表情嚟取笑，睇嚟靴里拉都要搵窿捐。</p></body></html>