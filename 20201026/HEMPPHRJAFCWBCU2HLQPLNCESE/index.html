<html><header><meta charset="utf-8"><title>死路一條Whatever！ - 陳也</title></header><body><h1>死路一條Whatever！ - 陳也</h1><p>去年被市民圍堵在機場和你塞的付國豪，法庭上做受害人，自揭當日挪用別人的記者證當係自己的。算佢好彩，冇遇着依法辦事的差佬，否則，亂入他人的記者證，即係黑記，唔拉，除非你係CCTVB或者元朗白衫。付國豪現場用英文大叫just fight me！just beat me！Whatever！口吻勁似「隻揪sir」，難怪憤怒市民痛罵他fxxking警！其實叫PK警更貼地，但現場嘈雜，付被搜出撐警藍衣，姓付的不是楊明，沒有馬交崩牙哥的加持，出錢（錢係唔怕黑嘅）拍片搵佢做男主角，唉就這樣捱了打，夾住尾巴逃出香港回京，即獲胡總十萬元人仔犒賞，賺到了！幾句英文唔夠50個字母，想必訂了iPhone 12的胡總這種腦細，咁L愛護員工，打星的話，一定多過國泰屠龍三粒！</p><p>武肺持續，香港機場（與全世界）水盡鵝飛，習帝撂下狠話：任何霸權霸凌，最終必然死路一條！唔止一條，百業蕭條啊皇上！阿七跪叩，習帝叫她隔離多77日才好行埋去。兩任禍港害人精689+777等如1466，數字再相加是17，實柒！食七！Whatever！</p></body></html>