<html><header><meta charset="utf-8"><title>隔牆有耳：港大下月搞講座　邀專家談法治（李八方）</title></header><body><h1>隔牆有耳：港大下月搞講座　邀專家談法治（李八方）</h1><p>呢一年藍絲們成日話法治就係守法，政府亦經常自詡「依法」施政，但究竟咩係法治？港大學生會法律學會喺下個月將舉辦連串以「思．法」為名嘅公民講堂同法律論壇，探討當今社會中，法律對大家有咩意義？嘉賓名單包括終院非常任法官包致金、大律師吳靄儀同埋前港大法律學院副教授戴耀廷，可謂星光熠熠。</p><p>呢次法律學會之所以舉辦「思．法」講座，正正係因為過去呢一年嘅社會衝突，由修訂《逃犯條例》嘅法律而起，隨《緊急法》立《禁蒙面法》升溫，再到《國安法》漸見止息，於是「法律對我們有何意義？法治的概念在今日香港究竟是自由的守衞或是桎梏？」等問題應運而生。</p><p>下個月舉辦嘅「思．法」講座合共有四場公民講堂、一場法律論壇，探討有關法治嘅各種問題。除咗包致金、吳靄儀、戴耀廷外，仲有好青年荼毒室同埋「法夢」嘅成員等，每場都設有台下發問環節，參加者可以直接同嘉賓交流。與其自己有時諗唔通，不如聽吓專家點講啦，至於活動詳情可參考港大法律學會fb專頁。</p><p>李八方</p></body></html>