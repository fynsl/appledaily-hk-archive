<html><header><meta charset="utf-8"><title>基仔灑淚　志偉遺憾</title></header><body><h1>基仔灑淚　志偉遺憾</h1><p>錢國偉生前廣結人緣，伯樂曾志偉及黃柏高（Paco）、好友古巨基（基仔）、梁漢文（Edmond）、鄭中基、崔建邦、林芊妤及戴夢夢等多位圈中人昨日也分別悼念。錢國偉生前多次為古巨基演唱會做監製，錢國偉2012年扮PSY拍《Hong Kong Style》，基仔也有客串一角，他昨日在Ig留言：「心很痛很痛很痛。眼淚不能停止。」更想起每場演唱會前故友在耳機裏說的那句「基仔good show」。</p><h2>志雲讚重情義</h2><p>曾與錢國偉合作《獎門人》系列的曾志偉遺憾未能再合作，他感慨說：「第一集已合作，二十幾年，本來想做個25周年紀念版，可惜一年幾前佢發現胰臟有事，佢曾經想去日本試用抗細胞療法醫，可惜疫情關係去唔到。」錢國偉曾獲無綫前總經理陳志雲重用，負責監製《志雲飯局》，志雲亦嘆謂︰「好唔捨得佢，佢好重情義，我哋合作關係好密切，《志雲飯局》做咗159集。」為錢國偉開拓機會，做演唱會監製的Paco，惋惜道︰「只能講天妒英才。」</p><p>鄭中基在Ig貼出與錢國偉夫婦合照說：「有你先有《美女廚房》，造就到我同Edmond、小方喺工作上最成功嘅代表作，感謝你！」梁漢文目前因工作在內地隔離，他說收到噩耗都感突然，並透露8月曾去醫院探錢國偉︰「我哋識咗好耐，由《獎門人》到《美女廚房》，再加上佢係兩次Big Four世界巡唱監製，友誼深厚，知道佢病咗一段時間，但佢之前唔想見我哋，係呢兩個月至見返。」錢國偉愛徒、無綫前監製李志倫也發悼文，感謝知遇之恩。</p></body></html>