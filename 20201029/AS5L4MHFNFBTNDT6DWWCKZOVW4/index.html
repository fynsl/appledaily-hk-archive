<html><header><meta charset="utf-8"><title>趣趣地：平權守則修咸頓唔簽住</title></header><body><h1>趣趣地：平權守則修咸頓唔簽住</h1><p>為響應平權運動，英格蘭足總所推動嘅「足球領導層多樣性守則」禮拜二正式生效。20間英超球會中，19間都同意遵從新嘅守則，只有修咸頓（圖）表示需要更多時間研究內容，遲吓先簽署。根據新守則，喺男子職業球會，未來新聘用嘅教練，有25%必須係黑人、亞洲人又或者係混血兒。英格蘭足總則表示，希望守則能帶來改變。</p></body></html>