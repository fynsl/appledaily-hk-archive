<html><header><meta charset="utf-8"><title>【魚樂無窮】悶股起動走幾遠 - 唐牛</title></header><body><h1>【魚樂無窮】悶股起動走幾遠 - 唐牛</h1><p>權益披露顯示，股壇長毛David Webb最新增持安樂工程（1977）至逾5%，安樂工程大股東係律政司司長鄭若驊丈夫潘樂陶，集團曾因鄭若驊被美國制裁，需出售美國附屬公司股權。不過，Webb接受傳媒訪問時強調，安樂工程政治風險不大，看重嘅係估值及管治。安樂工程市盈率不足6倍，股息率近8厘，你就會明白Webb點解會出手。</p><p>Webb持有的港股不下十數隻，共通點係財務狀況靚爆鏡，兼且派息吸引，缺點係成交疏落，簡言之就係悶到爆，炒作催化劑唔係咁易有。Webb持股之一震雄（057）近日難得異動，事緣最新公佈盈喜，預期截至9月底止半年盈利增長逾1.1倍，主要受惠注塑機業務收益增長32%，以及生產規模經濟及效益提升，導致毛利率改善。</p><p>簡單計計數，震雄去年中期賺3,410萬元，即今年中期賺7,161萬元，已為去年全年76%，但要留意，去年全年因出售台灣廠房推高業績，如果單計核心業務，今年首6個月理應跑贏晒，年度化市盈率落返10倍樓下。財務角度出發，又係Webb最愛嘅︰手頭現金逾9億，相當於市值7成，股息率逾4厘，市賬率0.5倍，且看今轉炒業績，股價可以走幾遠。</p><p>唐牛</p><p><a href="http://fb.com/tongcow88" target="_blank">http://fb.com/tongcow88</a></p></body></html>