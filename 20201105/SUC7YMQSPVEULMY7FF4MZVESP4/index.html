<html><header><meta charset="utf-8"><title>趣趣地：老馬腦手術清血塊</title></header><body><h1>趣趣地：老馬腦手術清血塊</h1><p>上星期啱啱度過60歲大壽嘅阿根廷球王馬勒當拿，星期一被送入當地醫院接受檢查，當時話情況唔嚴重，不過外媒周二就話，老馬需要緊急接受腦手術，移除頭顱入面嘅血凝塊，好彩佢冇中風，亦冇感染武漢肺炎嘅迹象，及後也證實手術成功。據報老馬嘅狀況係由酗酒引起，佢需要留院觀察3到5日，將在長期護理中心接受治療。老馬家陣教緊阿甲甘拿斯亞，唔少球迷去到醫院外為老馬打氣（圖）。</p></body></html>