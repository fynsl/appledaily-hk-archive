<html><header><meta charset="utf-8"><title>講故事傳意義「上門員」有價有市</title></header><body><h1>講故事傳意義「上門員」有價有市</h1><p>【個案三】裁員潮殺到，疫市新工種應運而生，如食肆執枱員及傳菜員、口水速遞員等。近日「上門」另類工種更大行其道，有人成為故事傳譯員、寵物照顧員，就連電腦砌機員亦「翻生」，造就一批「上門員」大熱！</p><p>故事傳譯員Donna每日帶備多款故事書、一些小樂器搖鼓及其他小玩具，穿梭不同的家庭，上門向小朋友講故事。每節大約一小時，收費300元。雖然聽起來工作簡單，但要做得好也是一門學問，她每次都因應小朋友的年紀及其成長需要等元素，花不少時間準備教材。「故事背後一定要有啲道理可以帶出嚟……如果對一個兩歲小朋友講我哋做人要誠實，太難喇！」課堂期間，亦並非單純說故事，她會加插一些角色扮演，與小朋友互動，以顯淺手法將故事背後的意義灌輸給小朋友。</p><p>疫情高峯期，所有學校、幼稚園及興趣班全面停課，打亂不少在職家長日常生活安排，因而造就上門教學風氣大行其道。「如果（小朋友）喺屋企真係會冇乜活動，所有中心又閂晒……日日放題打機，咁就好大件事。」聘用Donna講故事的陳太坦言，教育中心停擺令在職家長措手不及，因此上門講故事幫了家長一個大忙。</p><h2>貼身面授 照顧更仔細</h2><p>28歲的Donna，本身讀幼兒教育，畢業後一直以教育及藝術自由工作者身份「接Job」，疫情令其工作量大減，幾乎零收入。今年首3個多月，她四出搵工，應徵過文員、社交網站小編及幼稚園老師等職位，可惜全部沒回音，「見過十幾份工，send信都有40、50份，被迫變咗個（求職）達人」。失業近半年未找到工作，惟過程中她曾應徵一份「上門講故事」工作，雖然最後沒被聘用，但靈機一觸想自己創業試試。</p><p>由於工種較另類，創業初期根本未被外間認識，她只好向身邊有孩子的朋友入手，並將「試業」點滴上傳網絡平台，靠家長間口耳相傳，逐漸累積到一批客戶，殺出血路。「搵到差唔多10,000蚊一個月都已經心足啦，喺呢個疫情！」她認為故事傳譯員能訓練小朋友的口才及思考，就像將興趣班個人化，「上門一對一，照顧比較仔細啲……，肯做都會儲到唔同嘅客戶。」她有信心「上門」工種未來仍然有價有市。</p></body></html>