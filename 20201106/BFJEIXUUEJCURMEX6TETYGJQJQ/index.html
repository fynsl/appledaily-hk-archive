<html><header><meta charset="utf-8"><title>隔牆有耳：生日食美心被狙擊　泰博︰黃絲不可理喻（李八方）</title></header><body><h1>隔牆有耳：生日食美心被狙擊　<br>泰博︰黃絲不可理喻（李八方）</h1><p>慶生食蛋糕食到引起哄動，相信熱血公民立法會議員鄭松泰都未必估到。話說泰博噚日喺fb貼咗張喺立法會切蛋糕慶祝37歲生日嘅許願相，話今年冇乜特別要求，只希望大家可以早日去日本旅行兼返家鄉探親。但網民發現佢嘅蛋糕，原來係被黃絲認定係「藍店」嘅美心出品，並留言狙擊「好揀唔揀揀美心」，又寸爆問佢幾時飲埋個燉湯？</p><p>泰博對批評一於少理，仲留言讚蛋糕好味，議員助理「四眼哥哥」鄭錦滿就話個蛋糕係佢揀嘅。泰博之後再喺社交網發文，話親身證實咗「點解黃絲大部份時間咁不可理喻？」又話作為一個邁向中年嘅國際年輕學人，係咪要打兩千字去回應呢類指控呢！又惹嚟網民熱烈留言，泰博點回應？佢話 「留言好歡樂」、「祝我生日快樂」。</p><p>李八方</p></body></html>