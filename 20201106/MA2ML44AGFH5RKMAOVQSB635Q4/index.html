<html><header><meta charset="utf-8"><title>Goal富帥：齊心爭升班屈仔「高」幾班</title></header><body><h1>Goal富帥：齊心爭升班屈仔「高」幾班</h1><p>英冠已進行10輪聯賽，前列球隊好似雷丁、諾域治等，都係熟口熟面嘅前英超兵。始終疫情關係，中下級聯賽球隊，更加難花費巨額擴軍，好似屈福特咁，保留上季大部份英超兵，已經夠喺英冠用，暫列第四位，周六屈福特主場對高雲地利，讓半/一可以做重心。</p><p>英冠賽程比英超更密，周中屈仔靠伊斯美拿沙亞補時階段入波，3:2險勝史篤城，終止三場不勝走勢。講真屈仔人腳，好似迪尼同安達格雷等，夠晒級數踢英超中型班，不過仲留喺度，擺明齊上齊落爭升班。周六繼續主場更加放心晒，事關屈仔英冠5場主場拎到4勝1和。始終英冠開盤較英超保守，今場屈仔贏面咁高，海外博彩公司都係開出主W1.68倍，亞洲盤讓半/一，簡簡單單撐屈仔贏波開上盤就搞掂。</p><p>對手高雲地利都叫做上過頂級聯賽，不過都已經係好遠古嘅事，呢幾年仲喺英冠、英甲浮沉，甚至降過去英乙㖭。以佢哋家陣嘅人腳，都係但求留喺英冠。高軍今季贏過兩場咁大把，仲要5場作客只拎到1分，今次作客真係冇眼睇。</p><p>除咗重心屈仔，打比郡都可以繼續追，不過係追佢哋對家，打比郡已經連續六場冇贏過，周中主場輸埋畀昆士柏流浪。就算周六繼續主場對班士利，以班士利可以擊敗屈仔嚟睇，佢哋實力唔差，平手盤點都係揀隊識贏嘅班士利。</p><p>Goal進</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>