<html><header><meta charset="utf-8"><title>721元朗與Mr Jones - 陳也</title></header><body><h1>721元朗與Mr Jones - 陳也</h1><p>趁美國大選開波前夕，差佬高調拘捕「鏗鏘集」女編導蔡玉玲，令兩套揚威海外的得獎猛片又試成為焦點。將「721元朗黑夜」與「721誰主真相」推上Neflix吧，讓記者鍥而不捨的採訪佔據國際眼球，元朗警區×白衣人，厲害了！村代表唔一定拜山先着白衫，黑夜中那批白衫比武裝的green object更「堅守崗位」，將兩個華麗轉身的軍裝比下去。無差別打遍元朗站，木棍不離不棄，之後專車接送，這種特色鄉紳打人唔使本的文化，唔齋talk，來真的！白衫村霸，直情有心兇鄭月娥，see，咁先叫做好打得，唔似你咁鳩噏！元朗黑夜白衫揸住碌棍衝出亞洲，與美國極右的「白人優先」意外地接軌。一個開槍一個揮棍，照咁睇呢，PK難道表面藍皮，實則心繫侵侵？</p><p>721誰主真相，113誰主白宮？必須注意蔡玉玲有份製作的另一套作品「何志平的名單」。包裝黑材料、溝亂真假訊息對付政治人物，屬黨的專利操控，傳媒以慣常手法調查，觸動黨偉大的神經，被硬塞九唔搭八的罪名，記者守護新聞，以後點樣做下去？預咗被Mr Jones？無論哪位阿伯當上美國總統，香港都係雞飛狗走，戰亂mode。</p></body></html>