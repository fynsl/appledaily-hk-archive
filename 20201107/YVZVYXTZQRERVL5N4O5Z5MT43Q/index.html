<html><header><meta charset="utf-8"><title>【論演藝生涯】自認軟飯王三度被封殺</title></header><body><h1>【論演藝生涯】自認軟飯王三度被封殺</h1><p>阿澤講起當年做亞視好窮，認自己是軟飯王，但指食軟飯有兩個層次：「一，你對自己冇信心，覺得一世都要靠人，好似香港人𠵱家咁，百幾年都要靠人，以前要叫人事頭，𠵱家又叫人阿爺，好喇，俾人恰到上心口，又要等邊個選總統。二，對自己有信心，覺得一定會掂，只係形勢比人差，呢啲咪叫be water囉。」又說：「但我都相信自己有日會係亞視天王，問過好多女人借錢，食吓食吓我由田蕊妮接咗手，咁我梗係有問佢借啦，我問佢借咗三萬蚊。」</p><p>阿澤指田蕊妮答：「得，三萬蚊唔係叫做借，係投資，我相信有日會可以問你攞得返。」阿澤續道：「我真係唔知係佢腳頭好，定我時運高，同佢一齊之後我又真係順風順水。」阿澤講自己被封殺三次，曾跟吳君如、陳可辛等人反23條後被封殺，之後解封拍《無間道》，但內地不能上映，因為電影講卧底警察、賣毒品，「試問有邊個地方有警察咁仆街冚X鏟？」</p><p>提到未封殺前於內地工作，曾跟有勢力人士吃飯，飯局中，遇葛優與姜文，阿澤跟姜文打招呼卻被當透明，他笑說：「你試下落九龍灣呀，睇多人識你姜文定多人識姜濤呀？」</p></body></html>