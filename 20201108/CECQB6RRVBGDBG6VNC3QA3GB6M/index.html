<html><header><meta charset="utf-8"><title>GiGi教導囡囡照顧動物</title></header><body><h1>GiGi教導囡囡照顧動物</h1><p>梁詠琪（GiGi）昨日以世界自然基金會大使身份，到米埔出席「步走大自然2020」開步禮。GiGi回想20年前曾代表基金到非洲進行探訪，她說：「估唔到20年後仍可以為基金出嚟，自己嘅小朋友都好鍾意動物，佢話志願係長大做拯救動物同埋保護地球嘅工作。不過我講現實佢知，照顧動物係好多dirtywork，我哋屋企有養小狗，佢都好願意幫手做清潔照顧嘅工作。」</p><p>今年疫情使不少戶外活動被取消，GiGi表示多了與囡囡的親子時間：「小朋友嘅教學都轉咗用zoom，佢學嘅兒歌同埋數學口訣，我都可以背得出。自己都冇試過咁嘅生活，可以用好多時間去做鍾意嘅陶瓷、整麵包、做義工。」</p></body></html>