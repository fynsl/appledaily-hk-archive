<html><header><meta charset="utf-8"><title>【娛樂人物】蔡小蝶推翻亞姐黑幕「我乜都冇就拎咗冠軍」</title></header><body><h1>【娛樂人物】蔡小蝶推翻亞姐黑幕「我乜都冇就拎咗冠軍」</h1><p>現年23歲的蔡小蝶今年人生起伏十分精采，8月退選港姐後，再轉戰亞洲小姐，並奪得本屆亞姐香港賽區冠軍。曾聽說選美有黑幕，需要金錢、背景支持，蔡小蝶仍毅然決定參選，獲幸運之神眷顧，令她一嘗冠軍滋味。</p><p>今屆亞姐香港賽區冠軍蔡小蝶日前在亞視總台接受《蘋果》專訪，她強調選亞姐沒有黑幕，她說：「一開始我覺得可能同其他台一樣，要有背景、要有錢，先可以拎到冠軍，但我乜都冇就拎咗冠軍，成件事好似發緊夢咁。」她否認因黑幕原因而退選港姐，反而「退選港姐蔡小蝶」稱號為她打響聲勢。</p><h2>嫌港姐合約苛刻</h2><p>曾任職模特兒七年、平均月入2至3萬元的蔡小蝶，疫情下工作大減決定選美。蔡小蝶在港姐第二輪面試，感覺合約苛刻而退賽，她說：「港姐份合約年期比較長，束縛比較多，我覺得唔係好啱嗰個階段。」退賽後即轉戰亞姐，她認為亞姐合約彈性高人性化，她說：「亞視喺選嘅過程中，會問我哋發展意向。」</p><p>決賽當晚，蔡小蝶表示「冇諗過自己係冠軍」，她說：「自己資質偏低，大家訓練得好好，我需要用好多時間去練習。」勝出是僥倖還是憑實力？蔡小蝶說：「當晚冇緊張，贏係幸運，喺台上做自己，表現出輕鬆狀態。」才藝環節，自彈自唱是蔡小蝶最滿意的演出，她笑說：「參加之前係唔識，比賽前只學咗兩星期，滿意當晚表現。」蔡小蝶希望藉選美踏入娛樂圈，拍電影、拍劇，由於她在深圳出世，大前提要練好廣東話。</p><h2>穩袋10萬元獎金</h2><p>2018年亞姐冠軍梁雪瑤，同樣由港姐轉戰亞姐，可惜演藝事業發展未如理想，蔡小蝶說：「冇特別擔心，亞視投放喺亞姐比賽上嘅精力，比以前多，佢哋好重視，所以我都有少少信心，我覺得呢行發展好講運，每個階段都要做好自己。」她透露亞視已安排電影、劇集給她試鏡。</p><p>亞視經常被傳財困，蔡小蝶反應很快：「今日唔係拎支票咩！」的確是，在訪問當日，蔡小蝶收到亞視的10萬元現金的支票。蔡小蝶表示稍後會與亞視簽約，對於賽後負面新聞多，其中練樂儀和張玥在比賽後不滿賽果，蔡小蝶認為比賽心態最重要，她說：「唔好將輸贏睇得太重而忽略過程，令自己大壓力、好唔開心。」</p><p>撰文：黃曉妍</p></body></html>