<html><header><meta charset="utf-8"><title>張：被罵「廢」「食屎」嬲到手震</title></header><body><h1>張：被罵「廢」「食屎」嬲到手震</h1><p>【本報訊】張祺忠日前供稱三十年婚姻愉快，但亦不時與妻子爭吵。他昨指2017和2018年間，每兩三個星期至一個月，妻子就會為工作事情罵他，例如叫他把宿舍事務交給別人代勞、埋怨他不尋求升職等等，用上「靠你就揸兜都得啦」、「食屎啦你」，「你仆街啦」等字眼，張感到侮辱。他又指，數年前妻子曾叫他為女兒找份大學工作，責罵他：「搵份工畀個女都唔得，你真係廢㗎喇。」</p><p>辯方昨請張舉例，張說有時晚上要就宿舍事務開會，妻子指宿舍有導師，「你都唔識做嘢嘅，梗係畀下面啲細嘅做」；他解釋有些事情必須身為舍監的自己出馬，惟妻子會罵：「你都廢嘅，點做嘢啫你！」張說通常聞言會很憤怒，離開現場或關門獨處。</p><h2>遭怨無幫女兒在大學求職</h2><p>有次妻子說他工作繁重，為何不要求升職，他說升職不是這樣做，妻子怒罵：「咁你仆街啦！」其他惡言相向的例子，像「靠你就揸兜都得啦」、「食屎啦你」，令他感到非常侮辱。案發前一個月去英國旅行，張揚言不再跟妻子外遊，張昨解釋是發晦氣。</p><p>張又憶述，2012年女兒從英國畢業回港，妻子不滿女兒加入舊同學新創立的電子競技公司，遂指摘張，認為他應找一份更好的工作給女兒。兩年後女兒離職待業，妻子埋怨他不在大學找工作給女兒，他解釋不可行，但妻子侮辱他「廢」，「佢話你做咗廿幾年，搵份工都搵唔到咩？甚至乎要我代個女申請份工作。」辯方問張與子女關係如何，張形容很好，比較緊張女兒，但對兒子同樣關心。</p><p>儘管爭執時言語激烈，張自言「嬲到手震」，但兩人從沒拳腳雙向，「通常我聽咗就算㗎喇，但有時就會駁返佢一句囉，你都唔知發生乜事，唔好講咁多啦！」</p><p>張自言脾氣「易𤷪」，例如2014年10月初佔領運動期間，他是大學教師工會幹事，用電話訊息商討職工會聯合聲明內容時，「Tina(妻子)見到，就叫我唔好理呢啲嘢啦，咁我就好嬲喇，話咁大家都唔好用電話啦」，然後把室內無線電話和基座拋出窗，他發怒因做正經事卻被勸阻。他試過兇惡地責罵下屬犯錯，事後向對方致歉。張自覺越來越易動怒和不滿，會自言自語和擲文件。</p><p>辯方提及張在案發前10年間消瘦17磅，張稱：「周圍啲人都話我瘦咗，但我自己唔知點解。」前年4月張感染細菌，入院兩周，張憶述發高燒40℃，要卧床吸氧。</p></body></html>