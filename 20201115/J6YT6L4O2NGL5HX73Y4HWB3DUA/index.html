<html><header><meta charset="utf-8"><title>求驗客手記：「瀕死」蘇Ｂ有高層力撐</title></header><body><h1>求驗客手記：「瀕死」蘇Ｂ有高層力撐</h1><p>曼聯今季表現勁差，外界已有唔少聲音要求領隊蘇斯克查（蘇B）下台，但紅魔執行副主席活華特（小圖）已表明會繼續力撐蘇B領軍。曼聯喺開季頭7輪英超只得3勝1和3負，以10分排喺積分榜第14，落後多踢1場嘅榜首球隊李斯特城8分，而佢哋4次喺主場出戰更只得1分，唔少人公開批評蘇斯克查領軍無方，甚至有傳前熱刺領隊普捷天奴已磨拳擦掌，準備接手執教紅魔。但活華特喺曼聯首季業績報告中話，對球隊喺蘇B帶領下嘅發展仍感樂觀。活華特喺聲明中講：「喺球場入面，雖然我哋仍要更加努力，令水準更加穩定，但球隊喺蘇B帶領下一直朝正面方向發展，我哋一定會繼續支持佢。」</p></body></html>