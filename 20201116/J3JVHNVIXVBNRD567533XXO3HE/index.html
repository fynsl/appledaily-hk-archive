<html><header><meta charset="utf-8"><title>羅霖娶新抱唔恨做嫲嫲</title></header><body><h1>羅霖娶新抱唔恨做嫲嫲</h1><p>55歲羅霖2013年與富商劉坤銘離婚後，獨力照顧三個兒子，22歲的二仔劉子熙（Jordan）今年5月於美國洛杉磯大學畢業，留在當地工作，並已於本月8日與日德混血兒女朋友Dhyana Kichona閃婚，疫情下父母未有出席婚禮。升呢奶奶的羅霖希望明年疫情好轉，才一家赴美為囝囝補辦婚宴。</p><p>羅霖上月到內地先隔離後工作，轉眼離家一個月，昨日回程返港。由於時差關係，羅霖透過視像電話參與Jordan的人生大事，大讚新抱令兒子學業突飛猛進。由於新娘子穿婚紗肚凸凸，疑奉子成婚，但羅霖否認：「唔恨抱孫，我叫佢哋先享受二人世界。」更指囝囝成家立室後要努力賺錢養家：「佢大個仔，要承擔男人、老公責任！」劉坤銘未見過新抱，他說：「之前已通知我，佢哋拍咗拖年幾，戥佢開心，後生結婚可以定性啲。」</p></body></html>