<html><header><meta charset="utf-8"><title>菠蘿工會再次偉大 - 陳也</title></header><body><h1>菠蘿工會再次偉大 - 陳也</h1><p>慢必收到來信：「現時證據不足以對任何人提出起訴」。大話冚大話，法官一錘定音，灰爆的香港人點會唔明。但注意接着那一句：「如果有更多資料顯示有人涉案，警方會覆核該案」。慢必隨時變林卓廷，傳媒被控，721誰主真相？由原告變被告，手無寸鐵變勢均力敵。元朗白衫被警司拍膊頭，你明嘅。慢必被郭x強拉扯衣領拖行摔落地，唔怕「證據不足」，只消到篤灰熱線搜刮材料，證據好快確鑿，慢必條領，擺明係煽惑他人的元兇！以後立法會一律下令議員與實Q，無領用！</p><p>當日姓郭的被記者問，是否情緒失控，他答「你覺得係咩？」郭氏代表那個工會，情緒失控最經典的前科，係擲菠蘿！六七暴動，同胞勿近，教育電視都唔敢扮幽默！工x會死左仔（當年真係咁叫）擲土製菠蘿，警民中招死傷唔少（689老竇當過差竟會冇feel）。換成今日的司長，包保眼都唔眨，撤控。萬一被迫告一兩個，像姓郭那種人，頂多與扯女警頭髮的警長同罪，判社服77粒鐘！六七暴動，被送審的教科書中，跟六四屠城一齊被刪除。敢對鄭月娥爆粗那位工會女代表，加上動粗的郭某，讓菠蘿工會再次偉大！</p></body></html>