<html><header><meta charset="utf-8"><title>失婚Jathy數臭前夫同戴夢X曖昧</title></header><body><h1>失婚Jathy數臭前夫同戴夢X曖昧</h1><p>無綫藝員謝可逸前日被《蘋果》踢爆背歌手女友謝文欣，暗撻曾兩度離婚的醫美集團CEO方潔盈（Jathy），有指女方更已經懷孕。Jathy先後兩次離婚，跟前兩任丈夫誕下一女一子。Jathy昨早在fb以千字文數臭前夫T先生，她透露懷孕四個月時，有人對她拳打腳踢，更將熱湯倒在她的身上，又鬧爆前夫未盡過做父親責任：「呢幾年，連個女一眼都冇望過。」</p><p>Jathy暗指T先生跟戴姓女藝人有不尋常關係：「同你離婚前，你同『戴夢X』曖昧，喺WhatsApp講晒『I love you』，見戴小姐病，送藥送到上人哋屋企。」矛頭直指戴夢夢，戴夢夢昨日以短訊回覆《蘋果》否認事件，澄清沒有介入兩人婚姻：「湯醫生係我全家嘅家庭醫生，我哋僅係醫生同病人關係，我冇八卦過人哋家事，希望有人唔好拉我落水。」Jathy首任醫生老公湯愷廸昨日以短訊回覆《蘋果》：「就網上不實的發文，不會作出回應，希望方小姐不要再利用家人宣傳。」並指事件已交由律師處理。</p></body></html>