<html><header><meta charset="utf-8"><title>朱晨麗稱同洪永城有偈傾</title></header><body><h1>朱晨麗稱同洪永城有偈傾</h1><p>朱晨麗、港姐冠軍謝嘉怡、黃嘉雯與寇鴻萍等，昨晚到金鐘出席「善學慈善基金慈善感恩晚宴」。日前因涉嫌逃稅被告上法庭的寇鴻萍，未有接受訪問，並越叫越走顯得迴避。朱晨麗受訪時被問到前晚無綫台慶時，跟一直傳不和的洪永城同台零交流，她說：「大家諗多咗，其實standby時佢都好gentleman，等我同煒哥（陳煒）落台先。」問他們有溝通嗎？朱晨麗反問：「乜嘢溝通先？拍完《多功能老婆》後男士都冇見過，柏豪都冇見過，噚日見返大家都有少少傾吓偈。」問到二人是否破冰？她說：「誤會都係大家寫，冇尷尬嘅。」</p><p>另外，謝嘉怡慶幸自己有機會能出席台慶，並能壓軸上台獻唱，問她怕遭前輩妒忌嗎？她說：「冇咁諗，唔知，係公司安排。」當問到爸爸為她在社交網開賬戶，是否幫手宣傳？她說：「唔清楚呀，我唔使佢幫，我靠自己。」</p></body></html>