<html><header><meta charset="utf-8"><title>謝可逸CEO女友被翻舊情　疑似聲帶流出　陳庭欣有米男友被屈BB經手人</title></header><body><h1>謝可逸CEO女友被翻舊情　疑似聲帶流出　<br>陳庭欣有米男友被屈BB經手人</h1><p>34歲無綫奀星謝可逸日前爆出戀上失婚CEO方潔盈（Jathy），事件曝光後，連日是非越爆越多。Jathy除揞名爆首任老公離婚前與戴夢夢有曖昧，昨日《蘋果》收到讀者爆料，提供聲帶指Jathy幾年前曾想過找陳庭欣的有米男友楊振源（Benny）食死貓，將當時另一男友的BB，當成是Benny骨肉，陳庭欣昨日回應事件：「人人都有自己嘅往事同私事。」男主角Benny則表示不回應。</p><p>有份主演《使徒行者3》的無綫富二代奀星謝可逸，日前爆出戀上失婚婦人方潔盈，事件曝光後Jathy隨即被起底，原來她是Beauskin采肌醫學集團創辦人兼行政總裁，這位失婚人妻已結過兩次婚，並跟兩任前夫各育有一子一女，現兩名子女都跟媽咪生活，一家三口住在山頂獨立屋。前日Jathy又在fb撰千字文，揞名爆首任醫生老公湯愷廸跟她離婚前，與戴夢夢有曖昧關係，不過之後二人都已否認，昨日《蘋果》再收到讀者爆料指Jathy向友人聲言要屈港姐陳庭欣的有米男友楊振源食死貓。</p><h2>仰慕財氣投懷送抱</h2><p>Benny是彩豐行老闆擁有逾十億身家，未跟陳庭欣拍拖前已緋聞多多，他2015年於一個活動上結識了Jathy，當時Jathy跟首任老公湯愷廸剛離婚，正與第二任老公曹嘉潤（Dixon）熱戀中，爆料人聲稱Jathy知道Benny家底豐厚時，非常傾慕男方的「財」氣，主動出擊。但她當時剛知腹中懷有Dixon的骨肉，二人尚未註冊結婚，Jathy於是另有計劃。</p><p>爆料人提供了疑似是Jathy跟朋友於2016年的短訊截圖及語音留言，短訊中朋友關心問：「你大住肚邊個要你？」有人回答：「我叫彩豐行食死貓，佢有錢。」友人為她顧慮：「冇人會信㗎，你都冇X嘢？」有人坦白秒回：「今朝有。」對話暗示了二人有親密關係。</p><p>至於語音留言更是精采，懷上第二胎的疑似Jathy打算找Benny「負責任」，於14條語音中，有人又想奉子成婚：「我都唔想同Dixon生，佢咁細個，生咗都對我冇好處。『懶』係Dixon走咗，我又『懶』係唔開心，迫住自己順理成章，我瞌埋眼，當畀鬼壓。」她當時來十分抗拒Dixon認頭，「是但搵條茂利食咗隻死貓佢，因為我𠵱家係平，完全唔見肚，乜都冇嘅！」她更心生一計：「我話我叫彩豐行食死貓呀，冇㗎，冇得計，好易食㗎咋！」</p><h2>三個孩子三個爸爸</h2><p>疑似Jathy跟Benny之間曇花一現，Jathy最終奉子成婚嫁給第二任丈夫Dixon，囝囝今年4歲，兩夫妻今年5月離婚。好生養的Jathy雖帶着兩任丈夫所生的一對同母異父小姊弟，現又傳懷有奀星謝可逸骨肉，三個孩子均來自不同爸爸，認真傳奇。</p><p>最終沒有被屈的Benny表示不會回應事件，其正印女友陳庭欣承認有在活動上跟Jathy見過，她昨日回覆傳媒時說：「我嘅睇法係我唔能夠確實聲帶真偽，況且人人都有自己嘅往事同私事嘅！希望𠵱家呢一刻涉及嘅人物都唔會受傷害。」《蘋果》昨日致電問Jathy是否曾跟Benny拍拖？Jathy說：「呢啲我唔會回應，你哋問番佢。」有傳她曾屈Benny食死貓？Jathy說：「呢啲我唔會回應。」立即cut線，之後電話已轉駁留言信箱。</p></body></html>