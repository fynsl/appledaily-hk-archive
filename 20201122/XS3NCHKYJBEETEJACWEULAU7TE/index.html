<html><header><meta charset="utf-8"><title>亞冠盃大勢：水原低迷撐恒大</title></header><body><h1>亞冠盃大勢：水原低迷撐恒大</h1><p>周日亞冠G組賽事，中超的FC廣州（廣州恒大）將鬥韓職的水原藍翼。廣州於剛完季的中超失落冠軍，因此在亞冠必須交出成績。今仗鬥表現走樣的水原，有力先拔頭籌，故讓半/一可照撐上盤。（球賽編號：星期日3；now672及有線653台今日6:00pm直播）</p><p>今季中超改制之下，雖然恒大成功打入總決賽爭冠，但2回合比賽以總比數1:2不敵江蘇蘇寧衞冕失敗。同時再次傳出「大簡」或會落鑊的消息，令亞冠成為保住帥位的救命稻草。雖然主力荷西保連奴因傷無緣隨隊，但有泰利斯卡、艾克森在陣，而且召回高拉特，實力仍在水原之上。</p><p>至於水原今季一直處低迷狀態，常規賽只排尾二。澳洲前鋒阿當泰加特今季入球失收，對球隊影響頗大，今次出征多哈戰意亦成疑，甚有陪跑味道，實在難撐。</p><p>同日H組另一場分組賽，韓職冠軍的全北現代大戰中超上海SP（上海上港）。雖然現代兩名國腳因南韓隊早前曾爆疫情而未有隨隊，但整體實力尚算不俗。相反上海有奧斯卡杜斯山度士缺陣，另一外援侯克態沉，全北可睇高一線，讓平/半敲上盤。（球賽編號：星期日16；now672及有線653台今日9:00pm直播）</p><p>文：亨少</p></body></html>