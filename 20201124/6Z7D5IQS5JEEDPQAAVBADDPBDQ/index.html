<html><header><meta charset="utf-8"><title>嗱嗱嗱咪又搞禁堂食啊 - 鄧達智</title></header><body><h1>嗱嗱嗱咪又搞禁堂食啊 - 鄧達智</h1><p>疫情第四波真的殺埋身？</p><p>感覺上又未必，細數過去幾個月香港人做得相當唔錯；錯，反而不少有賴高官失策！</p><p>染疫不明源頭不少相關叫雞叫鴨飲湯。雞、鴨供應鏈大家心照，都無謂惹是生非。</p><p>公佈不少中招確診者為來自南亞裔菲律賓裔等持香港身份證回港巿民，難道不讓入境？</p><p>不讓港人入境行不通，會引起不少人權爭議。</p><p>讓港人入境，卻隨便要求留家十四日。</p><p>當然高度政策失當，一般港人家居能有多大？如以高官官邸作為標準，大概相等廁所浴室，就算回港者乖乖聽話不出家門，家中人來人往容易感染，情況怎會改善？</p><p>頭痛醫頭，腳痛醫腳，終於推出回港者硬性居留十四天酒店隔離，卻未似駿洋邨般嚴厲隔離，引出未知真假之傳聞：某闊太兒子美國回港，酒店隔離，闊太神奇地得以前往探訪；闊太愛跳舞……之後與舞友跳出交差感染本地並國際知名度，人人有份永不落空。</p><p>如果傳言屬實，真係一粒老鼠屎，全體港人無奈被變一鍋粥。</p><p>放肆無度飲食場所以酒吧案例為主，然而每次出事，被感染個案偏低的酒樓餐廳食肆全部陪葬，真係冤枉！</p><p>禁止一圍十二客還可以接受；下調至一桌8位，中式婚禮壽宴已經難舉行，四位一桌做又蝕本唔做即死，讓不少餐廳東主含着眼淚淒慘經營，只盼疫情盡速完結，以所餘無幾之本錢撐到明年，甚至只望年尾喜慶派對多，執夠遣散員工的資金，年尾執笠關門大吉。</p><p>政策如果不體諒，又再推出一桌兩人，甚至禁堂食，真係哭都無謂，必死無疑，最低要求籌集遣散費無望！</p><p>政府庫房仍有多少銀兩？</p><p>之前推出大派銀紙扶持企業延續，成果現眼報，再搞二人一桌或禁堂食怎可能防疫？只會拖死飲食行業！</p><p>特區政府必須正視港人抗疫快一年，或多或少抗疫疲勞，心理及精神病徵浮現，累啦！攰啦！無心戀戰迫至視若無睹指日可待，隨後可能引爆方方面面的社會問題才是更大的核爆，敬請引以為鑑。</p><p>電郵：chiuou@gmail.com</p><p><b>逢星期二、三刊登</b></p></body></html>