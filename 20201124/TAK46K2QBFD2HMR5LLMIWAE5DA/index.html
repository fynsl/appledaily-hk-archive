<html><header><meta charset="utf-8"><title>二十舞蹈員減到四個　樂手除罩吹奏要檢測　軒仔紅館繞場　Fans撲埋身</title></header><body><h1>二十舞蹈員減到四個　樂手除罩吹奏要檢測　<br>軒仔紅館繞場　Fans撲埋身</h1><p>張敬軒成為武漢肺炎疫情年初爆發以來，首位再在紅館舉行個唱的歌手，雖然近日香港疫情爆發第四波，但他一連八場「Hins盛樂」演唱會前晚如期開鑼，前晚場內有6,000位觀眾入場，大會要求觀眾入場前量體溫、 場內要戴口罩及不准調位等措施。軒仔為了防疫，在台上的演出亦作出不少改動，實行為己為人。</p><p>軒仔以白色古裝造型獻唱《無忘花》，有四位舞蹈員伴舞，他們全戴上口罩，軒仔表示：「原本版本係有超過二十位dancers，但因為實際條件下，唔想有咁多dancers交換飛沫，又知道佢哋戴口罩好辛苦，所以由超過二十個變成四個。」軒仔又指出因有中樂樂手負責吹奏，因此不能戴口罩，但大會已為他們做了深喉測試，以防萬一。</p><h2>拉尺隔開觀眾</h2><p>因要保持社交距離，軒仔不能與觀眾握手，他拿出一把拉尺兼口沒遮攔地笑說：「為咗畀大家『瞻仰吓』，我拉起安全距離然後繞場一周啦。」當軒仔行到台前，仍有大批觀眾不理要保持社交距離，一擁而上走到台前。</p><p>唱畢《故園花茶》之後，軒仔再向觀眾致謝：「我都知道賣飛、換飛有好多波折，我哋怕有任何甩漏，所以全部用人手處理，多謝大家支持我。」而唱出《笑忘書》前，軒仔再說：「呢首歌有千斤重嘅感覺，相信大家入嚟嘅心情同我心情一樣，係恍如隔世，本來睇演唱會係好理所當然嘅事，但都變得咁艱難，無論嚟自咩崗位，邊度嘅觀眾，無論生活有幾苦，有張敬軒音樂陪住大家係我嘅福氣。」之後觀眾開了手機燈，營造一片燈海為軒仔演出打氣。其後當軒仔唱《騷靈情歌》時因又走近觀眾席，觀眾再次湧到台前，軒仔要開口勸他們返回座位。</p><h2>成立自己品牌</h2><p>軒仔在演唱會途中即場向台下的蔡卓妍送上生日祝福，皆因前日是她38歲生日的，接着軒仔煞有介事稱有好消息宣佈，引來觀眾一陣起哄：「唔係結婚，唔使驚！係我入公司不經不覺都有七年，公司上上下下都好支持我，今年我正式成立自己嘅唱片品牌，希望大家支持呢個新label發行嘅唱片。」最後軒仔唱完《櫻花樹下》後，向觀眾講：「拜拜，注意安全。」然後再向四面觀眾單跪鞠躬後便完場。</p></body></html>