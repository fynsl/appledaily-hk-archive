<html><header><meta charset="utf-8"><title>婚宴受阻　準新郎：政府食屎啦</title></header><body><h1>婚宴受阻　準新郎：政府食屎啦</h1><p>【本報訊】政府新一輪防疫措施導致新人計劃被打亂，即將結婚的準新郎大罵「政府食屎啦」，批評措施極度混亂，「咁個場分隔兩邊，每邊40人又得唔得？」有樂隊則斥責政府防疫措施「好求其」，一刀切全禁現場表演，令表演者生計大受打擊，下月多場婚禮和餐廳表演無奈暫停。</p><h2>樂隊主音轟防疫「好求其」</h2><p>將於周日結婚陳先生（化名）原已宴請近百名親友，惟政府昨宣佈宴會上限40人，「𠵱家狀況企咗係度，酒店未覆我有關場地安排」，預期會將婚宴延期，但當日仍進行結婚註冊儀式。他無奈說，婚禮已經準備好，並已向酒店付七成訂金，「轉一轉（延期）唔知會唔會加錢」，估計損失金額達五位數字。陳先生續指，其婚禮場地本身可容納300人，「咁個場分隔兩邊，每邊40人又得唔得？」批評政府政策極度混亂，反問「點解觀禮可以50人，宴會只得40人，好似（政府）諗到乜就做乜，九唔搭八」，大罵「政府食屎喇」。</p><p>表演者亦大受打擊，樂隊Wkend主音Darren說：「今年係好年，年尾係旺季，本身好多婚禮同Party、酒吧表演，𠵱家一下子暫停。」自蘭桂坊爆發染疫群組後，政府隨即禁止現場表演，樂隊收入大減，「比起上年少咗六、七成，有樂隊成員主要靠表演為生，收入冇咗七至八成」。他批評政府一刀切禁現場表演，但未有顧及業內人士生計，「好似我哋freelance乜都冇（補貼）」。</p><p>Darren又斥政府防疫措施「好求其」，「點會係第三波後會放內地港人免檢疫返香港，好似唔理喺香港嘅人，特登畀呢批人返嚟」。然而，政府頒佈防疫條例，但卻執法不公，「條街仲好多人除口罩食煙，講就講得好聽，執法上就只係針對某一啲人」。</p></body></html>