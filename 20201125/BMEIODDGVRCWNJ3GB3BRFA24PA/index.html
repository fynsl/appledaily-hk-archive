<html><header><meta charset="utf-8"><title>【職場慧眼】收到風被辭職點應對 - 張慧敏</title></header><body><h1>【職場慧眼】收到風被辭職點應對 - 張慧敏</h1><p>「Son姐，我係一間大公司度做緊中高層，同上司一直都唔係好夾到，收到風下年年頭成公司會重組，每個department要交人，我知我on list。我並未有太大經濟壓力，都開始搵工，但預計未必咁快搵到，諗緊好唔好喺佢未出口之前自己走。」</p><p>未入正題解答你的問題之前，我想問你收到的風究竟有幾可靠？點解你會確信知道一定on the list?收風放風，都是捕風捉影，是很多管理層慣用的伎倆。特登放風就是為了收風，看看On list的和不on list的員工，收到風之後，究竟點反應，工作態度會不會有改變，交出來的功課質量會不會有偏差，再斟酌定奪最終名單。所以正式名單一日未出，一日都不知道最終誰有得留低、誰冇得留低。</p><p>這個階段是否應該自動波，要視乎你有幾在意喜歡這份工作。如果這份工作令你不愉快的，只是和上司之間的合不來，你並不需要急於離職，反而應該繼續努力做好你的工作，然後靜觀其變，睇埋結局先至走都未遲。如果你對這份工作根本沒有留戀，其實亦不用多心，叠埋心水等package。反正搵新工亦需要時間，搵到之後才辭職，才是最有保障。</p><p>收到風都未知真定假，你已經想自動波，我相信是因為面子的原因居多。我知道很多職場中人對離職原因非常在意，不想被日後的僱主知道是被裁員的，寧願提早自行離職。沒有所謂對不對，最緊要自己舒服，過得了自己心裏的關口就得。最重要的，幾時都是心態。明年的經濟情況，實在不容樂觀，對很多公司企業都會有很大衝擊，對就業市場亦會有很大打擊。不過還是那一句，有危必定有機，幾時都是積極裝備好最實際，機會到來的時候才有能力手到擒來。</p><p>張慧敏</p></body></html>