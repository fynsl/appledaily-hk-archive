<html><header><meta charset="utf-8"><title>趣趣地：伊巴斥《FIFA》偷樣用</title></header><body><h1>趣趣地：伊巴斥《FIFA》偷樣用</h1><p>家陣喺意甲神射手榜排第一嘅AC米蘭神鋒伊巴謙莫域，近日就喺社交媒體上面發文，指控EA Sports未經授權喺《FIFA 21》用佢個名同樣（圖）：「邊個畀FIFA EA Sport用我個名同樣？FIFPro（國際職業足球員協會）？我唔知自己係FIFPro會員喎。呢幾年有啲人未經我同意就用我嚟賺錢，係時候搵人調查吓。」</p></body></html>