<html><header><meta charset="utf-8"><title>許廷鏗讚A.Lin顧家阿嫂</title></header><body><h1>許廷鏗讚A.Lin顧家阿嫂</h1><p>許廷鏗與鄭欣宜昨日於觀塘為開電視節目擔任嘉賓。提到許廷鏗哥哥許永鏗（Wilson）日前跟裴殷（A.Lin）結婚，許廷鏗送上親自創作的歌曲，現場獻唱兼拍攝MV，十分有心思，許廷鏗指場面相當感動，令他流下喜悅的眼淚。他指早知阿嫂是圈中人：「佢畀我想像中好唔同，佢好顧家，好識得俘虜屋企人個胃。」至於問到在婚宴上可有給親友催婚？許廷鏗笑說：「當然有，我咪同佢哋講『快嘞！快嘞！』」</p><p>另外，日前王祖藍於社交網站分享女兒吃東西的片段，有網民笑言囡囡跟欣宜撞樣，欣宜笑說：「我覺得佢得意過我，人越大越明白細個嘅時候點解長輩咁鍾意睇住我食嘢，𠵱家見到小朋友enjoy食嘢真係好過癮。」</p></body></html>