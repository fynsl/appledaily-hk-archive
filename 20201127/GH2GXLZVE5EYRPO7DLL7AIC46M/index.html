<html><header><meta charset="utf-8"><title>不滿記者圍拍「唔係限聚令咩？」</title></header><body><h1>不滿記者圍拍「唔係限聚令咩？」</h1><p>【本報訊】周星馳作為國際影星，牽涉民事案件被告，更要出庭作供，成為近期熱門話題之一，港聞、娛樂記者爭相採訪。周星馳已一連兩日在多名保鑣護送下出入法庭，每次皆被記者包圍拍照。他昨散庭後終忍不住投訴，直言限聚令下應保持社交距離，對被圍拍表示「唔係幾好」。</p><p>周星馳昨晨經一輪擠擁始進入法庭大樓，甫看見記者，心情看來不俗的他向記者說：「又係你呀？」其後經一整天盤問，至下午4時半始散庭。周如廁後準備離去之際，主動向記者問到：「乜𠵱家唔係有限聚令，要保持社交距離咩？」他又謂「咁多人圍住，好似唔係幾好喎！」似對記者包圍拍照頗有微言。</p><h2>「你唔驚？我驚呀」</h2><p>有記者回應稱，採訪拍照不受四人限聚令影響，另有記者指，其實圍住他的保鑣也不只此數。惟周仍繼續埋怨：「咁唔係幾好喎！」他更問記者：「你唔驚咩？」記者答：「唔驚喎。」並反問周：「你驚咩？」周一臉認真地說：「我驚呀！」其後周步入升降機並站到角落，仍忍不住繼續表達對疫情的恐懼，「咁唔係幾好嘛」。</p><p>周星馳其後在保鑣護送下步出法庭大樓，惟接載他的座駕原來尚未到埗。他在法庭門外找不到座駕，又遭記者包圍拍照，面露不悅之色，之後返回法庭大樓等候。其間有娛樂版攝記更因現場太擠迫，失足跌倒擦損膝蓋。及後座駕到達時，周再一次走出法庭，登上私家車離去。</p></body></html>