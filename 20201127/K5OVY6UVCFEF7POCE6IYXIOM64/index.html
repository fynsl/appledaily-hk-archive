<html><header><meta charset="utf-8"><title>事後留陰影失眠　應周父呼籲出庭</title></header><body><h1>事後留陰影失眠　應周父呼籲出庭</h1><p>【本報訊】年僅17歲的應屆DSE考生、案發時為梓樂急救的義務急救員曾朗軒昨在法院外呼籲知情市民響應梓樂父親呼籲，向死因庭提供資訊，尤其是比消防員早到場的市民。他又透露，事後回想事件會不安及失眠，而基於「個人陰影恐懼」及「一啲唔願面對嘅感受」，故昨天是他首次接觸周梓樂父母，希望表達扶持及慰藉。他見完傳媒後，便瞬即返回法院大樓內尋找梓樂父母，聊天期間，周父輕拍少年肩膀，似是感謝亦是鼓勵，亦難得一見向着朗軒流露歡容。</p><p>少年義務急救員曾朗軒昨透露，案發後「因為個人陰影恐懼，一啲唔願面對嘅感受、一啲情緒，令我基本上唔係好想再踏足嗰度，甚至聯絡佢屋企人」，亦明言「唔想再諗返當晚嘅嘢」，一想起便會不開心及失眠，故一直沒聯絡梓樂父母。</p><h2>再有一人欲作證</h2><p>曾又指，他看到周父早前散庭後向傳媒說的話，周父指「想搵返個真相出嚟，但只可以盡量貼近真相」，他亦認為最終結果只是死因存疑與否，沒法找出梓樂墮樓原因。他坦言，對事件感到不知所措及無力，「對住成個社會，對住一啲唔公義嘅事、一啲搵唔到真相嘅事，自己好似冇能力作出改變」。對於死因裁判官高偉雄認為他可考慮讀醫，他明言沒此打算。</p><p>昨散庭前，裁判官透露再有一名市民欲提供資訊，但死因庭須先衡量其證供有否價值，以及是否脗合閉路電視等客觀證據，「睇吓搵唔搵到佢當時嘅位置」，再決定是否呈堂。據知，該名市民主動聯絡梓樂家屬稱想提供資訊，尚未錄取口供。</p></body></html>