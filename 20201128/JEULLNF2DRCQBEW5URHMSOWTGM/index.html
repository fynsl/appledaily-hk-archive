<html><header><meta charset="utf-8"><title>爆粗鬧家姐男友聲帶流出　鍾舒祺插陳潔玲做新聞</title></header><body><h1>爆粗鬧家姐男友聲帶流出　<br>鍾舒祺插陳潔玲做新聞</h1><p>鍾舒祺和胞姊鍾舒漫（Sherman）感情好，Sherman早年跟吳浩康分手後似乎一直單身，但原來兩年前她曾跟MV導演林灝軒（Steve）低調拍拖，兩人早前更跟前港姐陳潔玲因合作投資而有金錢糾紛。《蘋果》昨日收到讀者爆料，提供一段疑似鍾舒祺跟友人的對話聲帶，當中她竟鬧爆Steve為人差勁，希望胞姊早日跟他分手。</p><h2>要鍾母洗底褲</h2><p>聲帶中疑似鍾舒祺的女子不停爆粗發洩：「你諗吓連泳兒都知佢同Steve一齊，唔知點解佢會知，但泳兒唔係好X識阿Steve，唔知阿Sher（鍾舒漫）幾時可以離開佢呢？連Angela（許靖韻）都同Johnny Yim（音樂人嚴勵行）講快啲離開佢啦，但佢哋唔X識阿Steve㗎！」、「今日擺個point，係識Steve十個人，十個都係講佢壞話，咁呢個人係咪好X有問題呢？我就咁同Sher講啦，我心諗，冇人為佢辯護過任何一件事，有人話X你，有人喺我面前話X你，我會同嗰個人講佢唔X係咁囉，我會鬧X嗰個人，你咪X鬧X你，但冇一個人出嚟為Steve講過嘢。」</p><p>據Sherman身邊朋友透露鍾舒祺因覺得Steve欺騙其胞姊，因此一直很討厭他：「大家都覺得Steve唔係真心信教，只係借呢個名義埋教會堆再黐Sher。」鍾舒祺還多次向朋友呻因Steve搬入Sherman位於元朗的私人樓，鍾父母平日已不停作出遷就，更離譜的是鍾母要為Steve洗底褲，結果鍾父母受不了要搬去內地住。《蘋果》昨日致電鍾舒祺求證，她直認是聲帶中人：「你播得出嚟我認呀！但係好耐以前嘅事，我一早已同Steve修補好關係，大家一齊向前，到𠵱家Steve係一個好好嘅人，唔會傷害到我哋同家姐。」她稱聲帶已是年初的事，質疑陳潔玲為宣傳新店而做新聞。</p><h2>慨嘆信錯了人</h2><p>鍾舒祺昨日更和Steve站在同一陣線，各自在社交網發炮斥陳潔玲，鍾舒祺指從陳潔玲男友中得知對方精神健康不穩定，並質疑陳潔玲跟胞姊等合作，但沒簽合約：「好明顯你們是全講信字生意啦，純粹信錯了你！」Steve則稱陳潔玲前日回覆《蘋果》的言論亦構成誹謗，他會交律師處理。陳潔玲昨日在Ig留言：「時間會說話。」</p></body></html>