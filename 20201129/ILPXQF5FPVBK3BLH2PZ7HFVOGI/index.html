<html><header><meta charset="utf-8"><title>陳潔玲寸鍾舒漫輸打贏要</title></header><body><h1>陳潔玲寸鍾舒漫輸打贏要</h1><p>鍾舒漫近日爆出跟陳潔玲做生意有金錢糾紛，昨日鍾舒漫在fb揶揄陳潔玲：「雖然不喜歡是非，但不多說不代表冇底線任人踐踏，骯髒遊戲。」陳潔玲昨日回覆《蘋果》時說：「好吧，我出來解釋還鍾舒漫一個清白喇！做生意真係冇得話嚟就嚟，話走就走。我唔同意呢種輸打贏要嘅行為，佢話退出唔做，畀兩個選擇我，一係退錢，一係退貨，咁我答應咗退貨，但退貨前只係簽份協議書，協議嘅內容只係確認佢簽收貨品，同埋雙方都唔可以賤賣貨品，但對佢來講佢竟然覺得唔公平。其實啲產品放咗喺我倉庫咁耐，係有存倉費㗎。」</p><p>陳潔玲也不屑鍾舒漫處理手法：「佢話要低調處理件事，咁點解之前又要拍片講俾人呃錢，佢哋鍾意爆咪爆囉，係佢哋自由，只係我唔明白，既然咁憎我，又話我炒作，點解仲要係咁製造機會畀我上新聞。」</p></body></html>