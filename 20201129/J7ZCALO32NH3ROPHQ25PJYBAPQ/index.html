<html><header><meta charset="utf-8"><title>回應移民潮 　稱「港前景好好」</title></header><body><h1>回應移民潮 　稱「港前景好好」</h1><p>【本報訊】不少香港人正計劃移民外地，有聽眾昨向林鄭月娥指出，很多香港人有感難以在港生活下去，甚至覺得香港不適合常人居住，喊口號也會被指違反港版國安法，活在平行時空的林鄭卻指，香港有很多優勢，生活環境不差，前景很好，但香港若反對國家，就不能是安居地方。</p><h2>指外媒報道損港形象</h2><p>聽眾林先生向林鄭月娥指出，很多香港人年輕人想離開香港，到外地重新出發，「好多人覺得香港唔係好生活到落去，例如國安法起初話針對極少數人，如今去到叫句口號都話違法，（的士司機）車斷人對腳，裁判官都話表證成立，但律政司撤控，記者查冊都俾人拉，香港人已經覺得香港係一個唔適合常人居住嘅地方，只要政見同政府唔同，就連最基本人權都被剝削，你話你好重視年輕人，但我哋睇到事實唔係咁樣」。</p><p>林鄭未有逐一回應各項批評，反而只是大讚香港有很多優勢，「香港生活環境係唔差，前景亦都係好好，我哋最大嘅社會問題係房屋」。她表示，香港要先處理好一國兩制、憲法及《基本法》問題，「如果呢個地方變咗鼓吹獨立，反對國家甚至危害國家，咁呢個地方唔可能係一個可以安居嘅地方。」</p><p>她又批評外國媒體針對香港的報道並非客觀持平，結果拖累香港的國際形象：「近年凡係關於呢啲政治議題（的報道），都係非常之有立場，亦都係因為咁樣，令到香港國際形象受損。唔好成日話西方嘅月亮特別圓，都要睇客觀呢個報道有冇偏頗。」</p></body></html>