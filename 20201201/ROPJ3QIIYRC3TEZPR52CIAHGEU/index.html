<html><header><meta charset="utf-8"><title>殺嬰案父稱錫B　斥妻罪魁禍首　妻：我由貪玩變湊女仲唔夠</title></header><body><h1>殺嬰案父稱錫B　斥妻罪魁禍首　<br>妻：我由貪玩變湊女仲唔夠</h1><p>【本報訊】一對年齡相差廿載的夫婦吵架後先後離家北上，將3個月大的女兒獨留家中。妻子回家後發現女兒倒斃床上，丈夫一個多月後從內地返港，被控謀殺，案件昨續審。被告案發後發訊息給妻子，稱「個個都淨係識怪我，可憐你。你有幾可憐呀？你先係罪魁禍首」。辯方形容被告疼愛女兒，將大部份薪金作家用，吵架後會原諒妻子只因他愛對方、望妻子顧家。惟妻子稱：「我由一個好貪玩嘅人，變成日日坐喺屋企煮飯、湊小朋友喇喎，仲唔夠？」</p><p>被告張應輝（42歲）的妻子、亦即案中女嬰的母親盧殷童（22歲）供稱，2017年5月初，被告以陌生人身份回應她在fb的公開帖文，兩人其後繼續訊息來往，不久在旺角首次約會睇戲。盧透露，因任職速遞公司包裝員的薪水低、又要還債，故曾在佐敦一間夜總會做陪酒，她否認因工作需要協助客人服用可卡因。至5月底她和被告成為情侶，她沒再上班。</p><p>同年8月盧懷孕，被告家人着盧墮胎，盧堅時留下胎兒，被告為此感高興。翌年5月女兒出生後需留醫檢查是否受藥物影響。盧透露因懷孕前數年曾濫藥，但已戒掉。她透露曾入住正生書院，18歲後出來有社工跟進。</p><p>被告其後找到一份日薪700元的兼職倉務員工作。辯方指被告將日薪中的500元給盧，其餘才自用，被告又自掏12,000元為女兒擺百日宴。辯方又稱，被告疼愛女兒，「除咗沖涼，呵佢、餵奶、換片乜都係被告做」，故當日盧沒有猶豫地離家，是因知道被告能好好照顧女兒。盧聞言稱完全不同意。</p><h2>稱外出獲被告批准</h2><p>辯方又問盧曾長時間與人傳訊息、多次深夜外出與他人食糖水；有時回家有酒氣、又不聽電話，「新婚冇耐，佢連你去邊、同邊個去都唔知，你有冇諗過你丈夫感受？」盧反駁指外出次數「5隻手指數得晒」，亦有得被告批准，並反駁「佢出去賭錢飲酒又唔見佢同我講 ？」盧又稱：「我煮緊飯，BB喊佢都係唔願意過去，我係咪要餵住奶咁煮飯俾佢食？」</p><p>辯方又質疑盧已破產，又沒工作，哪來錢與友人飲酒。盧稱是用平時儲起的錢，「家用都可以拎一百幾十去飲酒啩？」</p><p>辯方又稱被告與盧多次吵架「佢都原諒你，係因為佢愛你，只係要求你做一個關心小朋友、顧家嘅媽媽」。盧聞言指外出只是與友人談天，「我喺屋企都冇人同我傾偈」，並自言由一個貪玩的人，變成日日在家屋企煮飯及照顧女兒。審訊今續。</p><p>案件編號：HCCC253/19</p></body></html>