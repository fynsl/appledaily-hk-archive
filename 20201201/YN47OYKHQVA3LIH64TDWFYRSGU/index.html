<html><header><meta charset="utf-8"><title>控方忽改告暴動　官：你哋話晒事？「擁所有資源　可否公道啲」</title></header><body><h1>控方忽改告暴動　官：你哋話晒事？<br>「擁所有資源　可否公道啲」</h1><p>【法庭直擊】</p><p>【本報訊】去年10月1日，警方在銅鑼灣一單位搜出白電油及布條等物品，事後拘控一名電競選手及五名男女串謀縱火罪，昨日受審。惟控方開審前不足一周，才通知辯方會改控串謀暴動罪，昨申請押後，法官沈小民聞言連番炮轟控方：「你哋喜歡做乜就乜呀？」又謂：「𠵱家你哋話晒事？」更反問：「我發覺控方喺呢類案件最後一刻攞好多證據出嚟，點解會咁樣？」</p><p>六名被告原被控串謀縱火罪，原定昨開審。外判主控大狀伍家聰昨稱上周收到律政司指示，將申請修改控罪為串謀暴動罪，另有一項串謀非法集結作交替控罪，由於辯方需時預備，控辯雙方同意押後周二繼續。</p><p>辯方大狀直言，上周才知悉控罪有根本改變，認為修改對被告不公平，辯方需時消化整理上周六才收到的新證據，並向被告索取指示。辯方亦要求控方釐清修改控罪的基礎及範圍，否則辯方難以準備抗辯。</p><h2>圖邀警司作暴動專家</h2><p>辯方更關注新證據包括一名高級警司的口供，控方曾指高級警司以「專家」身份，講述在現場撿獲的器材及被捕人士衣着，以此協助控方指認被告涉及暴動或非法集結。辯方直言此舉聞所未聞。</p><p>控方昨確認沒有暴動專家，同意僅將高級警司列作事實證人。法官沈小民翻控方「舊賬」，指控方預審時稱不會有新證據，控方指當時未看齊文件才如此說。</p><p>對於控方開審前才提交新證據，沈官不禁謂「唔係玩突襲呀？」更稱「發覺控方喺呢類案件最後一刻攞好多證據出嚟，點解會咁樣？」沈官又指控方「成個控罪更改晒」，質問控方「公唔公道？」</p><p>控方建議案件押後，沈官認為浪費法庭資源，不禁反問「你哋喜歡做乜就乜呀？」「𠵱家你哋話晒事？」</p><p>沈官又問控方「可唔可以公道啲？你哋擁有晒所有資源，點解準備一宗案件可以出現咁多問題？」控方解釋，新增證供並不複雜，惟沈官強調：「唔係複雜，係公唔公道。」沈官最終將案件押後至今天續審。</p><p>六名被告分別為全職電競選手張浩輝（23歲）、學生胡凱富（21歲）、學生陳子斌（21歲）、女文員蘇美莉（25歲）、姓李女生（17歲）及無業男沈卓勤（24歲）。六人原被控與其他身份不明人士串謀縱火，去年9月28日至10月1日期間犯案。</p><h2>沈小民轟控方語錄</h2><p>控：暴動係冇專家，（高級警司）傾向列作事實證人。</p><p>沈：點解傾向？</p><p>控：會列作事實證人。</p><p>沈：你哋畀咗幾多時間人哋準備？兩日？三日？基本上成個控罪更改晒。</p><p>控：禮拜五先Serve。</p><p>沈：公唔公道？……案件定咗期開審，你話申請押後，你哋喜歡做乜就做乜？</p><p>控：我（上）禮拜二先收到指示修改控罪……理解辯方需時準備，可押後周三。</p><p>沈：𠵱家你哋話晒事？</p><p>控：唔係。</p><p>沈：唔係玩突襲呀？……我發覺控方喺呢類案件最後一刻攞好多證據出嚟，點解會咁樣？</p><p>沈：可唔可以公道啲？你哋擁有晒所有資源，點解準備一宗案件可以出現咁多問題？</p><p>控：新證供並唔複雜。</p><p>沈：唔係複雜，係公唔公道。</p><p>資料來源：庭上陳詞</p><p>案件編號：DCCC908、918/20</p></body></html>