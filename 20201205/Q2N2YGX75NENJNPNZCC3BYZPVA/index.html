<html><header><meta charset="utf-8"><title>陳漢威採訪難忘事</title></header><body><h1>陳漢威採訪難忘事</h1><h2>【1】2006年德國世界盃</h2><p>「入到場嗰刻係瘋狂大嗌，作為一個專業記者應該抽離少少，例如唔應該同啲球星影相，但當刻我真係控制唔到。」</p><h2>【2】2012年見證李慧詩奧運奪銅</h2><p>「我問咗佢一條bite，好深刻印象，佢話：『我係諗住攞金牌㗎！』大家覺得佢攞到牌已經係個驚喜，點知原來佢係諗住爭冠軍。」</p><h2>【3】2012年劉翔手術後出院</h2><p>「呢次係生涯中糾結好耐嘅事，我哋膽粗粗跟住中央台追到貴賓候機室，當時我哋一定係全港獨家採訪到劉翔嘅傳媒，但當時見到劉翔神情落寞，擱起隻腳，一直低頭咁撳電話，佢都知道生涯應該結束，我係咪應該仲喺傷口灑鹽？結果中央台記者同我都冇發問。」</p></body></html>