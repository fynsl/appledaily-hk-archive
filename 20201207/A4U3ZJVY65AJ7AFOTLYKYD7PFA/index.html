<html><header><meta charset="utf-8"><title>陳凱琳嫌下巴頸長</title></header><body><h1>陳凱琳嫌下巴頸長</h1><p>陳凱琳和老公鄭嘉穎結婚後分別誕下一歲長子鄭承悅（Rafael）和剛滿百日的細仔鄭承亮（Yannick），幾乎當上全職媽媽湊仔，間中出席活動及和拍檔搞美容產品生意，日前她和生意拍檔、KOL雪姨拍片，陳凱琳被問到最不滿意自己的部位時竟自揭四大缺點：「我係下巴、條頸太長，啲牙可以再直啲，啲指甲係BB甲，三歲小朋友嘅指甲。」被要求即場扮一個人時，陳凱琳即扮老公拍劇經典表情擘大口。</p><p>形象乖乖女的陳凱琳在片中透露若回到18歲：「我會叫自己玩多啲，唔好讀死書，人生中落club落過兩次。」至於最不堪回首的角色，她指是《張保仔》扮演「黃娣妹」：「次次出街啲小朋友：『呢個咪張保仔姐姐』……唔係我嚟㗎。」</p></body></html>