<html><header><meta charset="utf-8"><title>AA3Goal富帥：Goal進</title></header><body><h1>AA3Goal富帥：Goal進</h1><p>上周叫大家食住「老馬效應」，中拿玻里輸巴塞，平注都叫唔使輸；周中繼續有歐聯，唔少出線生死戰，勝負難估，反而英冠開快車，有唔少搵食機會，屈福特之前已經喺呢度推介過，今次主場對住弱隊洛達咸，可以大炒，主W同讓球主客和「主勝」可以分大細注出擊。</p><p>英冠今季具備爭升班條件嘅球隊真係唔少，由榜首諾域治，到第7位嘅屈福特，都係爭4分，一、兩場戰果已經可以令排名大執位；屈仔人腳係唔錯，仲保留迪尼、伊斯美拿沙亞等英超兵，衰左班波唔夠穩定，大前仗贏完普雷斯頓4:1，近2場又只得1和1負，上仗主場都輸俾卡迪夫城。不過屈仔今季有度好處，之前兩場輸波之後，第2場波都可以反彈贏波，今次又主場出擊，體能回復快啲，反底在望。</p><p>洛達咸只排20位，仍然要搶分護級，不過近期認真頹，近5場只得1和4負，入球能力亦差，8場作客只入6球。不過較為擔心，屈仔今季8場贏波，只有2場大勝，小勝比率都高，參考海外莊家賠率，屈仔主W1.55倍，可以大注主W，然後小注讓球主客和「主勝」。</p><p>榜首諾域治星期三就登場，對住近況都好差嘅諾定咸森林，呢場波諾域治拎3分冇問題，不過呢隊波今季9場贏波，竟然有8次係小勝，1:0仲開咗4次添，刻意求冷，敲吓「讓球主客和」「和局」。</p><p>Goal進推介</p><p>星期二XX屈福特勝（x.x）、勝[-1](X.X）</p><p>星期三XX諾域治和[-1]（X.X）</p><p>資料寶藏</p><p>1 洛達咸近4場只得1分，並累積失10球</p></body></html>