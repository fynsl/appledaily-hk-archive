<html><header><meta charset="utf-8"><title>夫妻買餸向左走向右走　安仔怕鏡頭　掹Sammi衫袖速撇</title></header><body><h1>夫妻買餸向左走向右走　<br>安仔怕鏡頭　掹Sammi衫袖速撇</h1><p>【跑馬地】許志安去年4月被《蘋果》獨家踢爆，背太太鄭秀文（Sammi）在車廂偷食黃心穎後全面停工，直至今年6月復工，亮相ViuTV的音樂節目《Chill Club》試水溫，之後有傳安仔已獲公司安排錄製新歌。</p><h2>各有心水零交流</h2><p>可是，今年受武肺疫情影響，不少演唱會或演出需要延期或取消，香港樂壇幾近全面停擺。安仔與Sammi就趁機過二人世界，逐漸重回正軌過夫妻生活，日前他們被《蘋果》直擊在跑馬地到平民凍肉店買餸，當日安仔身穿軍綠色襯衫，外穿藍色外套襯牛仔褲及帽，而Sammi就束起孖辮，穿上軍綠色運動斗篷，見到安仔左手戴有婚戒，而Sammi就拎住手機，但雙手沒有戴戒指類飾物。</p><p>當日約下午6時許，安仔和Sammi在凍肉店揀選食材，現場所見二人沒有交流，Sammi向左走，安仔就向右走，其間，Sammi漫無目的地顧盼，不時拎食物查看。至於安仔就拎起一包魚肉，為看清楚食物標籤，就戴上眼鏡細看。隔了一會兒，Sammi靠近安仔身邊研究食材。當安仔發現有記者拍照，即時通知Sammi，二人商量完一番後，於是決定放棄買餸急步離開。安仔一馬當先離開凍肉店，之後回頭等Sammi，見Sammi行得有點慢，安仔遂掹着Sammi衫袖同行，二人再快步行到泊在路邊的七人車，匆匆離去。</p><h2>二人世界補裂痕</h2><p>其實，自「安心事件」後，女主角黃心穎曾一度敗走美國，無綫播出她有份參演的劇集《丫鬟大聯盟》和《牛下女高音》也受拖累，負評如潮，更有指被無綫提前解約。至於曾在「謝罪」記者會上以「一個壞咗嘅人」來形容自己的安仔，雖然得到Sammi的原諒，但他為修補婚姻裂痕，去年在Sammi完成演唱會後，即陪太太到英國旅行，當時有人發現他們落機時手蹺手，表現恩愛。及後兩人經常被發現孖住出巡，今年7月有讀者發現安仔和Sammi現身銅鑼灣一間日式食肆用膳，當時未見兩人有任何交流，完全是老夫老妻的模樣。</p></body></html>