<html><header><meta charset="utf-8"><title>「順風．送水」「家．不家」 - 陳也</title></header><body><h1>「順風．送水」「家．不家」 - 陳也</h1><p>姓謝的奶共議員（好快醒水奶紫）投訴香港話劇團「順風．送水」劇作充斥粗口，指內容「鼓吹仇警」兼「反中反政府」，要求民政署介入。套劇因為爆疫暫停，劇照裏「順風」那位速遞員哥哥臂有紋身，送水那位貌似宅男，兩人面貌都係街坊得似曾相識。劇評指紋身哥確係粗口多，但問候人娘親，今時今日算係小兒科。「再唔開鎖手機信唔信掟你落街」或者「考三科得一分」又或者「你問得咁mild嘅，真係好合作……好配合……」這種對白，仆佢個街，難聽過粗口柒倍！至於仇警，世上沒有無緣無故的恨，劇情中有一幕是離奇死亡。話劇背景是困𨋢，就算不是尚德停車場，不是831太子站，沒有白花白燭觀眾還是會深刻聯想。反中反政府就唔輪到奶共議員出聲了，銀行執行毋需調查的凍結任務，你的存款凍過輝瑞疫苗！儲蓄變成儲卵，N年後才獲解凍，政權與銀行聯手，迫香港人冇卵用兼冚家富貴，希特拉借屍還魂！</p><p>跳老舞藍屍靠害之下，除了「順風．送水」暫停，在逸東酒店展覽的「家．不家」也轉為網上睇。頭家變remote，茫茫然，連繫不上流亡的香港人。作者梁志和說：「屋企是，你在那兒生活，不是透過規劃、安排。屋企，是要活出來的。」潸然。</p></body></html>