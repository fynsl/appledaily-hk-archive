<html><header><meta charset="utf-8"><title>原來講嘢唔等於做嘢 - 林夕</title></header><body><h1>原來講嘢唔等於做嘢 - 林夕</h1><p>葉劉淑儀一雙長腿，成為香港電台《視點31》焦點，成為一時話題。未看快看，看過重看，唔睇都講吓，睇咗更要講。</p><p>港台製作，未至於要靠重口味招徠，視點也沒有落在葉太長腿。一個人一雙腿，長短不以年紀為轉移。不過，葉太對話題轉移，倒是越來越精，花園越遊越遠。這一集主題是「私人資產的保障」，也談到港青前途問題，葉太順勢一帶就一路帶到大灣區去，二者合一解讀，就為擔心私人資產與錢途一併解決掉。</p><p>私人資產保障源於「嗰位人士」一案，警方說法越說越混亂，還是前保安局長最能講清講楚，希望可以幫到進退失據、上下失控的政權，安撫到民心啦。前保安局長首先閒閒地告訴我們，凍結戶口並不會影響金融中心地位，港府與外國勢力時不時都會交換資訊，互相凍結有問題的戶口，那口氣是「天下本無事，庸人自擾之」。那什麼人才會被凍結戶口呢？參考警方說法，逃犯不會、洗黑錢會。可惜目前眾籌、各種基金，動不動就未洗先有黑錢嫌疑，那如何讓庶民放心？警方與前前前前輩都拈花微笑，以禪宗不著文字釋法，即係別搞眾籌、別亂捐錢，就不會惹事。</p><p>而葉太只告訴大家，你有事沒事，主要看有沒有「犯罪意圖」，有沒有「實際行動」，即係有沒有「做嘢」，評論不等於有「做嘢」，即係有發表言論自由。原來如此，真係唔講唔知自由度，唔講唔知講咗即係冇做。</p><p>雖然跟起訴拘捕檢控實情有出入，是葉太一家之言，但正如二十七年前推廿三條時，葉太有言，葉太係唔會呃大家嘅。以快必譚得志為例，他在街頭進行選舉活動時，雖然「批評」過港警、甚至「詛咒」過港警，但沒有實際行動要對港警下降頭，那所犯何事不獲保釋，要被拘押至今？葉太又說，派單張屬於策劃組織參與。原來快必之罪，罪在競選時派傳單，明白了。如果是口頭叫人派傳單呢？明白的自然明白。</p><p>由此路進，港青前途，就是千祈唔好做嘢，做功課做工，專注搵錢，不管世事，最好不發一言就好。那麼哪裏有工做？葉太說，香港經濟結構狹窄，大灣區產業結構更闊選擇更多。明白了，人在大灣區，銀行要遵守當地法規，「評論」也等於「做嘢」，那麼，就做個吃飽中國人、做個冇聲中國人，香港人安全，香港更安全，難怪小師妹說，現在是香港最好的時刻。</p></body></html>