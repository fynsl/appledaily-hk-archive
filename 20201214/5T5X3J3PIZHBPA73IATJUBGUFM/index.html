<html><header><meta charset="utf-8"><title>子女探監：朋友法庭打氣感動爸爸　黎智英「比上次開心咗好多」</title></header><body><h1>子女探監：朋友法庭打氣感動爸爸　<br>黎智英「比上次開心咗好多」</h1><p>【國際關注】</p><p>【本報訊】「Jimmy加油！老闆加油！」壹傳媒創辦人黎智英被控欺詐還柙候訊，昨是關進荔枝角收押所第11日。他被加控國安法罪名，前日提堂時聽到朋友、員工在旁聽席勉勵打氣，感動不已。黎的長子及女兒昨再到收押所，直言比起早前探望，爸爸「開心咗好多」。天主教香港教區榮休主教陳日君樞機與黎讀聖經，讀到叫大家悔改、但因抨擊猶太王而遭處決的施洗者約翰的故事。</p><p>昨早約8時，黎智英長子黎見恩及女兒到收押所探望父親，女兒稱會問父親想看甚麼書，稍後再帶來。兩人逗留一個半小時後離開。</p><p>黎的女兒轉述父親稱，前日在法庭見到眾多人，聽到有人叫：「Jimmy加油，老闆加油」後很感動。黎見恩亦指父親很精神，引述父親「佢好多謝大家支持，好感激，佢𠵱家比起我上次見佢真係開心咗好多，我哋都唔需要咁擔心。」</p><h2>陳日君讀施洗約翰故事</h2><p>被問到黎遭加控勾結外國或境外勢力危害國家安全罪，會否擔心他被送中受審，黎見恩坦言：「我唔敢講呢啲嘢㗎喇，唔敢諗㗎喇呢啲」，又指「呢啲冇前科可以睇，所以好難講」。對於父親於港版國安法生效前的言行亦被列作指控內容，是否意味政權濫用不具追溯力的國安法，甚至司法崩壞，他稱：「到時睇吓點囉，始終要對香港有信心，最壞情況大家都知，所以希望唔好發生。」</p><p>陳日君昨早9時許抵達收押所，11時許離開。陳日君形容黎智英「佢好好，冇事」，又稱昨是喜樂主日，到來送聖體，與黎一起讀聖經，「讀依撒意亞先知（書）、讀（施洗）約翰嘅故事」。翻查《聖經》，施洗者約翰在約旦河為不少人包括耶穌洗禮，勸人悔改，後來因公開抨擊猶太王希律·安提帕斯被捕入獄，更遭處決。</p><p>記者問陳身為神職人員，會否擔心與外國交流亦或被冠以危害國家安全罪名，他笑言：「可能驚驚哋啩」，但指：「我哋全世界都係兄弟嘛，交流係好正常，不過唔好講錯嘢啦，唔好叫人制裁唔知乜嘢啦……我哋唔會叫佢哋做乜嘢嘅，不過我哋天主教徒呢，叫大家祈禱囉，因為祈禱會使到大家冷靜啲，大家做啲理性嘅嘢。」</p></body></html>