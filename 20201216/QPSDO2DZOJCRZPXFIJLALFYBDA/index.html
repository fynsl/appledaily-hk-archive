<html><header><meta charset="utf-8"><title>【職場慧眼】職場最忌三心兩意 - 張慧敏</title></header><body><h1>【職場慧眼】職場最忌三心兩意 - 張慧敏</h1><p>「Son姐我有一個難題啊，我已經簽咗一間新公司，下個禮拜返工，人工加幅非常理想。但剛剛又有另一間規模最大嘅公司叫我去見工。我好想去，見識吓都好呀，但係如果真係請我，會唔會失信已簽合約嘅公司？」</p><p>這個問題，如果是我以前還做獵頭之時，我一定罵你個狗血淋頭！做人做事，最忌三心兩意！尤其是你經已辭職簽了合約即將返新工，另一間公司再打電話來又如何？如果兩份工作是你差不多時間申請的，為甚麼等了這麼久才約你去見工？如果是你未知道自己會獲聘之前申請的，未曾去見工你已經問我如果對方請你，會不會失信的問題，而不是問我，你應不應該去見工的問題，其實你有幾滿意你這份新工？</p><p>打個譬如，你終於找到一個理想的對象，灑脫地和前度分手，準備結婚之際，又有人想介紹你認識一個條件更優厚的對象。你會不會問我如果見異思遷的話，對不對得起你的現任？</p><p>辭職搵新工的理由，正如馬雲所講，離不開兩個原因，一就是做得不爽不高興，二就是人工低。</p><p>字裏行間，我相信這份新工對你來說最大的吸引力，是薪金加幅非常理想。公司願意出更多錢請人，自然有期望，你是不是人才，好快大家都會知。你想開眼界見識冇話唔得，不過因此影響了你應該集中精神做足準備工夫去應付的新工作，究竟值得不值得，答案你要問自己。</p><p>張慧敏</p></body></html>