<html><header><meta charset="utf-8"><title>「今生只想和你合影一張」 </title></header><body><h1>「今生只想和你合影一張」 </h1><p>【讀者打氣】</p><p>壹傳媒創辦人黎智英至今已被關押19天，港人堅持與他並肩同行。</p><p>有讀者表示因為黎入獄失眠了好幾天，鼓勵「黎伯伯要堅持及振作，全香港、全世界有良知的人，是等着你回來的」。</p><p>讀者Cathy來信，訴說眼見香港再無言論自由，心情很灰，她透露去年曾在警署被拘留24小時，明白失去自由、度日如年的感受，令她更了解寫信予在囚手足的重要性，雖然黎託人帶口信說在入面一切如常，「但實質咩情況我點會唔知」。</p><p>她稱之前試過在旺角警署離遠看見黎，但因太多記者，結果只能看到黎的頭髮，「今生只想和你合影一張」。</p><h2>相信有天等到無罪釋放</h2><p>現在每天早上就是在搜尋器上搜尋你的名字，看看有沒有你的最新消息。我和所有真正香港人都相信有天會等到你被無罪釋放嘅好消息。要努力支持下去。</p><p>Proud of you</p><p>十分以你為榮的香港人上</p><h2>更努力守護我們的家</h2><p>敬愛的黎先生：</p><p>今天天氣寒冷。你還好嗎？夠衣裳穿嗎？</p><p>早前收到《壹週刊》告知大家關於出版月曆事宜，我第一時間到同路人商店購買五份。今天收到了。你可以放心，設計與實物都並非像其他隨便送人級數。謝謝你們的用心。我和家人都會放在枱頭，為自己打氣之餘，更努力守護我們的家。</p><p>這一個充滿愛、充滿自主、思想自由、任何破壞者都不會得逞的家。</p><p>掛念你的手足上</p><h2>To strive, to seek, to find, and not to yield</h2><p>Our salute to your ardent support of democracy for Hong Kong. You are a true Stoic of the 21st century.</p><p>The Hong Kong people are galvanized by your suffering and we are praying for your early release everyday.</p><p>“Adversity breeds strength”......We are many, they are few......To strive, to seek, to find, and not to yield.</p><p>Wishing you and your family many blessed years to come.</p><p>Elizabeth</p><h2>政權越羞辱越顯虛偽</h2><p>黎先生，今日港共政權越對你百般羞辱，越顯得（牠們）虛偽，只會令港人及西方民主國家對你更尊重，（牠們）嘅偽善只會跟民主及法治潮流越走越遠，有良知香港人一定會與你並肩而行， 永不言敗， 祝你同家人一切安好，保重身體為上。</p><p>一個黃到金的香港人敬上</p><h2>唔想齋寫一句手足加油就算</h2><p>一個普通香港人，33歲女子。眼見香港再無言論自由，心情好灰。再見到你為香港人受嘅苦，更加無力。</p><p>普通香港人好難發聲，見到你無辜入獄，一個香港人又能為你做到甚麼。今日只想到想為你寫封信。寫一封好普通嘅信。我不知信的內容是否寫幾多你就睇到幾多，其實有無限字數。亦都不知道你睇不睇到。</p><p>上年我喺差館都拘留咗24個鐘，明白無自由嘅感受。 體驗到度秒如年嘅感受。同佢哋嘅飯盒實在食唔到，太難食了。嗰次24小時內我只飲咗三杯水同咬咗一啖三文治。瞓唔夠三個鐘，當時同外界完全斷絕嘅感覺，所以更令我明白到寫信畀囚中手足睇嘅重要性。我唔想齋寫一句手足加油就算，我想你可以睇耐啲封信，所以我之後會寫下我普通香港人一日嘅無聊嘢畀你睇。我亦都知用電郵（貪方便）寫有咁好，用親筆寫比較好，你可以感受到每一行字嘅變化，冇咁死咕咕。</p><p>2020年我開始寫日記，記錄下每日發生嘅事，因每日嘅事我都覺得好震撼。黃色經濟圈喺我心目中開始強大了，有時心情差，會特登去下黃店，偷偷見下同路人。見到仲有咁多手足，心情就會好。真的，黎生希望你可以放返出來，不想你受苦。雖然你常託人帶口信你喺入面一切如常，但實則咩情況我點會唔知。我之前喺旺角差館遠處有來看你，不過太多記者了，只看到你頭髮幾秒，笑。今生只想和你合影一張，之前又點會接觸到你大人物。寫住咁多先，下次再寫。因我真的不知你究竟係咪真係睇到我封信，無奈笑。</p><p>有一個問題想問好耐，就係支持蘋果日報究竟係支持畀錢訂閱實際啲，定係支持每日實體蘋果報好啲？聽人講支持訂閱好，但又怕俾人唱蘋果日報每日出報份數越來越少。最後黎生，聽人講用爽身粉摻喺床上易瞓，你叫家人入下畀你嘗試下。撐住吖，黎生。</p></body></html>