<html><header><meta charset="utf-8"><title>ViuTV有意組《造星》女團</title></header><body><h1>ViuTV有意組《造星》女團</h1><p>ViuTV《全民造星III》十強結果日前出爐，之前A組和B組各派出女團對決時，A3組陳葦璇、Mischa、夏子涓和Alina唱《Hey Sistas》被網民激讚。據《蘋果》了解，ViuTV早在30強前已個別跟大部份女參賽者所屬公司斟洽組女團意願。</p><p>不過得到的回覆是大部份公司都不感興趣，知情者表示：「班參賽者好多個都係組合出身，已經試過晒，所以再叫佢哋搞女團，佢哋好多都冇興趣，希望可以個人發展。」《蘋果》昨日向Mischa了解，她表示暫時未有聽聞《造星》成立女團：「暫時都專注返自己solo。」《造星III》決賽當晚將邀請毛舜筠、鄧麗欣、王菀之及麥兆輝擔任評判。</p></body></html>