<html><header><meta charset="utf-8"><title>陳展鵬湊女出街冇戴口罩捱轟</title></header><body><h1>陳展鵬湊女出街冇戴口罩捱轟</h1><p>武肺疫情嚴峻，香港人人自危，不過有不少藝人身為公眾人物，仍然防疫意識低，帶小朋友外出不但沒有戴上口罩，還拍片放上網留低「罪證」，遭網民鬧爆不負責任。陳展鵬和老婆單文柔前日帶同囡囡陳諾瑤「小豬比」到海傍野餐輕鬆一下，片中見戴住太陽眼鏡的陳展鵬在囡囡身邊行過，而囡囡拖住狗狗的繩鬆開，揮揮手表現「驚驚」，十分可愛，陳展鵬留言：「小豬比終於第一次拖住包包出街玩，希望佢明白不受控係好難搞，同時要學習包包咁乖跟住爸爸行。」</p><p>不過，網民就留意到兩父女都沒有戴上口罩，留言斥責：「身為公眾人物，疫情咁嚴重，仲光明正大唔戴口罩出街？」、「戴口罩啦，香港多得你呢啲人呀！」單文柔護夫心切回覆：「一定會戴，只不過係剛食嘢除低一陣。」其實香港政府早前已將社交距離措施收緊，又將在公眾地方未有佩戴口罩的罰款金額加碼，由2,000元增至5,000元，就連在街上「吸一陣煙」都會被檢控。</p><h2>余文樂家庭日犯禁</h2><p>而身在台灣的余文樂前日亦有帶囝囝余初見出外「family day」，見他們無論在餐廳外跟狗狗玩，還是到公園玩搖搖板，兩父子都是沒有戴上口罩。而根據台灣法例，由12月1日起，加入八大類強制戴口罩場所，實行室內罰款，室外勸導政策。</p></body></html>