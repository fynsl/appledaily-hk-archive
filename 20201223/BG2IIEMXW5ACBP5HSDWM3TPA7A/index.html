<html><header><meta charset="utf-8"><title>茅波的F餐 - 陳也</title></header><body><h1>茅波的F餐 - 陳也</h1><p>茅波整餅，自誇財政預算案好似煮嘢食，他這個大廚打算為家人準備晚餐，作狀問大家中意乜口味。茅波menu勁紫藍，冇懸念：</p><p>A餐：煮重香港人米。每碗加辣，重口味過汽油彈。這個A餐是替公務員度身訂制，唔食宣誓效忠餐咪冇做囉笨，大把新香港人搭枱。</p><p>B餐：疫苗雞，搶先澳門一步（令對方的葡國疫苗雞冇運行）推出，港府不強制打針，全線sell國產疫苗走地雞，安心叫，碟碟都有針卡追蹤，會找李運強代言！</p><p>C餐：推出應節凍餐！天冷加衣，但市民胃口與銀行戶口都好很凍！港府在熱廚房發功炮製，凍餐當造，真香港人凍到入骨，腸胃冷過西伯利亞殮房，疫苗落肚都未必溶。凜冬烈火嗎？茅波揸鏟，搬雪櫃當龍門。</p><p>D餐：同心抗翼。這碟菜有12隻翼，煎到燶，上碟前茅波動手示範，用嘴拆翼𦧲骨！睇真啲，呢碟係鵝掌翼。你明啦嘛。</p><p>E餐：明日大嶼海鮮餐。今日曼市，明日大嶼，反制地產商，勿再擲錢去英國曼城炒地皮起樓，盡快效忠，落實明日大嶼大撒幣大計。地產出豉油，阿爺出蝦蟹，茅波炒墨魚叫大家試味，黑，和味過白！</p><p>F餐：皇家飯！茅波眼濕餵飯：感恩，習皇上！</p></body></html>