<html><header><meta charset="utf-8"><title>雷怡暉佳節低調出嫁</title></header><body><h1>雷怡暉佳節低調出嫁</h1><p>現年50歲的九巴後人雷怡暉（Amanda）與拍拖三年的63歲男友陳一昇（Charles）昨日趁聖誕節低調簽紙完婚。Amanda昨日接受《蘋果》訪問，她透露由於疫情關係，婚禮只邀請十多人出席：「今日真係人少少，我爸爸、Charles父母、幾個姓陳、姓雷最親嘅親屬，我兩個好姊妹包括莫文蔚，都係十幾個人見證，多謝支持。好榮幸做到一個簡單簽紙、切餅儀式。我媽媽申請唔到，爸爸隔離完，我哋出席十零人都做足政府規定嘅檢測陰性。希望下年搞大啲，今日擇咗吉時做齊儀式，斟咗茶、簽咗紙。」</p><p>Amanda提供多張婚紗照，她身穿白色透視婚紗，而Charles情深吻她額頭。今次是兩人的第二段婚姻，Amanda前夫是陳方安生姪兒陳鴻輝，她曾透露經歷過婚姻失敗，未有想過再婚，不過Amanda爸爸雷普照一直想女兒有個好歸宿。她經親友介紹認識Charles，大讚對方脾氣好又細心，試過一星期煲三次花膠湯送到她公司，令她感動出嫁。</p></body></html>