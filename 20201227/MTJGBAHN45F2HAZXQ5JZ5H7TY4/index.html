<html><header><meta charset="utf-8"><title>【花絮】開騷前聚半百人</title></header><body><h1>【花絮】開騷前聚半百人</h1><p>《全民造星III》昨晚決賽不設觀眾席，只准許工作人員及傳媒進場，而且防疫工夫做到足，門外設有探熱機及健康申報區，工作人員和嘉賓到場都要填表申報健康及探熱才可入場。不過，開騷前聚集近半百人，不少人不守限聚令，四、五人圍埋一堆（圖）。</p><h2>許廷鏗當TVB冇到</h2><p>參加無綫《超級巨聲》出身、也曾擔任《造星III》導師的許廷鏗，昨日在facebook出post，大讚參賽者比當年的自己成熟很多外，更為他們加油打氣。許廷鏗更hashtag「#一齊睇 #我都變全民造星粉絲」，完全當無綫冇到！</p><h2>麥兆輝哮喘缺席</h2><p>《無間道》導演麥兆輝原本為昨晚做評判，突然宣佈有事缺席，他向《蘋果》表示哮喘發作要入院：「因為哮喘發作，忽然唞唔到氣，今晚要留醫，去唔到真係唔好意思，呢幾日哮喘有發作，但冇今日咁厲害，經治療後情況穩定下來，多謝大家關心！」</p></body></html>