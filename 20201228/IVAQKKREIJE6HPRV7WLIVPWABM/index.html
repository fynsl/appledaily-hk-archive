<html><header><meta charset="utf-8"><title>吳若希倒戈無綫撐《造星III》</title></header><body><h1>吳若希倒戈無綫撐《造星III》</h1><p>星夢一姐吳若希（Jinny）前晚竟支持ViuTV《全民造星III》，沒有看無綫同時段播放的《衝上雲霄大選》，Jinny在瓊姐的Ig留言：「Alina（李靜蓮）跳舞嗰陣，我身邊幾個男人一齊嘩咗三次！」吳若希的留言，令大批網民替她擔心：「小心方丈台」、「大台連自己人都唔睇衝上雲霄大選」。《蘋果》昨日聯絡Alina，她說：「好多謝Jinny，每一個觀眾支持我都係一個動力！」前晚Alina以一身deep V火辣舞衣凌空一字馬跳唱《雌雄同體》，很多人擔心她走光，她說：「件衫係度身訂做，所以冇擔心。」</p><p>前晚《造星III》參賽者CY（陳澤言），在第三輪個人表演賽時，揀選了《如果我是陳奕迅》作賽，其演出台風及舞姿都似足陳奕迅（Eason），評判之一Viu高層金廣誠看後公開讚賞說：「我覺得你把聲有少少似Eason嘅初期，我好想你有自己style出嚟。」CY卻臉帶輕佻回應：「但呢個我把聲嚟㗎喎，我平時講嘢把聲都係咁。」</p><p>網民發現CY被老闆寸時黑面，擔心他能否繼續在Viu發展，DJ麻利更在網上留言指想睇CY跟羅力威比拼，湊巧羅力威太太雨僑也是CY fans，她反問：「Battle講嘢？我由CY一出場就叫佢（羅力威）睇。」羅力威當年參加《亞洲星光大道》得冠軍，當時出名性格孤僻，跟CY甚似。雨僑接受《蘋果》電話訪問說：「覺得好好笑，叫我老公一定要睇呢個人，佢應該好清楚，因為佢都好似CY有時反應好奇怪，講嘢好直，唔會好圓滑包裝自己，但好鍾意音樂，唱歌好聽。」</p></body></html>