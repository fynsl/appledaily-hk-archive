<html><header><meta charset="utf-8"><title>比內地維權案收得更緊</title></header><body><h1>比內地維權案收得更緊</h1><p>【本報訊】中國處理12港人案，由最初封鎖消息、禁家屬聘內地律師作代表，到原本閉門聆訊，在開審前又變公開，但阻止家屬聽審、傳媒採訪。有熟悉內地時事評論員指，有關案件本質就是政治案件，自然以政治模式處理，而今次北京處理手法，甚至較內地維權案收得更緊，顯示案件高度政治化。</p><h2>「做形象畀國內人睇」</h2><p>早前有家屬聘請的內地律師指，非法越境只是一般刑事案，但官方卻以各種手段，禁家屬律師接辦，又阻12人與家屬接觸，連家人北上聽審也不可。時事評論員劉銳紹指，以往內地審判異見人士案，至少有一名家屬可旁聽，反觀今次12人的黑箱審訊，安排明顯「收得更緊」。他又以六四屠城後，中共審訊學生領袖王丹和魏京生為例，即使公眾席全是戲子，兩人的家屬都可入庭見證。劉認為分別在於以往由家人、律師到記者，政權都能全盤控制，惟12港人案中，官方顯然覺得有不穩定因素，如會考慮「家屬喺現場大叫冤枉，咁點算？」為免「破壞形象」便索性閉門審訊。</p><p>對於最後案件改為「公開審理」，他指有關安排只是「做形象畀國內人睇」，形容是以「公開」去包裝秘密審訊，甚至斷言案件「唔會喺法庭審、唔係法庭坐嘅人審」，背後早有審判委員會早作處理，「佢哋係睇病唔開方，即係唔落判決」，卻掌握案件最終決定權。</p></body></html>