<html><header><meta charset="utf-8"><title>校長責罵變本加厲　屢當眾諷林老師　林好友：畀啲關心佢就唔會走上絕路</title></header><body><h1>校長責罵變本加厲　屢當眾諷林老師　<br>林好友：畀啲關心佢就唔會走上絕路</h1><p>天水圍東華三院李東海小學女教師林麗棠疑不堪工作壓力，去年3月6日在校內墮斃，引起社會關注。有與死者相熟的教師庭上爆出，時任校長羅婉儀任內曾有多名教師主動申請停薪留職，只為減輕工作量，又透露羅習慣在全體教師前不開名批評甚至譏諷死者，批評學校未有體諒，導致她情緒病情加劇，晚晚失眠。證人激動為去世的友人控訴：「佢淨係想要一啲關心、問候，唔係佢就唔會走上絕路。」</p><p>與死者相識超過20年的教師陳文貞供稱，死者在墮樓事件前一星期在學校「喊住嚟搵佢」，指羅剛訓斥她沒有就聯校活動出通告。陳稱「佢好委屈，話唔知原來要出正式通告，佢之前冇試過帶隊出境外。」死者透露，羅狠批她工作態度惡劣，「話佢特登將啲嘢做差，又話隨時可以搵人代替佢。」死者憂慮羅會將她辭退，陳盡力安撫：「儍瓜，你唔好咁啦，校長唔會炒到你㗎，你又冇犯大錯。」這是陳最後一次與死者見面。</p><h2>工作量較同職級教師多</h2><p>陳供稱羅上任後，死者工作量不但沒有減少，更比同職級的同事更多，需要負責書簿車船津貼、影級相、籌辦敬師活動、帶領粵語集誦隊等多項工作，「同一個職級，有老師只負責帶領風紀，點解有咁大差別？」陳批評學校從未體諒過死者的承受能力。陳亦透露死者事發前兩年的情緒越來越差，幾乎晚晚失眠，「佢唔食藥瞓到已經係bonus，要食藥先瞓到。」</p><p>代表家屬的大狀問陳，是否認為羅不尊重教師，陳堅定謂「絕對覺得。」形容羅階級觀念重，「類似係『你未夠班同我講嘢』……覺得佢嘅決定係最高。」大狀請陳舉出羅不尊重教師的實例，陳憶述事發前一年的東華發展日，死者突然在禮堂暈倒，送往急症室。翌年發展日，當羅回到同一地點，竟向全體老師謂：「你哋食晒早餐未？唔好好似某同事咁冇食早餐跑上嚟之後暈低喇。」有次羅在禮堂開會，在全體老師面前不開名批評死者，「有啲人執圖書竟然用垃圾膠袋裝圖書，你睇吓幾唔make sense，唔見晒啲書點算。」</p><h2>下屬形容校長欺善怕惡</h2><p>陳並批評羅欺善怕惡，「唔出聲嘅就會變本加厲去鬧，但對資深主任就唔會。」陳形容死者不敢反駁，逆來順受，「佢其實好需要一個上頭去幫佢出聲。」話到此處，陳不禁潸然，激動哽咽謂：「其實佢唔係要你做好多嘢，淨係想要一啲關心、問候，唔係佢就唔會走上絕路。我知佢好錫屋企人，佢係唔會白白犧牲自己性命。」</p><p>此外，大狀指羅上任後，有教師主動申請降職，以減輕工作量。陳同意，更補充有三名同事主動停薪留職，又透露羅曾在會議表示：「唔好諗住降咗職就唔使做行政嘢呀！」</p><p>副校長鄭月嫦昨在盤問下則否認羅曾命令死者自動辭職，印象中羅只說過：「你做成咁，係咪唔想撈？」形容羅平日語氣有壓迫感。與死者合作籌辦活動的男教師吳銘暉則供稱，羅會當眾隱晦指摘同事，雖不至於人身攻擊，但「聽完會唔舒服」。</p><p>案件編號：CCDI206/19</p></body></html>