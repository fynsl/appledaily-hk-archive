<html><header><meta charset="utf-8"><title>鳳巢有增無減　尿味臭熏天</title></header><body><h1>鳳巢有增無減　尿味臭熏天</h1><p>三無大廈冇王管，雖然民政總署自2011年起推行「大廈管理專業顧問服務計劃」，協助業主成立法團和申請資助等，令其數目由2011年6,600幢減至5,255幢，但個別地區三無大廈數量竟不跌反升。其中元朗區的三無大廈過去九年竟由262幢增至311幢，記者巡視「色情十街」一帶唐樓，發現部份「鳳姐大廈」即使設有法團，但久久沒有運作，名存實亡，嫖客自出自入，令唐樓重歸三無大廈之列。</p><h2>嫖客梯間隨處便溺</h2><p>位於安寧路的利群樓樓高6層，大廈由原本一梯六伙，劏成現時連天台僭建約60個單位，當中只約10戶是住客，其餘逾八成是賣淫場所，粉紅架步層層可見，梯間滿佈用過的毛巾、床單等，尿味臭氣熏天。記者連日觀察所見，大廈大閘24小時中門大開，門鎖被毀，如無掩雞籠，任何人均自出自入，嫖客逐家逐戶「撳鐘仔」。雖然名義上有法團，但大廈沒有看更、閉路電視或消防設備。</p><p>一家四口住在天台屋近四年的劉女士稱，大閘整好又被破壞，治安成疑，「好多走上嚟又屙屎又屙尿，走上嚟食大麻，好臭呀！乜嘢人都走上嚟，你話係咪散播病毒？」另有業主入住六年，發現色情架步有增無減，一樓至六樓也有「一樓一」 ，法團只負責聘請阿姐做清潔，其他事一概不理。</p></body></html>