<html><header><meta charset="utf-8"><title>火力十足　轟裕美別有用心</title></header><body><h1>火力十足　轟裕美別有用心</h1><p>林作和裕美驚爆婚訊，林母Lily直指不能接受，揚言如果是事實會斷絕母子關係。其實Lily對囝囝女友一向有要求，由始至終都反對林作跟裕美拍拖，林作前女友麥明詩是十優港姐，絕對是新抱首席人選。林美戀去年6月爆出後，Lily接受《蘋果》訪問，直指裕美與麥明詩差天共地：「一下就喺上面撻落嚟，反差大呀！」她又不下一次對裕美訴之不滿，認為她和林作拍拖別有用心，更揚言不准她入家門。去年9月，林作與媽媽一同上節目，得知林作寓所桃花位在廁所，要多沖廁，她還即場說要「沖出大海」，火力十足。</p><h2>霸氣林母金句盡出</h2><p>拒接受林作與裕美拍拖：「唔接受咪當睇唔到，當係幻覺囉！直至佢哋拖手我先醒。」</p><p>直指裕美與麥明詩差天共地：「一下就喺上面撻落嚟，你明㗎啦，反差大呀！」</p><p>被問到會否接受裕美做新抱：「暫時呢一刻冇商量餘地。」</p><p>得知林作寓所桃花位在廁所：「沖走𠵱家嗰啲桃花（暗指裕美），沖出大海，迎接新嘅桃花。」</p><p>傳訊息給裕美：「那麼多男人不去黐，要黐他（林作）？」</p><p>斥林作為裕美與她針鋒相對：「唔好畀其他人搞污糟咗我哋母子嘅關係。」</p></body></html>