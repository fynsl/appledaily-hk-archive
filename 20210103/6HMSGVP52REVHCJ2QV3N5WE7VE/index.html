<html><header><meta charset="utf-8"><title>RB唱舊作《漫長》有因：香港要漫長戰鬥</title></header><body><h1>RB唱舊作《漫長》有因：香港要漫長戰鬥</h1><p>RubberBand（RB）冧莊奪叱咤我最喜愛的組合兼叱咤樂壇組合銀獎，於台上講「繼續發夢落去」及「香港人加油」等言論，被問到是否擔心日後做音樂比以前更難，6號稱堅持有個人風格：「幾時都係難，但唔會因為認受性而去改變自己方向，做返自己鍾意做嘅嘢又有人共鳴係最緊要。」RB在台上再次唱2019年作品《漫長》，6號解釋：「呢首歌係記載咗過去兩年香港人及呢個城市，同埋我哋嘅情緒，對我嚟講唱呢首歌好困難，前年社會運動、舊年疫情，香港要漫長戰鬥，好貼近香港現況。」</p><h2>林若寧首得獎「多謝林夕」</h2><p>至於以往奪吒咤冠軍歌的歌手於台上致詞講「多謝林夕」實屬平常，惜近年內地節目厚顏地將作詞人「林夕」一欄變成「佚名」，入行多年、林夕愛徒林若寧前晚終首奪叱咤樂壇填詞人大獎，他亦有上台致辭，不過僅說四個字：「多謝林夕！」言簡意賅，獲不少網民欣賞，指他有着詞人的浪漫特質。此外，盧巧音昨日在Ig貼叱咤樂壇生力軍金獎的獎座相自勉︰「因為斷捨離，家中其實只剩下這個1998年的生力軍金獎，23年前的事到了今天，仍繼續提醒自己要面對弱點，要更加努力！」</p></body></html>