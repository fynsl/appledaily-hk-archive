<html><header><meta charset="utf-8"><title>KLAU開P涉違限聚令</title></header><body><h1>KLAU開P涉違限聚令</h1><p>劉瑞祈（KLAU）在ViuTV真人騷《全民造星III》中雖然三甲不入，但無損他人氣，日前他28歲生日，昨日有讀者向《蘋果》報料，指KLAU前晚涉嫌違反限聚令，與大班人一起在酒店房慶祝。</p><p>讀者提供當晚有份出席派對其中一位朋友的Ig限時動態截圖，當中一張是KLAU捧蛋糕與八位朋友合照，疑似違反酒店四人限聚令，但相中不見其女友張凱娸（KiKi）。其實三日前KLAU曾上載慶祝生日照片，跟讀者提供的照片場地不一樣。KLAU昨日回覆《蘋果》時聲稱相關照片是舊相：「唔好意思呀，上傳嘅都係一啲之前預祝嘅舊相，我每年正日都係同屋企人過，要大家擔心講聲唔好意思。」</p></body></html>