<html><header><meta charset="utf-8"><title> 陳鴻業舉家嘆茶涉違限聚令</title></header><body><h1> 陳鴻業舉家嘆茶涉違限聚令</h1><p>【狗仔隊爆料】名人鄭詩韻和老公陳鴻業結婚12年，育有兩名兒子，《蘋果》發現陳鴻業一家四口昨日下午到中環一間餐廳嘆下午茶，同行還有一名老人家和工人姐姐，當時鄭詩韻和老人家一枱，陳鴻業獨坐在鄭詩韻身後，兩個小朋友自己一枱，工人姐姐亦自己一個人坐開，六人分四枱坐。</p><p>陳鴻業邊食意粉邊撳電話，其間挨近太太交談，之後更索性走去太太的餐枱，拿起薯條食得津津有味，邊食邊與老人家傾偈，三人言談甚歡。之後兩個小朋友又輪流走到媽咪的餐枱，一枱兩人就變成五個人圍在一起，經理有見及此即上前勸阻，小朋友相當聽話即散開，不過媽咪一時走去小朋友一枱抱弟弟錫，陳鴻業走去和老人家聊天，最後大約到5時多才埋單離開，眾人起身即時戴上口罩，不過陳鴻業卻似遺忘了。</p></body></html>