<html><header><meta charset="utf-8"><title>撞飛單車男駛走「佢衝燈關我咩事」平治婦借尿遁終被捕</title></header><body><h1>撞飛單車男駛走「佢衝燈關我咩事」<br>平治婦借尿遁終被捕</h1><p>【本報訊】上水新運路發生令人髮指的交通意外。一名63歲女司機前晚駕駛平治私家車駛經上址時，將一名單車男撞飛，惟女司機未有停車，反加速駛走，有仗義鐵騎士從後追上截停女司機，惟當時有人竟說：「關我咩事呀，佢衝紅燈喎。」女司機15分鐘後折返現場，向警員解釋因「嚇到標尿」而趕往如廁。事隔一晚，警方以危險駕駛等三罪，拘捕女司機。</p><p>警方昨午2時於上水古洞拘捕63姓楊女司機，她涉嫌「危險駕駛引致他人身體受嚴重傷害」、「意外後沒有停車」及「意外後沒有報警」，暫准保釋。騎單車的33歲姓黃男子，頭腳受傷情況穩定，警方正調查他是否衝燈。</p><h2>受訪指被女兒指摘「好肉酸」</h2><p>楊婦昨晚接受傳媒訪問時解釋，當時「嚇到瀨尿」，只想去廁所，並非不顧而去，又指事後被女兒指摘「好肉酸」。現場是新運路近智昌路交界，事發前晚7時許，從姓嚴鐵騎士拍到的車cam片可見，當時一輛平治私家車沿新運路行駛，其間一名男子騎着單車橫過行人過路處，私家車收掣不及將其撞到，單車男連人帶車遭撞飛，受傷倒卧地上，惟私家車未有停下，反加速駛離現場。</p><p>鐵騎士立即響號阻止，又大呼：「仲走！你泊埋一邊啦！你撞倒人呀，咪走呀！」但對方未理會，鐵騎士窮追200米終在港鐵上水站外截停女司機，惟對方竟說：「關我咩事呀，佢衝紅燈喎。」最終女司機折返現場。</p><p>其中一名在場協助傷者的司機Alan指，事發時駕車載妻女返家，前面正是肇事平治，他憶述當時綠燈，「單車走咗出嚟，平治收掣不及撞倒佢，成個人飛起」。他隨即下車了解傷者情況及報警，當時傷者滿頭鮮血但仍然清醒，「我哋問佢幾多歲，佢有答，仲話四肢無力。」傷者又稱，「俾人撞嗰吓冇咗知覺」，單車旁散落一盒pizza，汽水亦爆開，估計傷者剛買外賣。</p><p>Alan與其他途人在場守候傷者15分鐘終見女司機現身，「佢當時好驚面青青，不斷重複話嚇到標尿，頭先去咗廁所先返嚟，𠵱家濕晒，仲話驚到唔敢話畀老公知，又話見頭暈」。當時私家車「鬼面罩」輕微撞毀，警員事後將女司機帶署調查，並拖走平治私家車檢驗。Alan批評女司機不顧而去，「撞倒人都唔停低，真係O晒嘴，唔係驚就走咗去，好唔負責任」。</p></body></html>