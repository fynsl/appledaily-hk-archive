<html><header><meta charset="utf-8"><title>江嘉敏拍節目受騙想爆粗</title></header><body><h1>江嘉敏拍節目受騙想爆粗</h1><p>江嘉敏、鄺潔楹、孫慧雪及趙慧珊（Aka）昨日到將軍澳出席新節目活動，其中江嘉敏笑言被騙上陣：「主持初初話只係行吓山傾吓偈，點知要去玩飛索，因為太斜，我企喺懸崖度喊咗成個鐘。」由於拍攝節目，她亦不能爆粗形容心情，不過完成後又很開心，因成功挑戰自己。談到日前不慎封鎖自己戶口，不能提款，江嘉敏笑說：「因為啱啱又假期，𠵱家都未搞返好，不過唔怕，好多人請我食飯，遲啲又開工冇時間消費。」</p><p>同場的Aka表示拍攝時要玩游繩，加上落雨行雷，曾很擔心因太滑而出意外，幸好正式拍攝時停雨停行雷，才得以順利完成。她說：「不過拍時都幾難，因為要我哋做好多嘢，好似要食雞蛋，又要答問題，不過好好玩。」</p></body></html>