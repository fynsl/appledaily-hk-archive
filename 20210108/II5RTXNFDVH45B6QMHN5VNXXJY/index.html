<html><header><meta charset="utf-8"><title>安永高層逼人返七日工</title></header><body><h1>安永高層逼人返七日工</h1><p>【中環在線】四大會計師行（Big 4）工時過長，已經唔係秘密，不過白字黑紙寫埋刻薄員工嘅要求，又真係聞所未聞。近日審計高峯期，安永（EY）流出咗一封內部電郵，有位吳姓高層自己唔放假，就捽埋下屬都唔准放，開宗明義要求員工一星期返足七日工，平日工作時間「應該係早上9時30分，收工時間晚上11時30分」。星期五佢「大發慈悲」恩准大家夜晚7點半收工，可以同屋企人或者朋友食飯咁話。</p><h2>前員工爆「唔識做人」</h2><p>有位EY前員工大爆，每當工作高峯期，周末返工、24小時候命，都係Big 4基本盤。佢自己亦曾經同嗰位高層共事過，覺得佢勁勤力又有責任感，但明顯管理技巧就出現問題，唔識做人之餘，仲有可能違反埋《勞工法例》囉。</p><p>計華華話呢，呢位高層眼中只有工作，又無時間同家人交談，同特首林鄭真係有得揮！</p><p>李華華</p><p><a href="mailto:LiWaWa@AppleDaily.com" target="_blank">LiWaWa@AppleDaily.com</a></p></body></html>