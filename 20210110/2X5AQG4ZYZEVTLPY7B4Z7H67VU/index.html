<html><header><meta charset="utf-8"><title>【創業發圍】星二代有生意頭腦 </title></header><body><h1>【創業發圍】星二代有生意頭腦 </h1><p>不少藝人星二代甚有生意頭腦，年紀輕輕已創業，做得有聲有色，如洗米華兒子洗米仔搞網上平台，湯鎮業孖仔疫巿賣凍肉、水餃，都客似雲來。</p><h2>黃芷晴　擺檔賣首飾</h2><p>黃日華女兒黃芷晴2012年大學畢業後跟朋友開設品牌賣首飾及時裝，不時影相做生招牌，還去市集擺檔。去年尾她將自家設計，於嚴崇天跟瑪姬的直播購物平台寄賣，最近她幫朋友製作情人節花藝，又有意投資六位數開烘焙店。</p><h2>洗米仔　攻初創企業</h2><p>太陽娛樂老闆周焯華兒子、洗米仔周柏豪，在英國讀中學時搞學生折扣app，2015年被當地公司以20萬英鎊（約210萬港元）收購。2016年開始，他先後再創立運動社交平台、購物平台、電競平台及電源租借等五家初創企業。</p><h2>李泳漢、李泳豪　燒肉拉麵店</h2><p>李家鼎一對兒子李泳漢（右）與李泳豪大前年與朋友合資開燒肉店，之後再開兩家拉麵店。前年反送中運動期間，李泳豪曾鬧示威者「黑衣暴徒」，不過有網民卻發現拉麵店掛有抗爭吉祥物pepe的繪馬，並大呻：「俾門口啲繪馬呃咗。」</p><h2>湯君慈、湯君耀　賣母親水餃</h2><p>湯鎮業與首任妻子姜坤的一對孖仔湯君慈（左）及湯君耀，去年兩人疫巿開凍肉店，賣海鮮、氣炸食品及水餃等，水餃是湯媽媽親手包的招牌貨，每日新鮮製造，兩兄弟還親自擺檔，堂家姐湯洛雯也有幫手宣傳，成功吸客，生意不俗。</p></body></html>