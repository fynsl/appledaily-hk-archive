<html><header><meta charset="utf-8"><title>周秀娜着三條打底褲禦寒</title></header><body><h1>周秀娜着三條打底褲禦寒</h1><p>周秀娜和胡定欣近日在氣溫只得單位數字下仍要開工，各自出動方法保暖。周秀娜在澳門拍新片《馬達．蓮娜》，穿上戲服卻是背心短裙，她昨日凌晨在Ig貼相，自言凍到講對白也口震，不用埋位時她縮於樓梯旁，工作人員還不斷給她暖包，她說：「暖包、暖貼、熱水袋，裝咗好多假狗，三條打底褲五個暖包，劇組有個妹妹係咁畀暖包我驚我凍 ，我好想黐晒上身不過真係冇位啦。」</p><p>而胡定欣昨早在中環為《白色強人II》拍外景，她自爆出動三年前到橫店拍攝時，特別訂製的大羽絨，未埋位時就把自己緊緊包着，楊潮凱取笑提議她帶暖爐出外景。胡定欣留言：「終於喺香港用得着， 真係好凍，大家記得要着夠衫呀！一件保暖內衣、一條裙、一件厚大褸再加羽絨。」</p></body></html>