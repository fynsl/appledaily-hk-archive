<html><header><meta charset="utf-8"><title>趣趣地：喜鵲翼鋒隔離期疑惹禍</title></header><body><h1>趣趣地：喜鵲翼鋒隔離期疑惹禍</h1><p>早前返咗法國度假，然後確診武肺嘅紐卡素23歲翼鋒辛特麥斯明（圖左）飛返英格蘭後，俾人發現喺超級市場內同一位球迷自拍，雖然戴晒口罩，但就有人質疑佢違反咗隔離規例。「喜鵲」上禮拜五就發聲明，指呢位法國翼鋒上星期四晚的確有去超級市場，但就未有違反英國隔離令。</p></body></html>