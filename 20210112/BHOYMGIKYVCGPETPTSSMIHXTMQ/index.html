<html><header><meta charset="utf-8"><title>黃浩銘探黎智英︰佢相信仍有希望</title></header><body><h1>黃浩銘探黎智英︰佢相信仍有希望</h1><p>【本報訊】未審先囚的壹傳媒創辦人黎智英自除夕夜再遭還柙至今已13日，昨日社民連主席黃浩銘、民主黨創黨主席李柱銘、現任副主席林卓廷等先後到來探望，林卓廷離開時批評政府視黎智英為眼中釘，對其打壓完全不講道理，黃浩銘轉述黎智英「佢相信仍然有希望」。</p><h2>林卓廷︰睇到港府殘暴</h2><p>過去幾日，黎智英在荔枝角收押所度過多個寒夜，家人朋友連日探望送暖，昨早10時，黃浩銘及林卓廷到收押所探望。中午時分二人離開，林卓廷接受訪問時稱黎智英精神十分好，並指黎亦知日前被發現未有按法庭命令交出BNO、被指違反保釋條件而還柙的胡志偉就在附近，但未能接觸對方，但黎仍為胡志偉打氣，「佢都幫我哋打氣，知道我哋一班朋友之前因為國安法被捕。」黃浩銘轉述黎智英寄語港人：「要成為社會嘅backbone，佢相信仍然有希望嘅！」</p><p>林又批評政府視黎智英為眼中釘，對其打壓亦完全不講道理，「（未審判）先將佢囚禁住先，限制佢自由，呢個係全世界都睇到香港政府鎮壓嗰種無理同埋殘暴。」</p><p>至下午3時許，民主黨創黨主席李柱銘與前主席何俊仁一起到來探望黎智英，離開時何俊仁表示，近日天氣雖然寒冷，但黎智英的「精神不俗，情況OK。」</p></body></html>