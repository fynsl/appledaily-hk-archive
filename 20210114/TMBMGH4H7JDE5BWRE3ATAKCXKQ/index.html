<html><header><meta charset="utf-8"><title>黃德斌淨係識姜濤</title></header><body><h1>黃德斌淨係識姜濤</h1><p>黃德斌、吳綺莉及組合MIRROR成員姜濤、楊樂文（Lokman）等昨日到九龍灣為ViuTV新劇宣傳。在新劇中，姜濤與黃德斌上演一段父子情，黃德斌大讚他靚仔又乖。而Lokman則飾演黃德斌年輕版，當中不乏打鬥場面。提到姜爸早前中風入院，姜濤指父親現仍然留醫：「爸爸情況OK，唔使擔心，佢有睇網上片段知道我攞獎，情況即刻好返啲。」</p><p>另外，近日有指黃德斌會參演港版《大叔的愛》，連同MIRROR成員呂爵安（Edan）及盧瀚霆（Anson Lo）有段HeHe戀。提到再次跟MIRROR成員合作，黃德斌笑言：「唔識邊個打邊個，不過有留意姜濤啲歌，拍完套劇就識姜濤同Lokman。」</p></body></html>