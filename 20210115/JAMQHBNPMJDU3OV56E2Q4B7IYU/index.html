<html><header><meta charset="utf-8"><title>人大傳逼棄英　公僕釀跳船　禁BNO者投票　劉慧卿：政府點查</title></header><body><h1>人大傳逼棄英　公僕釀跳船　<br>禁BNO者投票　劉慧卿：政府點查</h1><p>【政治清洗】</p><p>【本報訊】中共欲出重手反制英國BNO 5+1簽證移民，有傳媒指北京正考慮禁止BNO護照持有人在港出任公職，甚至褫奪其投票權，稱料下周人大常委會討論。有關消息引起社會震動，民主黨國際事務委員會主席劉慧卿批評「真係癲癲哋」，會令公務員人心惶惶，對香港公務員體系造成極大震盪。公務員工會聯合會總幹事梁籌庭亦擔心，剛入職的公務員將最受影響。</p><p>《南華早報》早前引述消息，指下周人大常委會或討論禁止BNO護照持有人在港出任公職，或褫奪其投票權。身兼行會成員的新民黨葉劉淑儀亦連日倡議處理「雙重國籍」問題，建議設死線，限期後獲外國籍的港人會失去居港權及投票權，迫使市民「二揀一」。</p><h2>「建制都覺得超乎想像」</h2><p>劉慧卿接受訪問時批評，有關做法「真係癲癲哋」，相信連建制派亦會覺得超乎想像，若有關消息屬實，將對香港公務員體系造成極大震盪，令公務員更加人心惶惶，「我相信最終嘅結果，係會令更多人選擇離開香港，因為既然你連人哋份工都攞走埋，咁更加要走啦！」</p><p>至於持有BNO的香港人不能投票，劉相信具體執行十分困難，「唔通去到票站時你先查？你點查我有無BNO？」她又認為北京若落實相關做法，除了對香港極為不利，對國家亦毫無益處，認為特區政府在傳聞甚囂塵上時，有責任向港人清楚交代，並要求北京採取任何影響香港人的措施前，應全面諮詢香港人意見，停止閉門造車。</p><p>梁籌庭接受查詢時表示，若日後BNO持有人不能出任公職，相信對公務員影響相當大，因為不少公務員加入政府早期，即97年起已領取BNO護照，「近兩年亦有大量香港人攞BNO，喺咁嘅環境下，好難叫佢哋取捨」。他又認為若消息屬實，相信最受影響是剛加入政府的公務員，「初入政府嘅同事，如果工資同出面差唔多，就未必會選擇再留喺政府工作，因為份工突然多咗咁多繁複嘅要求，吸引力未必咁大」。</p><p>對於持BNO人士或喪失投票權，梁稱「唔知點去理解」，因現時港人均是使用身份證到票站投票，「呢啲係私隱嚟，政府點證明佢有BNO？ 除非英國政府公開晒個名單，否則政府係無辦法得悉」。</p><h2>學者：執行困難料屬恐嚇</h2><p>前浸大政治及國際關係學系助理教授黃偉國相信，中方擔心大量香港人藉BNO 5+1簽證移民，會動搖香港經濟，所以希望以「威嚇式」手段反制。但他認為並非易事，若從禁止公務員持有BNO方面入手，將變成只針對BNO，卻允許其他國家雙重國籍存在的矛盾局面，而且中方難以在港禁絕市民持有BNO，「我唔講，你唔講，邊個知有BNO？」他表示所以有關手段只有恐嚇成份，是與英國的外交對壘，「不過你見佢淨係敢搞香港嘅人，又冇針對英國嘅貨品等等，就知佢條底線喺邊」。</p></body></html>