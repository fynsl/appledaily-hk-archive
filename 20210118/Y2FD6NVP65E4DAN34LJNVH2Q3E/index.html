<html><header><meta charset="utf-8"><title>食人肉和地鐵露出 - 邁克</title></header><body><h1>食人肉和地鐵露出 - 邁克</h1><p>世事就是如此掃興，原本放長雙眼期待《以你的名字呼喚我》續集的影迷，因為艾米漢默那些不知道算肉麻還是有趣的撩女短訊，搞到忐忑芳心七上八落，縱使願意再次無條件接受和甜茶卿卿我我的是個百份百直佬，猛男入片廠開工前可能剛剛食完人肉的恐怖想像卻很難硬啃，萬一有肉碎皮屑或體毛攝在牙罅，咧嘴而笑的大特寫鏡頭一覽無遺，睇怕任何愛情動作都沒有辦法救市，男男溫馨半生緣馬上變成《沉默的羔羊》外一章。當然，「愛國是工作移民是生活」已成常態，講一套做一套這種技倆誰都手到擒來，電影明星多多少少受過專業訓練，實踐性格分裂更加易如反掌，不過此君現實裏情慾幻想的尺度去到這麼盡，大大拋離虛構的《色辱》和《性上癮》，粉絲能否包容的確是疑問。</p><p>性場運動呢家嘢，鹹魚青菜各有所好，閣下如果一夫一妻從一而終，五十年不變每周兩次閂埋門老漢推車便獲得無限快感，我真係恭喜你，但是一樣米養百樣人，有些食客必須加鹽加醋加辣椒加茄汁先至開胃，我們還是學習聽耶穌基督話，不要亂扔石頭吧。譬如這兩天成為熱門話題的「情慾列車」，哥哥仔搭地鐵自拍露出鋪上網益街坊，市民一片嘩然，姐手姐腳的我不敢挺身做護花使者，讀了《蘋果》街訪採摘的兩段觀感，實在忍俊不禁：「疫情下佢哋喺公眾地方進行呢啲行為，其實都要冒好高風險」，「即使你咁樣做，都唔好喺公眾地方，因為嗰啲地方好污糟，仲要喺鄰近啲座位度，好唔衛生」。可見港胞防疫意識之高，真是全球數一數二。</p></body></html>