<html><header><meta charset="utf-8"><title>【智取大市】候選北水股博破頂 - 晉佳</title></header><body><h1>【智取大市】候選北水股博破頂 - 晉佳</h1><p>恒指升近千點？3萬點？勸喻大家平常心啲面對，睇返周二嘅癲況其實同周一唔係差好遠。</p><p>潮流興股票沿住5天線升，其實放諸恒指情況睇怕相若。恒指升到高過5天線28762點成880點，假若恒指肯高位震盪一下，而非一口氣衝上就還好，仲可以換馬炒多浸。</p><p>跟恒指炒嘅港交所（388）、券商股似乎要唞氣，喺恒指午後急回之際，股價升幅冇收窄嘅，似乎係較佳選擇。噚日JS環球生活（1691）升到拋離5天線，大升市之下股價整固，然後14元附近整固一段時間嘅另一隻小家電股Vesync（2148）起動爆上，尾市一個鐘抽升超過一成真誇張。呢一刻怕高追接火棒嘅話，寧吼未起動股，榮昌（9995）整固完畢，周一先跌後拗腰倒升之後，周二雖然未跟隨大市向上，但喺114元左右低成交橫行，欠沽壓之下準備炒下一浸。</p><p>榮昌自主開發能力強，未來係信達（1801）、百濟（6160）嗰條梯隊，目前市值唔夠600億，只係信達一半。另一利好因素，係幾可肯定最遲3月納入港股通，睇返另一優質B仔股康方（9926）一納入港股通大半個月，北水即掃2.2%股本，假如榮昌獲納入港股通，幾可肯定北水照樣狂掃。博佢突破保歷加上軸拉升，先睇140元。</p><p>晉佳</p><p><a href="http://fb.com/advanceguy1">fb.com/advanceguy1</a></p></body></html>