<html><header><meta charset="utf-8"><title>港聞專題：專業舞者　向世界出發　跳舞無罪　練功有理</title></header><body><h1>港聞專題：專業舞者　向世界出發　<br>跳舞無罪　練功有理</h1><p>舞廳內，大媽不戴口罩，身貼身勁歌熱舞，片段在網上瘋傳，打開了700多人跳舞群組爆發之序幕，跳舞立即成為了「不負責任」的代名詞。一直嚴守防疫措施的跳舞學校亦無奈受牽連，被強制停業逾月，連同早前間歇停業，已無法營業數月，導師、舞蹈員手停口停，連舞蹈練習和比賽亦告吹，窒礙年輕運動員進步。面對「跳老舞」的恥笑，一眾專業舞者沒有動氣，「佢哋笑因為唔了解啫」，跳舞本無罪，即使要戴住口罩日以繼夜練習，他們仍堅持揮散汗水向國際舞壇進發。</p><p>記者：陳詠恩</p><p>11月中，跳舞群組初現，擁有三間分校的舞室Crystal Dance Studio，其銅鑼灣分校More Dance Fame成為首批政府列出的14間指明感染跳舞場所之一，與Starlight Dance Club、百樂會懷舊歌舞等跳舞會所及舞廳一同上榜。銅鑼灣分校由11月22日停業至今，其餘兩分校亦如其他跳舞場所，按政府規定由12月10日停業至1月6日共28日。舞室負責人郭志恆（Matthew）說，各分校除了有固定的拉丁舞、瑜伽、K-pop等課堂，也會租場讓人練習，出事的銅鑼灣分校就是有學生帶同確診導師租場練習，該導師並非受聘於該校。</p><h2>教室負責人：我們不是舞廳</h2><p>跳舞群組至今逾700多人染疫，Matthew對於人數之多存疑，「點解會有咁多確診數字，我覺得因為政府第一次強制檢疫免費，好多人聽到免費係唔會畀嗰240蚊，去到社區中心時就同佢講，我係強制檢疫群組，係跳舞群組，咁就已經免費」，懷疑政策漏洞變相鼓勵市民自認跳舞群組人士，加上部份舞廳同時是茶樓，故部份茶客也成為「跳舞群組」一員。對於政府早前公佈「跳舞群組」有5,000多人參與檢疫，Matthew反問：「喺14間入面可以消化到5,000幾人咩？你諗吓都唔成正比啦，係舞廳先可以咁多人，我哋呢啲studio點容納咁多人，我哋一個班先十個八個」。</p><p>Matthew說，跳舞教室與舞廳經營模式大相逕庭，舞廳不但會舉行派對，設有live band，提供食物，大群參加者脫下口罩進食、跳舞，一鬆懈自然容易爆疫。「點解之前（舞室）一單都冇？因為業界做足防疫措施，點解今次會爆？因為佢哋去party去食嘢，除口罩，好多人跳舞覺得好焗好熱咪除咗口罩。」</p><p>由年初起，他與其他跳舞學校同行已自發實施各防疫措施，如上課前需量度體溫，提供消毒搓手液，上課時必須戴口罩、不准進食，保持1.5米社交距離等，師生都嚴守規矩，甚至疫潮之初政府未宣佈要關閉體育處所前，他們曾自行停業全面消毒，一整年累計停課逾百日。他質疑，如果有確診人士到過某場所就要強制停業，那是否所有確診者到過的餐廳都要停業14日？</p><p>舞室另一負責人周彥（Christy）說，自疫潮爆發至今，不少大型舞蹈學校相繼結業，例如歌手蘇志威開設的舞蹈學校「iDance」早前就有一間分店結業，令原本有舞室的導師變成freelancer，需租用其他舞室，「如果我本身開studio嘅，我有班嘅就唔會租場畀佢哋啦，個個都係想嗰啲黃金時間開班……唔係間間studio都有幾個課室㗎嘛」，即使想訂康文署的活動室都要「搶場」，要一大早起床預訂，近年亦有現役港隊成員向她透露，香港體育學院指拉丁舞者的高踭鞋會挖花地板，不利場地保養，故不願租場予拉丁舞蹈員練習。</p><p>自由業老師為租舞室頻撲，四處漂流，更難以留住學生，「拉丁舞場地其實係越大越好，因為我哋要移動空間好大」，Christy擔心長此下去，整個跳舞體育發展會萎縮。</p><h2>嘆防疫基金分配不公</h2><p>Christy與Matthew同是香港拉丁舞冠軍，亦是前香港體育舞蹈代表隊運動員，漂流之苦，早在以前已經歷過，所以數年前開設跳舞學校時刻意物色較大的場地，為學生提供較理想空間。三間分校各佔地3,000多至約6,000平方呎，規模不小，空間大意味租金負擔高昂，武漢肺炎爆發以來，多個月來間歇停業，租金已蝕過百萬元。「佢個防疫基金次次申請都係兩、三個月先畀到我，我真係等你筆錢交租就死啦，所以好多執笠就係咁解，再大型啲個啲就執咗。」Christy說，加上學校為了保證導師質素，所有導師都是全職受聘，停課期間亦要出糧，並為導師訓練。</p><p>二人最不滿的是，政府防疫抗疫基金「健身中心及體育處所資助計劃」，非按場地大小增加津貼，第四輪資助向每所相關受影響場地發放10萬元津貼，「你大嘅studio畀10萬，細嘅又係畀10萬，咁即係叫我哋呢個行業永遠唔好搞大型studio啦，只係搞蚊型啦！冇咁大地方，對培訓青少年係好大障礙」。</p><p>Matthew是香港國際專業舞蹈體育總會副會長，作為業界代表，曾向體育、演藝、文化及出版界立法會議員馬逢國、民政事務署、藝發局等開會反映訴求，但未有具體成果。另外，政府為註冊體育教練發放7,500元補助金，但只有香港舞蹈總會和香港體育舞蹈總會的會員導師方可申請，事實上並非所有跳舞老師都會參加兩會，有導師即使考獲國際認可資格，亦無法分一杯羹。</p></body></html>