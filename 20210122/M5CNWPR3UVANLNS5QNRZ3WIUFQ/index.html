<html><header><meta charset="utf-8"><title>6am，40小時 - 陳也</title></header><body><h1>6am，40小時 - 陳也</h1><p>年輕人「被頭破血流」但差佬在法官盤問時支支吾吾。倒地不起雙眼睜不開的年輕人被帶往廁所沖洗50分鐘。50分鐘，1秒都冇消失過！差佬誠實招供，學堂受訓時必須以胡椒劑互噴，心知中椒的歹毒。理大圍城一役，同樣的沖洗畫面（夾雜不斷喊痛）在現場FA眼中，已成歷史夢靨。危城紅磚未淡化，紅線已在頸上圈了N圈！清晨六點的門鐘，讓人徹夜難眠。有人等到六點鐘以後才能上床，日夜與黑白一樣被顛倒了。世界未崩盤，恒指懶理6.6%失業大軍乘猛灌的北水推上三萬點浪尖，有鑊但冇鏟的你唯有當自己是炒家，跟美國時間齊上齊落。中意攬炒幾味的，想像自己是方仲賢同學，每朝起床見有朋友被拉，心情何等沉鬱但依然叫自己別放棄。情勢危急，被鐵鏈纏身40小時又怎麼過？比肥佬黎年輕一歲的黃國桐律師祈求天堂的父母讓風繼續吹，只想遠離，速帶我走！那邊廂替12港人奔走的鄒家成（還未當上議員），電腦手機信用卡護照被奪，打亂九月出國進修的安排，在40小時裏叫自己靜心念經抵擋絕望。</p><p>被打、被拉、被告、被執笠、被釘牌的苦楚，唔係少少激勵，同路人有幻覺與輕微失禁，冇介懷。學習台灣員警，力抗山上濕凍，以M巾塞緊雨靴！神湊效！</p></body></html>