<html><header><meta charset="utf-8"><title>Goal富帥：阿聯嘆「墨」記「大」餐</title></header><body><h1>Goal富帥：阿聯嘆「墨」記「大」餐</h1><p>周中澳職推介，中晒「大細」就唔中盤，梗係唔收貨啦，周末繼續留喺澳洲，拎番上場大手交易嘅珀斯光輝同阿德萊德聯（圖）兩隊，繼續追住佢哋嚟賭。</p><p>先講阿聯，上仗就3:5大敗畀光輝，星期六就返主場鬥墨爾本勝利；阿聯雖然剛剛俾珀斯光輝血洗，不過話晒入到三粒，攻力上絕對冇問題，上次品評過嘅前鋒杜米祖歷雖然冇貨交，不過勝在身位好有牽制力，製造唔少空間畀其他隊友，好似干斯坦度普路斯、賀路雲等都叫做有波入。呢場波「大」就一定開，上下盤又點度呢？初盤阿聯呢場要讓平/半，始終被血洗完之後，後防一定醒醒定定，半場和住先，所以除咗「大」，可以試吓「半場和」同[和/主]雙重保險，希望三注齊齊中。</p><p>星期六頭場西部聯主場對珀斯光輝；光輝新兵安迪基奧治完全對辦，拍住科拿路利打雙中鋒真係幾屈，難得第一場就已經on fire，而且安迪基奧治係屬於唔獨食嘅前鋒，二傳畀隊友後上入波效果都唔錯。西部聯前鋒貝利沙都唔係流，休息咗成個星期先踢一定夠體力，主場出擊都唔會保守，食住個勢，上半場「大」，全場「大」，全部要晒。</p><p>文：黃耀富</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>