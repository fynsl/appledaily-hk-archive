<html><header><meta charset="utf-8"><title>英足盃攻略：曼城夠弗勢拆乙組車</title></header><body><h1>英足盃攻略：曼城夠弗勢拆乙組車</h1><p>周六英足盃第四圈賽事，英乙的車頓咸越級挑戰，主場迎戰英超的曼城，曼城目前正值九連勝，氣勢如虹，今仗作客面對級數有別的車頓咸，即使半力出擊仍有力大勝對手，「讓球主客和」[-3]照捧「客勝」。（球賽編號：星期六42；周日1:30am無綫myTV Super902台）</p><p>曼城剛在周三英超主場兩球小勝阿士東維拉，已經9連勝兼16場不敗，是球隊今季的最佳走勢。雖然該仗兩位主力基爾獲加及奇雲迪布尼都因傷退下火線，周五更有消息指後者要養傷4至6周；而前鋒阿古路又確診武漢肺炎，料今仗曼城都會半力出擊，但整體影響不大。預計曼城上半場盡力數糊後換入年輕球員落場吸收經驗。考慮到今仗兩軍實力有差距更大，加上貝拿度施華及菲爾科頓狀態不俗，今仗亦有望大勝對手。</p><p>此外，曼城近期的防守表現非常穩健，近五場賽事一球不失，相信今仗再次零封對手的機會非常高。</p><p>另邊廂，車頓咸近況欠佳，周中更與前列的紐波特郡對賽，結果被紐波特郡門將開龍門死球直接「笠死」入網。球隊雖然暫排聯賽第六位，但球隊近期一勝難求，各項賽事已經九場不勝。加上球隊上圈面對同級的曼斯菲亦要戰至加時才能以2:1淘汰對手，今仗面對英超的曼城難逃大敗。</p><p>文：港生</p></body></html>