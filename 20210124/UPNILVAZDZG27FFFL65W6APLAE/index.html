<html><header><meta charset="utf-8"><title>連詩雅貪方便霸訪客車位</title></header><body><h1>連詩雅貪方便霸訪客車位</h1><p>【爆相爆片】給人印象港女的連詩雅與媽咪同住於啟德一號，昨日有住客曾先生透過「爆相爆片」向《蘋果》踢爆，指連詩雅三年來一直為求貪方便，棄自己專用車位不用，霸用屋苑住客訪客車位，他前日發現連詩雅又將其座駕泊在訪客車位，整整一天仍未將車駛離。曾先生表示：「佢成日貪方便，因為訪客車位近lift口，不過佢個專用車位都係遠十幾個車位，但訪客車位只有五、六個。」問到他如何肯定該車是連詩雅所用？曾先生說：「成個屋苑啲人都知，好多住客喺群組度鬧佢啦！」他表示管理處曾指連詩雅回覆：「唔關我事，係助手泊。」</p><p>對此連詩雅晚上出席《仁濟》活動時，表示：「因為噚晚架車冇油，擺低咗就咁返屋企，跟住唔記得同管理處講，因為你泊咗係時租，要畀返時租費用，但因為可能令到一位住客好不便，我都同嗰位住客講聲好唔好意思。」並謂以後會小心。</p></body></html>