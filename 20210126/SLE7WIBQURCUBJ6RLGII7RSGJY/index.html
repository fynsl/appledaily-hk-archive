<html><header><meta charset="utf-8"><title>保錡、八両仔似失散兄弟</title></header><body><h1>保錡、八両仔似失散兄弟</h1><p>男子組合ERROR成員吳保錡出道兩年，一直都不是賣靚仔，更一直被嘲是「少年八両金」。至於八両金跟囝囝八両仔葉小霆，近日進軍內地KOL市場。有網民見到兩父子出席活動的照片後，大讚韓星打扮的八両仔「點解可以同八両金餅印咁，但又靚仔？」網民直言保錡更加似是八両金的親生仔，更講笑問保錡同八両仔會否在醫院「調錯嬰」？</p><p>另外，保錡被踢爆秘戀張沛樂（沙律）後，先後被正印賴嘉賢及前女友K小姐數臭是偷食慣犯。昨日是保錡30歲生日，他在Ig高調放閃，貼出跟沙律的恩愛合照，又hashtag她和三位ERROR拍檔，沙律即時留言回應「Love u」、「happy birthday」宣示主權。</p></body></html>