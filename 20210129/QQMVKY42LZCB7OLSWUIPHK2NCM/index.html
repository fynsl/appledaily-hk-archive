<html><header><meta charset="utf-8"><title>罐頭．突襲．下一區係？ - 陳也</title></header><body><h1>罐頭．突襲．下一區係？ - 陳也</h1><p>「夜香．鴛鴦．深水埗」有擁躉，港府照抄，炮製出來的，是「突襲油麻地」、「佐敦日與夜」、「風波中的易拉蓋」、「罐頭刀刺殺RTHK團長」。</p><p>「突襲碧街」、「佐敦日夜」由鄭月娥監導，南亞裔迫住落場做臨時演員，生化災難畫面超逼真，災難指數預告，比果欄塔斯曼尼亞車厘子高43度！既然「武漢日夜」可以角逐奧斯卡最佳紀錄片，港資抗疫巨獻，殺去與大陸有親的土耳其，與獲贈50萬劑免費疫苗（冇第三期臨床數據又點啫，犯法咩）的巴基斯坦，遠至暱稱習主席做「習大哥」的塞爾維亞影展，撈到七個紀錄片大獎，是絕不為奇的。</p><p>至於「二奶蓋」，已成功延伸至豆豉鯪魚，久未碰過國貨的我長了見識。港台記者展示物資時表示，賓館沒提供罐頭刀和煮食用具。賓館有苦衷吧，「守城」部隊就在門外戒嚴，別說罐頭刀，袋住一支六角匙都會一身蟻。被罵「黑記」事小，見你拎住重甸甸的午餐肉罐頭，仲唔係掟肉襲警！籠裏雞防疫，冇工開與就快冇得撈的基層冇得反，只有尿意，沒有敵意嗎？譚耀宗打了國藥疫苗後盲讚好舒服、好瞓咗，好心帶吳秋忽北上打尖啦。打咗瞓得好、屙得順；夜香、夜尿突襲冇有怕！</p></body></html>