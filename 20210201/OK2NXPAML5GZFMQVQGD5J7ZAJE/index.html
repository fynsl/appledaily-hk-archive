<html><header><meta charset="utf-8"><title>【娛樂人物】E Cup辣㷫最凍元旦　寒流女Annabelle　招惹跟蹤狂</title></header><body><h1>【娛樂人物】E Cup辣㷫最凍元旦　<br>寒流女Annabelle　招惹跟蹤狂</h1><p>香港今年經歷16年來最凍的元旦，當日傍晚《蘋果動新聞》攝影師在尖沙嘴海旁捕捉到一位身材驕人的「寒流女」，事後被網民火速起底。《蘋果》日前邀請到這名22歲「寒流女」Annabelle現真身，在鏡頭前「彈出彈入」報告天氣，更分享惹火身材的煩惱。</p><p>遭網民極速起底的「寒流女」英文名叫Annabelle Tam，三圍是35E、23.5、35，是朝九晚五的OL，又是業餘飛鏢手。她說話細聲又怕醜，但一彈入鏡頭就好快投入，跟住講稿放聲說：「今日大致天晴，能見度極高，喺我個訪問度，大家就可以睇得我通透啲嘞。」即場背、即場讀，只NG了幾遍，對新人來說可以過關。</p><h2>經常被𥄫胸偷拍</h2><p>對於忽然見報，Annabelle指初時是由朋友告知︰「第一個感覺係驚喜。」她透露被拍當日是在10度氣溫下，與男友在海旁拍照，她說：「我個人唔怕凍，怕熱多啲，夏天就背心短褲。」問到胸部是否經常成為別人焦點？她說：「我諗都係……有時行街、坐地鐵巴士都有人望，尷尬㗎，如果望得好勁，我會用外套遮一遮，如果望得太實，我都唔係咁舒服。」有沒有遇過跟蹤狂？她說：「周不時都有，唔知點解無啦啦跟住我，又試過俾人偷影，俾我發現對方即刻擸袋走。」</p><h2>強調身材純天然</h2><p>Annabelle強調自己的身材是純天然︰「唔識我嘅朋友對我有質疑都好正常，因為比較少見。」她透露已有拍拖三年的穩定男朋友，對於抵禦寒流，Annabelle自言沒秘技，只做靜態運動︰「暫時未有時間做gym，我12、13歲玩cosplay，16、17歲去機舖就迷上玩飛鏢，以前未有正職，最瘋狂一星期四、五晚都去掟鏢。」她最近更開設公開的Ig賬戶，一個月已吸納過萬followers，她笑指不是慰藉宅男，而是推廣飛鏢運動。早前Annabelle與歐陽偉豪（Ben Sir）合作拍微電影，飾演爸爸的Ben Sir得知「囡囡」第一次接受訪問也來撐場，並讚囡囡做戲夠放。Annabelle指自己細膽、自信心不足，對入行依然心大心細。</p><p>撰文：嵐山</p><p>攝影：沈健程</p></body></html>