<html><header><meta charset="utf-8"><title>Goal富帥：摩納哥追「大」佳品</title></header><body><h1>Goal富帥：摩納哥追「大」佳品</h1><p>之前講過唔少聯賽都有新思維，以往俾人感覺好少波入嘅法甲，其實今季入波都唔少，平均每場入2.76球，比上季多0.2球。講到法甲攻力強嘅球隊，大家一定留意住巴黎聖日耳門同里昂，不過其實摩納哥都默默起革命，趁住莊家未大幅調高「入球大細」中位數，周三主場對尼斯可以繼續追「大」。</p><p>摩納哥2017年拎完法甲冠軍，結果就俾人拆骨，基利安麥巴比、	法賓奴泰華利斯、班捷文文迪等都俾豪門挖走晒，前季仲差啲降班，好彩尼高高華上年做教練，執番正晒隊波，仲靠之前喺德國嘅人脈搵到好嘢，德國前鋒禾蘭今季已經攻入11球，排射手榜第三位，另一位前鋒賓耶達（圖）亦都好勇。難得摩納哥前邊入得，後面又失得，近6場只有1場保到清白身，今季22場聯賽竟然有18場總入球3球或以上，聯賽亦已經連續六場開「大」，好彩足智彩開盤仲算保守，上場對南特都仲有中位數[2.5/3]，「大」可以放心追捧。</p><p>對手尼斯講真又唔似「大」，上仗對聖伊天都只不過輸0:1，近5場亦未試過單場入波多過1球。不過呢場同摩納哥屬於打吡戰，職球員就特別亢奮，首循環主場輸1:2，上季兩循環都開「大」，包括作客輸1:3，呢場都會多波入。</p><p>買「大細」除咗留意入波多，失波多都係關鍵，周三另一場心水就係梅斯主場對蒙彼利埃。蒙軍雖然只排中游，但佢哋係法甲失波第二多球隊之一，近期仲好似缺堤咁，近3場失9球，靠失波已經夠開「大」，難得前線仲入到波，既然攻強守弱，一樣可以買「大」。</p><p>文：Goal進</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>