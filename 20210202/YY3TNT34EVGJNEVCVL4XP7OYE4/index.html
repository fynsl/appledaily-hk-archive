<html><header><meta charset="utf-8"><title>輪椅冇電釀意外　張偉文跌倒受傷　召白車送院</title></header><body><h1>輪椅冇電釀意外　<br>張偉文跌倒受傷　召白車送院</h1><p>現年63歲的「靚聲王」張偉文近年受腰患、糖尿病及腳痛困擾，要坐輪椅及靠枴杖代步，昨日《蘋果》收到消息，張偉文在所住的護老院樓下跌倒，被白車送入廣華醫院救治，《蘋果》致電張偉文問候，他說：「我𠵱家喺白車，啱啱過馬路時連人帶輪椅打觔斗跌咗落地。」</p><h2>「血都冇滴，唔使擔心」</h2><p>據悉，近日住在護老院的張偉文，昨日下午2時左右坐着電動輪椅外出午膳，惟途中電動輪椅突然沒電，他惟有落車推着輪椅欲返護老院，可惜因手腳乏力失平衡，連人帶輪椅跌倒地上，他自己電召白車被送院醫治，幸好沒大礙。電話中的張偉文聲如洪鐘報平安：「我推住輪椅嘅時候，因為輪椅行得唔順，所以人同輪椅一齊打觔斗，右邊背脊有少少痠痛，血都冇滴，唔使擔心。」問到有否嚇倒？張偉文無奈說：「嚇親都冇辦法，冇乜事就算，自己打999報警，白車好快到。」</p><p>《蘋果》記者今日下午5時半，在廣華醫院門外見到一名男子推着坐在輪椅的張偉文離開，見張偉文精神不錯，身形看來較之前胖了不少，不再像之前被網民拍得暴瘦。問張偉文哪個位置受傷時，他說：「心口後面。」傷勢是否嚴重？他表示：「冇乜大礙。」 之後他在友人陪同下離開。</p><h2>方俊：跌親個pat pat</h2><p>張偉文不時呻在護老院很悶，故此他每天都會坐電動輪椅出外唞唞氣，其好友方俊表示︰「佢初時打嚟話跌親，真係嚇一跳，好彩只係跌親個pat pat，冇傷到骨，𠵱家已經出院，大家唔使擔心，佢都好乖，打咗幾次電話嚟報平安。」張偉文昔日身材肥胖，以往體重高達260磅，惟近年因病患困擾，四年前跌至160磅，去年更被網民影到坐輪椅現身旺角街頭時更露出「筷子腳」。當時張偉文接受《蘋果》訪問表示，體重約得80、90磅，現住在旺角的護老院，不過他強調︰「經濟冇問題，有儲錢，頂得住。」</p></body></html>