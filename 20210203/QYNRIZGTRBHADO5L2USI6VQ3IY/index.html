<html><header><meta charset="utf-8"><title>警疑抄口供標點、錯誤跟足　庭上答：唔係逗號句號就係頓號㗎啦</title></header><body><h1>警疑抄口供標點、錯誤跟足　<br>庭上答：唔係逗號句號就係頓號㗎啦</h1><p>【本報訊】前年10月1日示威者「遍地開花」，多區有示威活動，其中九名男女被控在黃大仙非法集結的案件昨續審。兩名作供的警員均被辯方質疑與同袍互抄書面口供，其中負責拍攝警員被指口供多處內容與同袍口供幾近一樣，甚至連標點符號都相同，警員庭上回應：「標點唔係逗號句號，就係頓號㗎啦，中文嚟㗎嘛，你想我點解釋啫？」又謂：「我哋一齊行動㗎嘛，自然就會描述一樣㗎啦，解唔解答到你嘅問題呀？」而被揭發連錯誤都一同錯的警員則回應「冇解釋」。</p><p>當日負責拍攝的黃大仙警區情報組警員伍漢林供稱，案發後三日交出書面口供。</p><p>辯方大律師質疑，伍部份口供抄襲警員58334的口供，其中最少有四處地方的內容文字以至標點均幾乎一樣，包括「有一批人集結係蒲崗村道鳳鑽苑，該批人士大多身穿黑色衫、黑色長褲、黑口罩，有戴頭盔、防毒面罩」、「我見D連同事採取行動，我連同刑偵同事跑上去協助採取行動」等句子，僅部份字眼略有轉換，如警員58334寫「一批人」，伍則寫「一批示威人士」；同袍以阿拉伯數字寫「100至200人」，伍則寫中國數字等。</p><p>大狀多次要求伍解釋為何口供內容、尤其形容示威者的字眼幾乎一樣，伍指：「佢係我上級嚟㗎嘛，我哋一齊見住嗰個人，我哋有共識㗎嘛。一樣係完全合理㗎喎。我哋一齊行動㗎嘛，自然就會描述一樣㗎啦。解唔解答到你嘅問題呀？」大狀追問為何連標點都一模一樣，伍再謂：「標點唔係逗號句號，就係頓號㗎啦。中文嚟㗎嘛，你想我點解釋啫？」</p><p>手機用戶請<a href="https://staticarc.appledaily.hk/daily/local/20210203/P2EVXW3425GBLE5WNBI4MP7XSE.jpg" target="_blank">按此</a>放大圖表</p><h2>辯稱「見嘅嘢一樣」</h2><p>另外，拘捕本案首兩名被告的偵緝警員羅浩聲（譯音）則供稱，案發時有份轉入盈鳳里掃蕩，他在新光中心附近看見約50名戴頭盔及面罩的黑衣人，沿盈鳳里伸延的小路向龍翔道方向跑去。</p><p>羅浩聲即時截停兩男兩女，兩名男子正是本案被告工程師高子晉（25歲）及學生甄健輝（22歲）。</p><p>辯方亦指出羅與另外一名警員8698互相抄襲口供，兩人口供同樣有多處完全相同的段落，當中僅有些不同，標點及措詞均一致。羅解釋：「大家見嘅嘢都一樣，做嘅都一樣，所以記錄嘅嘢都咁上下一樣。」</p><p>辯方再指，口供提及看管六名被捕人士及檢查身份證時，兩人口供均寫「HHKID」，誤寫多一個「H」字。大狀問：「一模一樣咁錯，你有咩解釋呀？」羅謂「冇解釋」，但再次否認與同袍互相抄襲口供。審訊今續。</p><p>案件編號：WKCC3817/19</p></body></html>