<html><header><meta charset="utf-8"><title>求驗客手記：格流「紅」爆最快本月封王</title></header><body><h1>求驗客手記：格流「紅」爆最快本月封王</h1><p>利物浦前隊長謝拉特喺2018年上任成為蘇超格拉斯哥流浪領隊後，執教頭兩季都飲恨得亞軍，直到今季終於造出一番好成績，家陣喺聯賽踢咗超過一半仲係未輸過，距離今季聯賽冠軍已經非常接近！周三格流就喺主場迎戰中游分子聖莊士東，靠伊亞尼斯赫傑一箭定江山全取三分。今季嘅格流喺蘇超勁到好似上季英超嘅利物浦咁，數字上只要再贏六場，就可以提早封王。</p><p>賽後格拉斯哥流浪喺聯賽以24勝3和嘅不敗戰績繼續排喺榜首，領先踢少2場嘅宿敵些路迪23分，呢場比賽仲要係謝拉特帶領格流152場比賽入邊嘅第100場勝仗，計番勝率嘅話仲高達65%。</p><p>如果好彩，些路迪之後落嚟幾場比賽都失分嘅話，咁格流捧起近10年嚟嘅首個聯賽冠軍，兼且謝拉特執教生涯嘅首座冠軍獎盃嘅日期，最快今個月成事都有可能。</p></body></html>