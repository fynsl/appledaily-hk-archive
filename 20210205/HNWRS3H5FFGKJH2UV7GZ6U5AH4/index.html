<html><header><meta charset="utf-8"><title>黃婉恩傷腳入院打卡被寸</title></header><body><h1>黃婉恩傷腳入院打卡被寸</h1><p>何君堯姪仔女友黃婉恩（Yancy）去年參加港姐落選後，隨即加入TVB做藝人，不時於社交平台分享逼爆身材的相片，可惜未能引起網民反應，相反其受傷照卻引來不少留言。</p><p>Yancy昨日在Ig貼出雙手托腮扁嘴、坐在病床上的照片，她右腳打上石膏，原來踩單車受傷入院，她寫道：「我又整親隻腳喇！2019年我隻左腳斷韌帶，今次輪到右腳斷韌帶。下次踩單車，一定要再小心啲。做完手術喇，好成功！」又表示醫生指可能兩個月行不到，她會好勤力去做物理治療。不過網民就質疑她為何入院都要化妝擺甫士影靚相，還有人留言問：「𠵱家醫院啲女病人唔使着褲。」亦有人指：「分分鐘求其瞓張床打完卡就走。」</p></body></html>