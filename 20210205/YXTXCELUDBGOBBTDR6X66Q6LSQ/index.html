<html><header><meta charset="utf-8"><title>雲浩影孖男友港鐵耍花槍</title></header><body><h1>雲浩影孖男友港鐵耍花槍</h1><p>【爆相爆片】雲浩影（Cloud）去年參賽ViuTV《全民造星III》後人氣急升，半隻腳踩入娛樂圈，近日《蘋果》讀者楊小姐透過「爆相爆片」，直擊她和拍拖七年的混血型仔男友Ryan乘搭港鐵時耍花槍，由嬲爆爆到頭貼頭攬到實，非常煙韌。</p><p>楊小姐表示當日見到一身便服的Cloud和男友Ryan搭港鐵，二人在美孚站上車，最初她有點黑面，不過話咁快又變糖黐豆。楊小姐說：「雖然佢哋戴住口罩，但睇得出佢哋有啲面燶燶，企到離行離迾，五分鐘後，個男仔拎電話出嚟遞向Cloud嗰邊，Cloud就好自然同男友頭貼頭，佢兩個一邊睇電話、一邊細細聲傾偈，終於見到Cloud有啲笑容，個男仔一手將女朋友攬實，之後就聽到兩個咔咔聲笑！」</p></body></html>