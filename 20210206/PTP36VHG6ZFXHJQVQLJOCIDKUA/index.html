<html><header><meta charset="utf-8"><title>運程書怕惹禍避提內地</title></header><body><h1>運程書怕惹禍避提內地</h1><p>上年6月香港正值抗暴之戰，楊天命在fb撰文：「我懇求你們，一個再也不能少了！流淚、悲痛。請保留實力，讓我們與你們並肩而行，你們不是孤獨的！」表態令楊天命遭到好多恐嚇，包括以電話及短訊謾罵，發起抵制等。因為表態後生意變少，他表示沒有後悔：「我一直有好多內地嘅風水客，即係飛去內地睇嘅，𠵱家全部冇晒，但我唔後悔，賺多一個錢唔多，少賺一個錢也唔少，真係唔後悔。」</p><p>最近楊天命推出運程書《春牛圖》，批香港和台灣運勢都欠佳，至於內地就隻字不提。他說：「今年我嘅書冇寫中國，如果我寫得啱，怕畀人指洩漏國家機密，如果我寫錯，可能畀人話挑撥離間。」對於特首林鄭月娥的表現有何評價？他說：「簡直太突出，表現直頭估佢唔到。」不過楊天命相信香港有轉機：「突然有啲人落台，又或有人上台嘅話，係會轉變嘅，有可能變得更緊，有可能會寬鬆咗。」他希望在艱難時期為港人算八字紓解壓力。</p></body></html>