<html><header><meta charset="utf-8"><title>衛志豪被分手：尊重阮兒決定</title></header><body><h1>衛志豪被分手：尊重阮兒決定</h1><p>衛志豪前度女友阮兒日前出席活動時，宣佈二人已分手，更有指男方今次是被分手，衛志豪昨日出席賀年節目時說：「分手我哋之前已經傾過，只係唔知道阮兒先同傳媒講，佢覺得我哋分開吓好啲，尊重佢決定，祝福佢，如果有乜嘢需要，我都會幫忙。」衛志豪承認二人本身到談論婚嫁階段，可能時間問題大家冷靜下來先：「𠵱家分開吓，未來大家都唔知道，有可能有機會，有可能冇，我都唔知道。」</p><p>另外，很多玄學家鼓勵四孩之父林盛斌（Bob）生多一個小孩助財運，Bob說：「我都有同老婆講過，佢話賺咁多錢做乜，其實生四個細路已經好多，唔可以再生，因為太太都年紀唔細，差不多40歲，四個小朋友我覺得已經好滿足。」</p></body></html>