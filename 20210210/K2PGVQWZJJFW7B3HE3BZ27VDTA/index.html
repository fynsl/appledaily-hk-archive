<html><header><meta charset="utf-8"><title>復業逼嘟安心碼「霸王硬上弓」</title></header><body><h1>復業逼嘟安心碼「霸王硬上弓」</h1><p>【本報訊】多個商業場所被政府逼令關閉已逾兩個月，大小商戶叫苦連天。特首林鄭月娥昨開出條件，如果疫情不惡化，而部份被關閉的場所願意強制顧客用「安心出行」，就可在農曆新年後逐步重開。有健身業和飲食業界人士表示反對附帶條件，批評措施擾民，「係霸王硬上弓嘅做法」。</p><h2>林鄭：新年不會圍封</h2><p>林鄭月娥昨表示，本地感染數字由1月中的過百宗，跌至近期的十多、二十宗，源頭不明個案跌到單位數，病毒即時有效繁殖率由高峯時超過3，降至近期約0.6，代表疫情明顯放緩。因此突擊圍封行動只會維持至今日年廿九，新年期間不會有圍封行動，除非有不可預見的情況，政府才採取相關行動。</p><p>她續稱，若疫情持續改善，有條件在農曆新年後逐步恢復正常生活，目前關閉的場所有望重開，但有一個前提是，相關場所願意強制顧客用安心出行應用程式，「佢哋都好願意，我哋會正面積極咁考慮」。</p><p>業界對強制顧客用安心出行看法不一致，健身搏擊運動業界大聯盟召集人柯尊鼎表示反對，批評措施擾民，「係霸王硬上弓嘅做法，冇得選擇，唔做就結業，否則就必須要做」。</p><p>中小企食店聯盟召集人林瑞華亦反對，「勒索式咁要求我哋做，唔做就唔能夠做生意。𠵱家整個業界都死咗，你索性唔好開」。不過，香港酒吧業協會副主席錢雋永並不反對，業界亦早已貼上安心出行二維碼，會鼓勵顧客下載使用。</p><p>美容業總會創會主席葉世雄亦不反對，但認為政府須立例強制，「如果唔係，我哋唔能夠逼啲客用」。他又質疑：「如果只係限制咗某啲處所進入要用安心出行，對整個疫情嘅控制係咪有用呢？一個人全日會去好多地方，如果只係嘟美容院，又有冇意思呢？」</p><p>香港感染及傳染病醫學會副會長林緯遜指出，根據聖誕假期經驗，疫情在農曆新年或會反彈，復業不能一刀切，要視乎不同行業的傳播風險而決定。安心出行只是加快追蹤，「但你又唔立例強制，又冇乜人用，未必有好大幫助」。</p></body></html>