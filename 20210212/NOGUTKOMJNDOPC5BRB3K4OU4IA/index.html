<html><header><meta charset="utf-8"><title>【娛樂圖輯】醒獅鬥舞</title></header><body><h1>【娛樂圖輯】醒獅鬥舞</h1><p>今年因為武肺，拜年活動都要盡量減少，MIRROR成員楊樂文（Lokman）、邱傲然（Tiger）、陳瑞輝（Frankie）同王智德（Alton），仲有沈殷怡同岑日珈，提前喺維港靚景前，拍定舞龍醒獅短片拜年，Lokman仲同醒獅跳舞。</p><h2>稱職師奶</h2><p>噚日係年三十晚，唔少人都留喺屋企團年，身為人妻嘅黃翠如都一身師奶造型去街市買餸，果然稱職，相信蕭正楠噚晚一定好有口福。</p><h2>天公造美</h2><p>天堂鳥成員歐喬鋒（Tyrese）屋企搞園藝生意，佢今年喺維園年宵幫手睇檔，噚日仲有fans去買花支持。佢話好彩冇再落雨，生意都好咗啲。</p><h2>巨香還神</h2><p>今年車公廟實施人流管制，劉小慧同老公蘇志威日前提早去車公廟，趁踏入牛年之前還神及攝太歲，兩人攞住三支巨香，果然神心。</p></body></html>