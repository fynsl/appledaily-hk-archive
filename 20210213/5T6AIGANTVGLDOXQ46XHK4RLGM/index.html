<html><header><meta charset="utf-8"><title>求驗客手記：星座小王子出山秒炒</title></header><body><h1>求驗客手記：星座小王子出山秒炒</h1><p>69歲前法國國家隊教練，人稱「星座小王子」嘅杜明尼治（圖），上年年尾受成績欠佳嘅法甲球隊南特邀請執教。但南特成績冇改善，家陣陷護級漩渦，最終南特周三決定辭退帶隊八場嘅杜明尼治。佢之前同南特簽約半年，上任後球隊未有好轉，雖然前三場和波，但由0:2不敵梅斯起，近四場聯賽1和3負。杜明尼治執教得一個半月，真慘情。</p></body></html>