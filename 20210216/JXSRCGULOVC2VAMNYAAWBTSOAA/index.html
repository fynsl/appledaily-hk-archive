<html><header><meta charset="utf-8"><title>白衣人追截包抄恐嚇記者</title></header><body><h1>白衣人追截包抄恐嚇記者</h1><p>【本報訊】本報連日追蹤屯門掃管笏的無牌經營飯堂，揭發內裏衞生惡劣，記者曾遭疑似話事的白衣人盤問，更三度被勢力人士開車追截，場面驚險。</p><p>當日記者兵分兩路，一邊在飯堂外視察，一邊見飯堂客貨車「密密送」兜客，於是展開追蹤，惟駛至附近地盤時，目標客貨車的司機突然將車停泊一邊，但他沒打開尾箱載客，此時有份負責接送地盤工的白衣人突然落車，走近採訪車對着記者指手劃腳，念念有詞：「你哋將架車泊埋一邊，我有嘢問你哋。」見他來勢洶洶，記者決定開車離去。</p><h2>敲打車窗喝罵：出嚟呀你</h2><p>其後有警員到達飯堂，另一批記者在飯堂外視察，該白衣人當時已返回飯堂，並出面與警員商談，其後警員離開。此時白衣人見到站在遠處的記者，隨即與其他人交頭接耳，然後手持對講機，帶同犬隻游繩衝上斜坡，幾度追問記者「你哋邊度嚟？點解會喺呢度」、「見你哋睇咗好耐。係咪睇我哋飯堂？」記者反問他身份，他不慌不忙說：「我哋本村嘅，睇吓你哋係咪對我哋飯堂有咩問題，我可以答你吖嘛。」然後他又盤問記者：「嗰架黑色七人車係咪你哋？」記者見勢色不對決定離開，白衣人卻尾隨緊盯着記者離開。</p><p>其後，白衣人又登上客貨車，並召來另一輛七人車在附近兜圈，兩車夾攻追截企圖逼記者的車到倔頭路，當去到一個燈位停燈時，停在記者車後的客貨車突有幾名大漢跳下，氣沖沖敲打記者車的車窗，又狂拉車門，喝罵：「出嚟呀你！」當時記者早已緊鎖車門戒備，並趁燈號一轉，撇下大漢開車離去。</p></body></html>