<html><header><meta charset="utf-8"><title>求驗客手記：富咸新丁起孖食拖肥</title></header><body><h1>求驗客手記：富咸新丁起孖食拖肥</h1><p>英超護級分子富咸，喺禮拜日憑嘅祖殊馬查梅開二度，爆冷作客以2:0擊敗愛華頓，結束12輪不勝走勢。兩隊上半場互交白卷，富咸新兵祖殊馬查喺48分鐘成功破網，首次為富咸正選披甲就有波入，到65分鐘，呢位22歲前鋒成功執雞攻入佢第2球，富咸領先2:0。「拖肥」喺78分鐘一度有祖舒亞京治入波，但越位在先慘食詐糊，最終以0:2輸波。</p></body></html>