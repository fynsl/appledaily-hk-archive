<html><header><meta charset="utf-8"><title>樓上單位每晚發出巨響　苦忍一年　馬浚偉遭滋擾逼遷　擬提告</title></header><body><h1>樓上單位每晚發出巨響　苦忍一年　<br>馬浚偉遭滋擾逼遷　擬提告</h1><p>馬浚偉（馬仔）昨日凌晨在fb開直播，原來他由去年3月開始受到樓上單位的噪音騷擾，近一年都難以入睡，因此索性開咪向網民公開鄰居惡行。馬仔在直播中坦言已投訴及報警，但無補於事，鄰居更踩上門惡人先告狀叫他搬走。馬仔忍無可忍打算在農曆新年後向對方提告，誓要為自己討回公道。</p><p>現年49歲的馬浚偉最近搞作多多，不時做直播跟網民互動，本月初他突然開設一個名為「全港噪音滋擾聯盟」的fb專頁，原來過去一年他深受鄰居噪音滋擾，故成立專頁召集同路人互相支持及幫助。昨日凌晨馬仔在fb做直播講述受鄰居噪音騷擾的來龍去脈，原來前晚約11時，他準備就寢，樓上又再發出隆隆巨響，令他不能入睡，因此決定做直播公開樓上單位惡行，再次呼籲大家注視噪音問題。</p><h2>報警投訴都冇符</h2><p>馬仔表示由去年3月開始，受樓上單位噪音騷擾，無論是大廳、睡房及廁所等不同位置在晚上常常發出巨響，幾乎每日無間斷地重演，馬仔已試過報警、向管理處及業主立案法團投訴，但因他們權力有限，情況不但沒有改善，反而遭到涉事單位、據稱是劉太的女士踩上門大力拍門，馬仔謂：「上次佢叫我受唔到啲噪音就搬走，買起我個單位，佢太自以為事，仲覺得製造噪音係合理。有時做人係咪需要俾人『蝦』到上面唔出聲呢？佢太有恃無恐，嗰種騷擾係刻意等你瞓咗覺，每晚呢個時候就聽佢揼嘢落地，唔知點解佢可以製造咁大聲音，已經冇辦法理解。」</p><p>馬仔表示自己每天早上約6時半起床，因此在晚上約11時就寢，但一上床樓上便發出噪音，馬仔更形容涉事一家好像「唔使瞓」，不時隔十幾分鐘又再發出噪音，令他無法入睡。有網民問對方是否情緒有問題，馬仔謂：「我接觸過佢，反而覺得佢係純粹自私同冇公德心。」</p><h2>「有錢唔係大晒」</h2><p>由於已用盡方法仍未能解決噪音滋擾，馬仔已決定在過年後，以民事向對方提出訴訟：「我已經儲齊證據，包括錄音、錄影、投訴信同投訴紀錄，最後交畀法官去判。如果乜都諗冇用唔去做，就有人繼續去惡，相信有錢大晒。」有網民提議馬仔搬屋，但他強調絕對不會搬走：「我要佢知道係始作俑者，佢有次喺我門口講『我知你乜水』，佢以為藝人好怕曝光，我只係普通市民，冇特權冇忌諱。你話自己有錢，令我覺得討厭，有錢唔係大晒，今次公開呢件事唔係為自己，好多人面對同樣問題，有啲真係唔知可以點做。」他指羅冠蘭也是慘受鄰居噪音騷擾的苦主之一。</p><p>有朋友勸馬仔忍一忍，但他表明絕對不會容忍，更揚言：「我會用一生撐落去，我唔係追求賠償，只希望佢醒悟、醒覺，做人唔可以自私，每個人嘅家係屬於佢哋自己，不論大細、高低、富窮，我係窮家仔大，偏偏就唔信有錢大晒。」馬仔當晚直播反應相當熱烈，至昨日已有2,000多個留言，不少網民留言為他加油，也有人指自己面對同樣問題，但無從入手，而馬仔開設的「全港噪音滋擾聯盟」fb專頁，亦有700多人追隨，當日亦有不少苦主留言訴苦。</p><p>據知，馬仔現時居住在何文田一個私人屋苑，多年來一直居住上址，此單位業權曾在2008年被馬仔前經理人范志榮入稟控告，當年對方稱在1999年前雙方合股開公司，並合資以公司名義購下一個位於何文田價值近600萬元的單位，但范志榮指其後被刪除董事職位，又不獲承認擁有公司和物業的權益，認為馬仔違反信託，故此入稟高等法院要求取回公司一半股份及賠償。</p></body></html>