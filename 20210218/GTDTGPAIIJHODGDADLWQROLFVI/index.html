<html><header><meta charset="utf-8"><title>軸芯人物●退役消防車變私家型駕　復修四年　無牌高登仔的堅持</title></header><body><h1>軸芯人物●退役消防車變私家型駕　<br>復修四年　無牌高登仔的堅持</h1><p>四年前，William在高登開帖，表示想從政府買一輛退役小型消防車，當時車子不但殘破，亦需要重新出私家車牌才能在道路上使用。於是，由投標、修復以至出牌，一個歷時四年的改造過程，隨之展開。</p><p>小時候到長洲遊玩時，William留意到街上有一架樣子可愛、甚至有點呆笨的「迷你」紅色消防車，這消防車便成為他童年回憶的一部份。「這輛車是以前的消防車，是Suzuki Every的第四代。」</p><p>原屬日本鈴木公司出產的麵包車系列，後來被港英政府廣泛採購，為離島消防局執行任務。William無意中發現政府物流服務署準備拍賣退役消防車，兒時到長洲遊玩時的回憶就湧出，加上喜歡車子可愛的外形，便想買回來作私家車用。</p><h2>巴打現真身　助拍賣維修</h2><p>由萌生買車念頭開始，William便把想法寫在高登上，怎料一眾巴打不單止食花生，更一人一句幫忙，由拍賣知識，至泊車場地和維修問題，巴打們為William解決了一個又一個的疑難。熱心的網民更現真身，陪他往拍賣現場，William笑言：「覺得真係玩大咗，佢哋居然講真……」車到手以後，其中一位本身經營車場的巴打，更為William提供維修場地，又教他如何逐少將車子起死回生。他說，多得這些珍貴的緣份，這件事才有可能成功，「如果唔係有大家幫忙，可能早就放棄，攞咗架車去劏。」</p><p>William憶述，消防車仔本身殘破不堪，而且多處生銹，要從日本購買零件逐一更換。他指着車身一個字樣說：「呢度個KPa代表胎壓，我有影相，留返呢啲噴漆字樣，再用電腦𠝹字整成而家咁樣。」為了盡量貼合消防車原貌，William不惜工本。他亦選擇沿用本來的老舊側鏡，為的是一份「喺消防局見到佢嘅感覺」。除了側鏡，標示電油量的貼紙亦仍然張貼在車頭位置。William認為，全車保存得最好的，就是一幅過膠照片，這張F672服役中的舊寫真，他珍而重之地放在駕駛座旁。</p><p>看似不切實際的事情認真做，William也想不到能在網絡世界引起這麼大的迴響，「呢個社會有好多事令人失望，如果我連呢樣都放棄，會令人好失望。」於是，William於高登連載這個修復計劃的點點滴滴。同時，考驗才正式開始。William原本對車輛知識毫無認識，甚至本身沒有駕駛執照。順理成章，第一步就由考車牌開始，然後花了近九個月研究如何發動車子，過程中屢敗屢試。退役的消防車本身傷痕纍纍，加上車齡已屆二十年，問題大大小小，尤為嚴重的是細小零件和地台等「都生銹到好似化石」。</p><h2>外形笨節奏慢　「同我幾襯」</h2><p>在香港的急速節奏，William承認車仔的加速有點慢，它的感覺是「似日本叔叔喺田園送生果」，而且也「冇一般靚車咁舒服，避震畀你嘅感覺有時好激烈」。但他卻認為這輛車很適合他，「外形好笨，我本身節奏又唔係好快，亦冇好多慾望，所以我都幾襯呢架車。」車仔的速度雖無法跟其他車相比，但William亦無甚所謂，「至少我揸車時唔會發脾氣，佢慢就由得佢慢囉。」有時在路上會被人認出是長洲的消防車，為路人帶來歡樂，這份惺惺相惜，讓William會心微笑。</p><p>回憶收到車的一刻，William原來「極度嫌棄」，當時全部字樣拉花都被黑色的噴漆蓋住，全車滿佈粒粒膠和噴漆，極難移除。兩側門又被拉釘封着，無法打開。「喺我眼中好珍而重之嘅回憶，對其他人嚟講係廢鐵係垃圾。」最後William幾經艱辛，把破爛部份砍掉重練，沒有太多複雜原因，就是想把故事寫好，亦因純粹的喜歡這輛車。網上的連載雖完結，「但對於呢架車嚟講，仲有好多好多章節可以寫落去。」</p><h2>Suzuki Every 1999 GD-DB52V</h2><p>引擎：水冷式直列三缸SOHC12氣閥F6A型</p><p>汽缸：657cc</p><p>馬力：50ps＠6000rpm</p><p>扭力：6.2kgm＠3500rpm</p><p>採訪：李家盈</p><p>攝影：尹彥翹、倫星楊</p></body></html>