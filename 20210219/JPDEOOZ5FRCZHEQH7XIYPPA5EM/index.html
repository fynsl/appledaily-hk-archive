<html><header><meta charset="utf-8"><title>陳豪放生陳茵媺拍劇</title></header><body><h1>陳豪放生陳茵媺拍劇</h1><p>陳豪、宣萱、羅子溢及洪永城等昨日到將軍澳為新劇宣傳，席間舞龍舞獅更大玩接金牛遊戲。陳豪透露將會放生太太陳茵媺拍劇：「其實佢一直好鍾意拍戲，佢出嚟再拍我一定支持，都係我唔好，拉住佢為我生小朋友，𠵱家仔女大咗，可以畀佢繼續追夢。」</p><p>洪永城爆原名羅仲謙的羅子溢改名因想人叫他「一哥」，羅子溢說：「唔係，因為幫個女改名時師傅話我同老婆都改埋對一家人更好，咁之前喺內地拍戲時，工作人員嗌我溢哥，個音就好似叫一哥咁，我覺得個名改得唔錯。」羅子溢說返內地工作三個月，回來第一天女兒竟不認得他。提起再追B，羅子溢透露與太太都認為隨緣就好，仔女沒所謂，最重要想女兒多個伴。</p></body></html>