<html><header><meta charset="utf-8"><title>許志安操弗盼拍劇做音樂</title></header><body><h1>許志安操弗盼拍劇做音樂</h1><p>許志安及劉浩龍昨日率領太陽娛樂文化的師弟師妹、陳漢娜、蘇皓兒、馬志威及楊柳青等出席新春團拜，剛度過新年假期的安仔身形依然弗爆，原來是提早做好準備，他說：「知道一定有好多嘢食，所以過年前已不停做運動，留定quota畀自己食嘢，直到噚日我覺得要跑返步，唔可以再食。」因疫情關係，安仔表示只透過視像跟親友拜年，至於牛年大計，他希望可作多方面嘗試，尤其是作曲：「新一年想拍劇、作曲，自己唱咗咁多年歌，但寫歌就唔多，最近鍾意練電子琴嘅時候作曲。」</p><p>至於陳漢娜、蘇皓兒及楊柳青亦因疫情減少外出拜年，眾人異口同聲笑指利是收入大減。陳漢娜在新年期間擺賣二手衫，她說：「今次經驗好好，但礙於冇資金，所以都冇計劃做老闆。」她希望電影業可重回正軌及其主演的新片《遺愛》盡快上映。</p></body></html>