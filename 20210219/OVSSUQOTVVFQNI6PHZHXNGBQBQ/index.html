<html><header><meta charset="utf-8"><title>隔牆有耳：港台節目易名　河蟹「香港病了」（李八方）</title></header><body><h1>隔牆有耳：港台節目易名　河蟹「香港病了」（李八方）</h1><p>政權打壓港台有目共睹，該台原本有個節目叫《香港故事—香港病了》，原先訪問咗《十年．自焚者》導演周冠威，內容圍繞反修例運動，但成個節目要押後至嚟緊周日播出，首集不單未能以周冠威打頭陣，有傳最新「打壓」港台招數係要求節目改名，新節目最後名為《香港故事—疫行者》。</p><p>點解突然改名？港台回覆稱，由於正值新春，所以易名《疫行者》，但《香港病了》四粒字唔見咗，唔通呢四個字太唔吉利？港台話網頁已作更新。</p><p>節目首集梗係冇周冠威，改為訪問風水命理師，由佢哋講述客人關心嘅唔再只係自身感情、健康或財富，而係考慮移居他方；另一風水命理師就免費為犯官非嘅年輕人趨吉避凶。唔知節目改名，又會否令港台逃離被打壓厄運？</p><p>李八方</p></body></html>