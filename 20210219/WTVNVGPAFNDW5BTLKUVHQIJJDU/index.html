<html><header><meta charset="utf-8"><title>有望與四大唱片破冰</title></header><body><h1>有望與四大唱片破冰</h1><p>曾志偉重返無綫被委以重任，掌管綜藝及音樂節目，原本身專責綜藝的余詠珊遭削權，其夫、星夢娛樂CEO何哲圖亦被踢走。星夢娛樂是無綫旗下附屬唱片公司，加上早年無綫跟四大唱片公司，包括環球、華納、Sony及EMI，因鬧版稅問題而終止合作，造就近年幾乎所有無綫劇集歌曲都由星夢歌手壟斷，連《勁歌金曲頒獎典禮》也變成星夢頒獎禮，失去公信力。</p><p>據聞志偉回巢後，即想修補跟四大唱片公司的關係，早前有傳他力邀已離開無綫10年的何麗全回巢，並已私下與四大唱片洽談和解，雖然何麗全方面沒有正面回應，但有指他日前低調現身電視城，跟有關高層會面。環球香港董事總經理黃劍濤昨日接受《蘋果》訪問表示：「等志偉忙完再傾返合作，同佢咁多年朋友，所以合作機會係有，問題唔大，希望TVB會開放大門。」昨日無綫變天消息公佈後，不少網民即開post討論，有人戥星夢幫歌手擔心：「吳若希、菊梓喬冇咗個sugar daddy。」、「勁歌十首有四首都係菊梓橋。」</p></body></html>