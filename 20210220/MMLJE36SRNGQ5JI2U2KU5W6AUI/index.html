<html><header><meta charset="utf-8"><title>教育以語言行先</title></header><body><h1>教育以語言行先</h1><p>不少家長對兒女充滿期望，甚至為未出世小孩報讀幼稚園，韋羅莎跟丈夫有共識，最主要是語言的教育。她的父親是西班牙人、母親是台灣人，從小已懂兩種語言：「暫時我係諗自己家人點教我，我想用同一套，語言行先，想佢講到我哋講嘅語言，爹哋主力講廣東話，我講英文、國語，台語。」</p><p>從小韋羅莎便感染父親的表演細胞：「爸爸係表演者，好鍾意音樂同跳舞，屋企成日都有音樂，佢會捉住我哋一齊跳舞，佢會set燈，等我哋做騷或者行catwalk。」韋羅莎更透露與老公已溝通好，兩夫妻都會分工安排時間，不會只讓工人姐姐湊B，她說：「BB出現係突然嘅禮物，唔希望佢嚟咗就所有嘢變晒，雖然會有變化，但希望有平衡，安排到時間做我想做嘅嘢。」</p></body></html>