<html><header><meta charset="utf-8"><title>【敬業樂業】靚媽齊齊趕復出</title></header><body><h1>【敬業樂業】靚媽齊齊趕復出</h1><p>歐倩怡相隔15年宣佈將復出幕前外，近日圈中不少靚媽級女藝人趁小朋友長大，都心郁郁想復出，再為事業拼搏。</p><h2>陳凱琳　主持節目</h2><p>陳凱琳在2018年與鄭嘉穎奉子成婚，大仔鄭承悅今年兩歲，去年7月再生幼子鄭承亮，生完第一胎後陳凱琳暫停拍劇，轉做KOL，不過久休下，上月重返幕前，與崔建邦齊齊主持無綫訪問節目《諸朋好友》。</p><h2>何嘉莉　回歸樂壇</h2><p>何嘉莉在2002年起退出幕前做形象顧問，三年後退出娛圈，2017年重返英皇簽約做KOL，當時她表示不想再戰樂壇，惟有指第二任飛機師老公Gerald去年遭減薪一半，遂於日前重唱舊作《兩種人》，打響復出的頭炮。</p><h2>陳茵媺　陳豪放生</h2><p>陳茵媺於2013年與陳豪婚後，四年抱三為丈夫生下兩子一女，婚後她主力湊小朋友，間中出席活動及為品牌代言，上周四陳豪出席活動時表示，仔女已經長大，宣佈放生老婆接劇，支持她一圓演藝夢。</p></body></html>