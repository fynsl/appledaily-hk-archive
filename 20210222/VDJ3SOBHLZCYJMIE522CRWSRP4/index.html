<html><header><meta charset="utf-8"><title>滙控遭年輕人唾棄　渾水：從來唔買</title></header><body><h1>滙控遭年輕人唾棄　渾水：從來唔買</h1><p>【本報訊】受中美爭拗及停派股息拖累，滙控（005）股價長期潛水，惟踏入牛年後則三連升，復派股息兼炒經濟復蘇憧憬下，股價重上50元關口在望。不過獅子行浮沉多年，對年輕一代已再無吸引力，本報訪問了兩位九十後股壇常客，其中信用卡達人小斯認為，滙豐唯一亮點是抽新股孖展息低及每日戶口轉賬額高，方便炒股。</p><h2>小斯：只用作借孖展抽新股</h2><p>財經專欄作家渾水更直接，指從來不買滙控，亦沒有用其孖展借貸或其他銀行服務，「對後生仔嚟講，只係當食花生角度留意吓（新聞），唔會好care」。</p><p>曾是滙控股東的小斯，3年前接受訪問時透露，2016年英國公投脫歐時，曾低撈後沽貨獲利。他最近對本報表示，「銀行股呢個板塊都唔會睇」，去年9月滙控一度插穿海嘯價見25年低位，他未再趁低吸納，現時亦無持貨，「以前年代買銀行股貪佢穩陣，現時邊有人買呀講真。」</p><p>滙控浮沉多年，他指「其實冇乜浮過」，去年暫停派息更令股民失信心，現時投資者有錢都追捧新科技股及抽新股，去年至今他也多次認購新股，埋單計「都有六位數字斬獲」，個人持股會㨂騰訊（700）、阿里巴巴（9988）或港交所（388）等類別。</p><p>以往港人有多餘錢都會買獅子行，小斯謂現時只用來借孖展抽新股，貪其息率「咁多間最平」，而且預留借貸額較多，其流動銀行服務亦算靈活好用，跨行戶口每日轉賬最多可達300萬元，多過其他銀行，「若果玩股票limit細唔夠用」。</p><p>渾水則表明抽新股不會用銀行孖展借貸，「銀行好多古靈精怪收費」，散戶寧揀免佣券商平台，槓桿比率亦較高。他指個人立場理念雖鮮明，但坦言投資炒股都講求務實便捷，即使券商息率較高，「後生仔都係用中資富途牛牛多」。目前渾水投資組合，包括電商、物管、Fintech等新舊經濟股，亦涉足加密貨幣及美股。</p></body></html>