<html><header><meta charset="utf-8"><title>方力申渡海泳奪冠嗌成績差</title></header><body><h1>方力申渡海泳奪冠嗌成績差</h1><p>方力申（小方）前日在Ig上載多張游泳比賽相，在烈日下晒澎湃胸肌及結實雙臂，原來他參加了渡海泳兼奪得冠軍。他留言︰「45公里香港環島泳之後，事隔一年幾，我又去游15公里海嘅比賽，雖然我係攞第一（得幾個人參加），但我想講受疫情影響，我少咗練水，成績差好遠，差啲辛苦過我游環島泳。」他更hashtag「游咗三個幾鐘」、「眼又痛」及「好攰」，網友讚他「身材好fit」、「Wonderfong life」。</p><p>小方有感疫情下令練水受阻，對年輕當紮的運動員是沉重打擊，希望疫情過去大家可以正常上學、練習，人人都有工開。昨日，他又上載短片宣傳「香港癌症基金會」活動，認真正能量又熱心公益。</p></body></html>