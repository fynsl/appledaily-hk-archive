<html><header><meta charset="utf-8"><title>憂遭濫用炒股找卡數</title></header><body><h1>憂遭濫用炒股找卡數</h1><p>【本報訊】據報道，當局難以限制失業貸款用途。經濟學者關焯照認為，由於貸款為低息甚或免息，且一筆過取得八萬元，造成濫用的誘因，例如用貸款炒股票，「冇監察就會有一個扭曲嘅誘因，去炒股票，極端啲嘅辭埋份工，見到人哋咁易賺，一筆過攞八萬蚊去炒股」。</p><h2>學者建議政府分期借出</h2><p>關焯照指出，過去在學生貸款或外國失業救濟金亦會發生借錢炒股的濫用情況，「因為筆錢係從天跌落嚟，就會攞嚟炒股、賭錢，博一博」，亦有人會用作還卡數等非生活開支，建議政府將貸款分三或四期借出，較能減少被濫用的誘因，「少啲濫用，唔好輸晒啲錢，政府都可以收返多啲」。他又認為申請免息貸款是划算，「至少賺通脹」。</p><p>他續指，貸款計劃無可避免會有呆壞賬，但每人八萬元數額細，加上用家是失業人士，相信壞賬比例不高，但他批評政府縮骨，「佢計咗數，就算兩成呆壞賬，都收返八成錢」。</p><p>中大經濟學系副教授莊太量估計，部份失業人士不希望借貸度日，不願申請貸款，估計最終會有約一成屬呆壞賬，若有10萬人申請貸款，貸款額達80億元，即涉約八億元。他亦建議政府分期借出款項，「八萬一次過畀，即日就冇咗……可以攞錢炒股票」。</p><p>翻查在職家庭及學生資助事務處數字，2019至2020年度拖欠相當於半年的學生貸款，所拖欠還款數字為約1.47億元。</p></body></html>