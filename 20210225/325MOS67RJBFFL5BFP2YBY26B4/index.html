<html><header><meta charset="utf-8"><title>麥明詩、盛勁為冇發展機會</title></header><body><h1>麥明詩、盛勁為冇發展機會</h1><p>麥明詩與曾任職飛機師的盛勁為日前被《蘋果》讀者直擊在西九海濱長廊野餐，戀情疑似曝光，不過女方表示：「同朋友傾偈啫。」盛勁為前晚在將軍澳出席活動指當日是即興約會，更斬釘截鐵指沒發展機會，他說：「我睇唔到可能性，我都冇開過聲話追佢。」更指麥明詩是做朋友鍾意的類型，又聲言日後會避忌。</p><p>至於麥明詩舊愛林作近日與富三代鍾培生掀起「百萬擂台戰」，原來林作去年有份試鏡的蕭定一旗下hmvod電影《#PTGF出租女友》，背後金主其實是鍾培生。hmvod昨日公佈林作未能通過試鏡，蕭定一同時又指hmvod有意直播「林鍾一戰」，加上林作練拳教練由鍾培生介紹，懷疑兩人夾計宣傳，但林作堅稱：「我之前唔識鍾生，唔知佢投資部戲。」鍾培生亦表示：「拍戲都搵蕭定一玩，幾時輪到林作。」</p></body></html>