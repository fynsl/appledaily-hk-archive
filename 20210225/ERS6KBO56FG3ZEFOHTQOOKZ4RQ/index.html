<html><header><meta charset="utf-8"><title>KiKi《造星III》後增自信　阿左學溝通</title></header><body><h1>KiKi《造星III》後增自信　阿左學溝通</h1><p>新人陳樂頤（阿左）與張凱娸（KiKi）去年憑ViuTV《全民造星III》人氣急升，疫情下未影響工作。21歲的Kiki前年演藝畢業，出道便遇上好劇本《二月廿九》，而《造星》更為她贏得人氣，她說：「比賽後冇咁自卑，學到堅強面對，喺是非之地保持真我，我係一個藝人，而唔係一個虛偽嘅人。」在節目中更覓得真愛劉瑞祈（KLau）的她表示：「同KLau喺《對號入座》已認識，《造星》時日對夜對，發現佢外表係渣男，但內心係暖男。」</p><p>去年城大畢業的22歲阿左勝在古靈精怪，她自言《造星》之後，發現自己在表演上有更多的可能性，她說：「《造星》後對演戲有興趣，老師話我有喜感，我都想好似王菀之咁有特色嘅音樂，演戲好極致同搞笑。」之前因為一句：「好開心可以同dancer跳舞」，被陳葦璇指摘不尊重人，阿左尷尬打圓場說：「已得罪咗人，自己要學習點樣同人溝通。」</p></body></html>