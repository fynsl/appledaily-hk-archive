<html><header><meta charset="utf-8"><title>小店嘆難參與：只益大財團</title></header><body><h1>小店嘆難參與：只益大財團</h1><p>【本報訊】電子消費券最快暑假始登記，參加商戶須提供特定支付工具，小店或未能參與計劃。多間小店批評做法太遲，「對小店嚟講、對𠵱家受影響、手停口停嘅人嚟講，真係完全冇幫助」；有店主亦質疑：「如果小店都唔得，你就永遠都係幫助啲大財團嘅話，咁我哋就唔會再有營商空間。」</p><h2>指暑假才登記太遲</h2><p>香港中小企食店聯盟召集人林瑞華認為，電子消費券金額比預期低，「5,000蚊今時今日嘅香港做到啲咩？」加上最快暑假才登記，未免太遲。有消息指，政府傾向多於一個支付工具營辦商參與，但會依照營辦商普及程度、經驗、商戶數量、籌備時間等條件篩選，令人憂慮小店或未能參與。他指出：「唔好理黃定藍，如果小店都唔得，你永遠都官商勾結，你就永遠都係幫助啲大財團嘅話，咁我哋就唔會再有營商空間。」</p><p>網購平台「光時」負責人Kate批評，政府自去年推出中小企融資擔保計劃，今年再無新政策支援小店。今次推出消費券或對生意有少許幫助，「但對小店嚟講、對𠵱家受影響、手停口停嘅人嚟講，真係完全冇幫助」。現時政府對網店未有條例規管，難以界定網店規模、商戶數量等，最終或只憑政府主觀篩選參與網店。</p><p>售賣電子產品的iDeal Shop肥老闆認為，計劃予人感覺小店難以參與，「（官商）喺度圍威喂，好似PayMe係益滙豐，畀晒大集團同大型連鎖店」。</p></body></html>