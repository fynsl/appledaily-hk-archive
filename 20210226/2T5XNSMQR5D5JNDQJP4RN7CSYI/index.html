<html><header><meta charset="utf-8"><title>陳自瑤幕前幕後兩個樣</title></header><body><h1>陳自瑤幕前幕後兩個樣</h1><p>陳自瑤（YoYo）、黃翠如和連詩雅（Shiga）因合作拍劇成為好姊妹，日前她們拍片玩「閨密大踢爆」，翠如和Shiga笑指未跟YoYo相熟前感覺遙不可及，以為她經常黑面而不敢靠近，但當大家熟絡後卻發現事實相反，有時更因為YoYo說話太多而叫她收聲，十分搞笑。</p><p>翠如和Shiga提到YoYo幕前非常貪靚又懂養生，私底下卻衣着樸素，最愛穿運動裝，Shiga說：「我冇諗過你咁養生，去邊都拎住個暖水壺，而且永遠都着住件羽絨。我成日以為你私底下都極度貪靚，但每一次見到你都係着運動裝。」翠如搞笑謂YoYo這天穿得特別漂亮，YoYo只好回應：「Shiga都露過膊啦！我唔係唔露嘛？」</p></body></html>