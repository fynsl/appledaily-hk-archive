<html><header><meta charset="utf-8"><title>Goal富帥：逆思維博飛燕諾守掂AZ</title></header><body><h1>Goal富帥：逆思維博飛燕諾守掂AZ</h1><p>周中推介兩場荷甲全中，始終歐聯呢啲大波，真係好睇唔好賭，拜仁輸到人怕就反底大勝，堂堂皇馬竟然受讓博你唔信，結果就波盤齊贏；所以繼續專攻二線聯賽好過。</p><p>荷甲兩支愛隊竟然下周日交手，阿爾克馬爾（AZ）主對飛燕諾；睇個走勢，AZ三連勝，周中又冇比賽，全面休息，被睇好真係好正常，世界博彩公司平均值，AZ主W就只有2.03倍，大約讓平/半中水，似乎都相當大信心。不過咁，今次就逆思維要番飛仔，始終AZ主場對強隊戰績麻麻，今季連埋盃賽兩次輸畀阿積士，對中游嘅格羅寧根亦輸波，聯賽主場11戰6勝2和3負，勝率以前列球隊嚟講唔算十分高。飛燕諾話就話周中作客格羅寧根悶和0:0，但單計聯賽更加已經四場不敗，今次有得受讓，就真係唔同講法。始終飛仔教練艾禾卡特，講進攻就真係唔叻，但講防守，荷蘭教練嚟講，佢都算係專家，所以今仗就推介番飛仔下盤。</p><p>其實呢個星期荷甲都幾多大戰，下星期日早段更加有榜首大戰，由第二位嘅燕豪芬，主場對榜首阿積士；燕豪芬（PSV）想後上過阿積士，呢場好關鍵。PSV上次反勝維迪斯3:1，最開心係見到馬里奧葛斯入兩粒，始終呢個德國天才，有番全盛期七成水準已經夠橫行荷甲，加上PSV仲有加普、當耶爾馬倫等射手，初盤見有得受讓平/半，大戰要下盤，真係定律嚟，今場就撐PSV。</p><p>文：Goal進</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>