<html><header><meta charset="utf-8"><title>求驗客手記：拿卡望換「迷你」波砵轉運</title></header><body><h1>求驗客手記：拿卡望換「迷你」波砵轉運</h1><p>阿仙奴前鋒拿卡錫迪（圖）近期冇波入，可能為咗轉運，就換咗一對印有電影《迷你兵團》角色嘅黃藍色波砵，有指呢對波砵嘅靈感係嚟自阿仙奴第二作客波衫，波砵上邊仲寫咗「Trust the Process（相信過程）」。至於一眾網友就對拿卡錫迪呢對新波砵讚不絕口：「對波砵睇落好唔真實」、「好想要一對」！</p></body></html>