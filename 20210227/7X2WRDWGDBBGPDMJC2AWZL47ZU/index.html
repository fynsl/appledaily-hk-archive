<html><header><meta charset="utf-8"><title>陳展鵬圓歌星夢稱冇意義</title></header><body><h1>陳展鵬圓歌星夢稱冇意義</h1><p>陳展鵬昨天宣佈加盟天盟娛樂，無綫高層樂易玲、何麗全及一眾天盟娛樂的歌手等均有出席記者會。現年44歲的陳展鵬一圓21年前的歌星夢，他自言有夢醒的感覺，並笑指公司的師兄師姐全部比他年輕。而問到陳展鵬是否以天價簽約做「一哥」？他竟倒米自嘲公司簽他「冇意義」：「哈哈哈！『一哥 』係媒體講，可能我年資夠，公司個個都細過我，叫我師兄係尊重啫，其實我係師弟。喺呢個環境能夠參與一份，可以唱到廣東歌，難得有機會係好感恩，我係老闆都未必會簽自己，（寧願）做有意義嘅嘢，我覺得老闆好勇敢，因為我自己都有好多不足。」</p><p>另外，提到現今有不少造星歌唱比賽，陳展鵬直言也渴望參加，又謂音樂是不分年紀疆界，不理甚麼台，好的節目也值得欣賞。</p></body></html>