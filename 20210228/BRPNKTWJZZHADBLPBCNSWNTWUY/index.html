<html><header><meta charset="utf-8"><title>沈卓盈陀B狂食嚇親老公</title></header><body><h1>沈卓盈陀B狂食嚇親老公</h1><p>現年36歲的沈卓盈前年與富商Calvin結婚，今年元旦宣佈陀B，她在懷孕初期拍攝開電視節目《五星級絲打II》，在節目大飽口福，輕鬆減壓。沈卓盈日前接受《蘋果》專訪，大呻懷孕後飲食習慣大改變：「BB畀反應你一定要食到某樣嘢，好難捉摸。」</p><p>得丈夫Calvin全天候服侍，沈卓盈一副冧樣說：「最辛苦係佢，試過凌晨5點，我瞓醒咗要食嘢，佢即刻出去買畀我食。」她突如其來的改變，更令老公不知所措：「嗰段時間一日食足七餐可能都唔止，拿揑後開始少食多餐，過咗失控期。」不過沈卓盈得天獨厚肥肚不肥身：「控制體形方面好辛苦，都會有啲情緒，佢（老公）好就我，孕期都好開心。」兩夫妻早已知道BB性別，但暫時保持神秘。</p></body></html>