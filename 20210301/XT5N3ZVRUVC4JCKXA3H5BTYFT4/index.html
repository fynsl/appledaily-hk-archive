<html><header><meta charset="utf-8"><title>加入群組分享資訊自救</title></header><body><h1>加入群組分享資訊自救</h1><p>自由身攝影師Fran去年12月因公務到訪英國，回程機票原訂於上月初，未料行程去到一半，即遇上禁止英國航班抵港的政策，「當時係好愕然，但因為我2月先返，本身以為會隨住疫情改變而可以復飛」，惟到原定返港的日子，Fran的機票被航空公司一改再改，依然未能回港，令她大失預算，也開始慌張，「機票不斷退，本來2月喺香港都仲有啲工作，但𠵱家嘅情況，有啲要延期，有啲要取消，自己都好慌，真係好無助」。</p><h2>向建制派求助不得要領</h2><p>因為滯留在英，Fran加入滯英港人的群組，以獲取更多的資訊，「我諗群組入面都有幾百人，開始見到有人成功返到香港，再做隔離」。只是，這些港人沒有獲得過港府任何協助，只能靠各自尋找方法，如到另一個國家隔離21日，然後再返回香港隔離21日，再透過自身經歷與其他滯英港人分享。</p><p>回望去年，無論是滯留在武漢、印度、巴基斯坦、秘魯等地的港人，政府都會派專機接載回港，惟今次過百人滯留英國，這批港人最大的感受是政府對他們的遭遇不聞不問，「變咗係要自己搵辦法，知道有人搵過入境處，但都係無補於事」，也有朋友嘗試過尋求建制派立法會議員幫忙，「但對方話幫唔到啲咩，我覺得佢哋都幫唔到我哋。」</p><p>對於政府兩個月以來的冷處理，Fran最大感受是「佢係特登唔幫手，佢覺得班人就係想走，走咗唔返，但我其實日日係諗緊可以點樣返去，咁樣好唔fair」。</p><p>保安局回覆指，所有於登機當天或之前21天曾逗留英國逾兩小時人士，不會獲准登機來港，政府已於上月10日公佈維持相關的限制措施。入境處指收到滯英港人的求助後，已按其意願提供可行協助，亦會在有需要時聯絡中國駐當地領事館，繼續跟進。</p></body></html>