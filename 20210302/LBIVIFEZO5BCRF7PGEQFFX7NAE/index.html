<html><header><meta charset="utf-8"><title>放低過去識到完美老公</title></header><body><h1>放低過去識到完美老公</h1><p>鍾麗淇曾與梁榮忠拍拖八年，一度談婚論嫁，2006年因男方偷食而分手，幸好她沒有因此留下陰霾︰「我心態係發生咗呢件事，要做嘅嘢係盡量平靜，唔可以太記仇，以前發生嘅嘢要學習，令你更加做好自己，唔好怪人，我好快放低，平靜後做瑜伽搵返自己方向，跟住就識咗老公。」兩人分手後十多年沒見：「真係冇hard feeling，有時家姐生日佢會send WhatsApp畀我，大家為大家好，it’s ok。」</p><p>鍾麗淇丈夫Nardone Ruggero是中意混血兒，原來她與老公更是一見鍾情：「有時唔好睇得太長遠，可能我啱啱停咗一段關係，發覺唔好諗太多，媽咪亦鼓勵我開心就得。」兩人拍拖三年結婚10年，一直無風無浪，她笑說︰「十年冇拗撬，最多係我發脾氣走咗去。佢內心好靚，加上佢靚仔，識到佢係好幸福，佢好細心、體貼，好爸爸，冇乜嘢要改。」</p></body></html>