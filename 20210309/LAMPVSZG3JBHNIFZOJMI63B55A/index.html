<html><header><meta charset="utf-8"><title>堪輿學家︰未構成風水格局</title></header><body><h1>堪輿學家︰未構成風水格局</h1><p>【本報訊】龍脊山頭驚現「怪爪」，除有礙觀瞻，網民亦質疑是詭秘風水陣，但外形三指向天猶如逆插龍爪，擔心破壞本港龍脈。有網民形容「龍爪」恐令「香港注定衰上加衰」。但有堪輿學家指，該擺設不構成風水格局。</p><h2>「群山龍脈以大帽山為首」</h2><p>「怪爪」擺放三日後拆除，有網民推斷該擺設與風水有關，紛紛留言：「真係風水嘢，唔係好嘢」、「背脊生多隻手點會係好嘢」。有人指爪心及爪尖向上是反肚，加上旁邊多支木柱使龍爪動彈不得，明顯箝制香港龍脈，「香港近年好多不知所謂嘅邪門建築，風水上都係想整死香港。」</p><p>惟堪輿學家周漢明直指，從玄學影響而言，怪爪擺設約兩米高，可謂微不足道，不足構成影響風水格局。本港群山的龍脈所在，以最高的大帽山為首，其次是九龍畢架山，龍脊非本港龍脈所在。</p><p>另有網民聲稱發現龍頭、龍身及龍尾雕塑，一度以為位於龍脊，但本報查證發現，所謂被斬件龍頭，是青龍頭龍圃花園內中國雕塑「青龍頭」，雕塑是一條完整的龍；龍身屬於大嶼山慈興寺內飛龍，亦是一條完整的龍；龍尾是芝麻灣郊遊徑的塑像。</p></body></html>