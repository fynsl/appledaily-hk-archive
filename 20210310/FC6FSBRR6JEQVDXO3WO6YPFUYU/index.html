<html><header><meta charset="utf-8"><title>伍仲衡月尾開騷　20歌手助陣</title></header><body><h1>伍仲衡月尾開騷　20歌手助陣</h1><p>音樂人伍仲衡在疫情下轉在網上開live邀請不同歌手玩音樂，他將於本月27、28日在旺角麥花臣開騷，昨日並聯同麥花臣節表演嘉賓樂手Jason Kui於場館舉行記者會。伍仲衡表示已隔一年多沒有踏台玩音樂，現在興奮倒數，期待大於緊張，日日秘密練歌。雖然限聚令入場人數限制，只可以場館一半入座率，但若肺炎確診數字持續下降達單位數，政府有機會放寬，開放多25%入座率，伍仲衡盼有轉機：「希望疫情快啲過去，政府可以開多兩成半，多啲人嚟睇騷，若果真係開放，之後會盡快賣飛，現時收益同成本未能夠打和。」他稱實體飛已經售罄，音樂會有live同步播出，網上收費則劃一收180元，望吸引世界各地包括美國、馬來西亞、遠至荷蘭及挪威fans捧場。</p><p>伍仲衡近日以音樂人身份出席大小宣傳活動，包括上綜藝節目及開live，近乎音樂KOL，他笑說：「幕前幕後我都係鍾意玩音樂，𠵱家係多咗機會上節目。」演唱會流程經多次開會落實，參與歌手未計神秘嘉賓超過20位，包括小肥、何嘉莉、J.Arie、Judas Law、彭家麗、布志綸 、石詠莉、王馨平及黃翊等，歌曲有70首之多。</p></body></html>