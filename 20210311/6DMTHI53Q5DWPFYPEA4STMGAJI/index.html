<html><header><meta charset="utf-8"><title>趣趣地：老竇爆料：卡雲尼會離隊</title></header><body><h1>趣趣地：老竇爆料：卡雲尼會離隊</h1><p>曼聯新7號卡雲尼（左）今季表現唔錯，但佢老竇竟然大爆呢位前鋒唔開心：「我個仔喺英格蘭唔開心，佢想黐多啲屋企人，佢有60%會返南美踢小保加。」不過唔知係咪想淡化件事，卡雲尼禮拜二喺ig上傳咗張相，仲話：「好驕傲可以着起呢件曼聯波衫。」卡雲尼同曼聯合約喺夏天就完。</p></body></html>