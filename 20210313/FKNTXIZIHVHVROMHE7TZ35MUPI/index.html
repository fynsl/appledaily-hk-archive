<html><header><meta charset="utf-8"><title>子宮癌手術擺烏龍　再確診乳癌</title></header><body><h1>子宮癌手術擺烏龍　再確診乳癌</h1><p>曾麗芬多年來為電影夢勞心勞力，更曾因為心力交瘁捱出病，兩度與病魔作戰。曾在電影發行界有「四大美人」之稱的Winnie，笑言未聽過此稱號，反指最多人叫她「鬼婆」，受訪日穿上最愛素黑打扮的Winnie，頸上掛着十字架，她說信仰兩度助她走過死蔭幽谷：「相信係神嘅恩典，第一次話有腫瘤大概係2003年左右，嗰時仲係兩個腫瘤，前後睇咗六個醫生都話係cancer。」當時經過多次抽血、CT Scan、MRI都顯示是癌症，就連莫樹錦（腫瘤學系教授）都斷定無疑，有信仰支持的Winnie指心情低落及懼怕均屬人之常情，直到做完手術後，謎底才解開︰「知道有病梗係會唔開心，又cancel咗啲trip，最後做咗手術出嚟發現唔係cancer，醫生話原來係兩個子宮，最後藥都唔使食。」子宮竟被斷定是腫瘤實屬離奇。</p><p>不過要發生的事，始終在2019年遇上，當時被證實患上乳癌，確診初期Winnie責備自己︰「嗰段時間真係好多壓力，又要搬office、又好多嘢。覺得自己好唔愛錫自己，通常有cancer都係咁，所以勸大家唔好畀壓力自己。其實嗰時5月做手術，之後社運事件睇電視都覺得好唔開心，不過最後都復原得好好。」</p></body></html>