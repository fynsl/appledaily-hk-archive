<html><header><meta charset="utf-8"><title>張敬軒首入ViuTV似新人</title></header><body><h1>張敬軒首入ViuTV似新人</h1><p>張敬軒昨日首次踏足ViuTV，錄影音樂節目《Chill Club》，以往一班歌手出席一集演出，他今次獨自包辦整集節目，凸顯超級地位，被笑指是「大駕光臨」，他說：「唔係，係好榮幸，睇呢個節目就多，第一次嚟覺得好新鮮，好有新人感覺。」</p><p>無綫與四大唱片破冰後，邀請軒仔獨立擔任音樂節目嘉賓，今次錄影獲ViuTV重視，成兩台磨心做爭取對象，他說：「唔係，𠵱家電視台注重音樂上，今次嚟送咗份開心禮物，我會珍惜，今日見到好多熟人，表演時同啲樂手好近，好似mini concert。」ViuTV下月舉行音樂頒獎禮，他則表示未知會否出席：「我之前無派歌，都想積極出席樂壇活動。」</p></body></html>