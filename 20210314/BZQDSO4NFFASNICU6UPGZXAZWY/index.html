<html><header><meta charset="utf-8"><title>求驗客手記：卡斯拿斯12年愛情童話幻滅</title></header><body><h1>求驗客手記：卡斯拿斯12年愛情童話幻滅</h1><p>前西班牙鋼門卡斯拿斯，2010年贏世界盃冠軍嗰時接受體育記者兼女友莎拉訪問嘅時候，突然之間喺鏡頭面前上演咗世紀一吻（下圖），成為咗世界盃嘅經典一幕。呢對金童玉女喺2016年結婚，佢哋兩個曾經經歷過唔少難關，2019年卡斯拿斯曾經喺訓練中心心臟病發，莎拉之後亦都確診過卵巢癌，兩個人都陪住大家直至好返為止，非常浪漫。</p><p>原本外界一直都睇好佢哋呢段故事可以延續落去，但近期外媒一度傳出佢哋分手嘅消息，終於喺上星期五晚，兩個人喺ig上面po咗張黑白合照，正式宣佈分開，結束長達12年嘅感情。佢哋話呢個決定係雙方共同做出嘅決定，佢哋亦都會繼續做好父母嘅工作去照顧仔仔。據報卡斯拿斯嘅財產多達3.5億歐元，所以預料莎拉會分到唔少身家，但呢個愛情童話未能夠終老，實在令人惋惜。</p></body></html>