<html><header><meta charset="utf-8"><title>Yumi「彈弓口」認選口罩小姐</title></header><body><h1>Yumi「彈弓口」認選口罩小姐</h1><p>𡃁模出身的尹蓁晞（Yumi）近年幾近銷聲匿迹，不過據《壹週刊》報道，有人認出ViuTV早前公佈口罩小姐的40號佳麗與Yumi十分相似，Yumi起初否認，不過當她的好友馮鎵瀅（Naomi）和「綠魔」許嘉浩（Karl）都認出該佳麗就是Yumi，她就反口指已經退選。</p><p>Yumi昨日回覆《蘋果》時承認曾參選：「因為口罩小姐比賽係保持神秘，最初我先會唔認。」問到為何突然去參加？她說：「今次比較另類，連名字都冇，只有號碼，想畀一個機會自己，發展多方面工作機會。」至於在官方公佈的相片，被指上圍逼爆疑再度發育，她笑說：「只係低角度拍攝，身材同之前一樣，加上又白色衫，睇落明顯啲。」</p></body></html>