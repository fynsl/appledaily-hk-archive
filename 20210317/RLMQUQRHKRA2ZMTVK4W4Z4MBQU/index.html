<html><header><meta charset="utf-8"><title>譁眾取寵吸睛</title></header><body><h1>譁眾取寵吸睛</h1><p>ERROR為《口罩小姐選舉》揀20位參賽者決戰高下，每人率領五女，日前大家交流審美準則，阿Dee一組有才華靚女、有身材、玩性格等參賽者。193指不揀靚女，但偏愛白皮膚女性，以合眼緣為主。肥仔則對短髮及豐滿型女性情有獨鍾，被嘲「鹹濕仔」。</p><p>節目透過參賽者自選表演選拔入圍，內容有驚喜：「有中醫師表演針灸、拔罐，又有跳彈床，黐線過《全民造星》。」ERROR提示學員切忌只顧表演忽略說話，肥仔說：「話明真人騷，唔講嘢等於冇鏡頭。」193說：「喺鏡頭前唔好只係默默耕耘，要譁眾取寵令觀眾睇到你。」三人面對女學員不怕傳緋聞，193會刻意保持距離，肥仔不介意送上愛的抱抱，還笑193：「你有邪念先諗保持距離，跳舞都有肢體動作，等同打招呼或good bye kiss。」</p></body></html>