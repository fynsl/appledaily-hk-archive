<html><header><meta charset="utf-8"><title>【游蕭之辯】激發演藝圈深思港片未來</title></header><body><h1>【游蕭之辯】激發演藝圈深思港片未來</h1><p>上月22日，時事YouTuber蕭若元就香港電影的前途問題於兒子蕭定一的社交媒體Clubhouse與年輕人激辯，發表「香港電影已死」言論，更謂未來電影業要恢復「機會等於零」，令由演員轉網上設頻道《試當真》拍片的游學修反擊，強調「不會緬懷過去，會創出自己的路」，雙方各自在YouTube頻道再爆seed互片，蕭若元揶揄對方拍YouTube片屬「煮飯仔」，游學修則反嘲老蕭︰「世界變了，係你哋老人家睇唔明」。</p><p>兩人激辯引起全城關注，大批演藝人各抒己見，田蕊妮接受張寶華網上頻道訪問時撐游學修，指舊的方程式可能是滅亡主因︰「唔覺得人需要循住舊規則，反而要有新衝擊。」</p><p>至於名導杜琪峯亦寸爆老蕭指香港電影已死是廢話︰「嗰位先生識搵食，但佢唔係識電影；佢癡住電影搵食，但唔係搞電影嘅人」，又鼓勵年輕一代堅守電影熱誠：「只有你自己唔做，你就係投降」。而田啟文雖贊同蕭氏論點，但卻說︰「我同意佢講法，但係零基礎裏面，如果作出改變，就唔係零。」</p></body></html>