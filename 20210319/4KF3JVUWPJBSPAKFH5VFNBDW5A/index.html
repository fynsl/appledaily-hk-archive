<html><header><meta charset="utf-8"><title>「外勞」搶食　港人車手月入減半</title></header><body><h1>「外勞」搶食　港人車手月入減半</h1><p>黑工爭食搶飯碗，令「攞正牌」的港人外送員叫苦連天。印度裔的Gary是土生土長香港人，原本是Uber司機的他，三年前加入戶戶送任電單車外送員，高峯期月入50,000元，惟近期黑工殺入令他收入減半，「𠵱家搵20,000都要做十幾個鐘先搵到」。</p><p>戶戶送在港有7,000多名外送員，當中六成為電單車手、一成單車手及三成步兵，其接單價格分別為約37元、25元及21元。每張單價根據距離調整，但相差不大。若外送員接單率達八成以上，會另有三成加乘獎金。</p><p>Gary得知，黑工無車牌，不是步兵就是單車手，每當分派到俗稱「遠單」的長途單就會「踢單」拒接。「踩單車嘅黑工根本送唔到上山同遠程，咁佢哋會放棄維持八成接單率，不斷踢單，變相成為不收獎金嘅廉價勞工。」</p><h2>指Deliveroo為利益冷處理</h2><p>相反，港人外送員為保持八成接單率以獲取獎金，便「硬食」長途單，令接單量下降收入大減，「𠵱家我哋做十單先有一個近單，以前十單有四至五個都會係近單」，他大感不滿：「佢哋𠵱家做緊我哋啲嘢，咁我哋做乜啫？」</p><p>四年前加入戶戶送的港人Don近月收入大減三成，「之前最旺一個鐘頭做五至六單。𠵱家lucky嘅話，一個鐘頭最旺做到三單。」眼見車手收入更豐厚他考取電單車牌，兩年前轉任車手，高峯期月入50,000多元。他指，戶戶送現行的自由登入政策，免於旗下外賣員報更及按更份開工，吸引不少打工仔在公餘時間兼任外賣員。他認為攞正牌外送員越來越艱難，「試過三、四個鐘頭做得一單。」</p><p>有外送員透露，黑工搶食問題日趨嚴重，「每日都有新面孔」，不少外送員向戶戶送反映，惟只處理少數個案，情況未有改善。他認為戶戶送不清理門戶，全因黑工狂踢「遠單」，卻密做「短單」，公司坐享漁人之利，「佢哋（黑工）唔攞獎金，嗰啲錢咪戶戶送擺喺自己袋」。</p></body></html>