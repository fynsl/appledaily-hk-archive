<html><header><meta charset="utf-8"><title>趣趣地：連格、梳爾、史東斯重返英軍</title></header><body><h1>趣趣地：連格、梳爾、史東斯重返英軍</h1><p>3月尾將會出戰世界盃外圍賽嘅英格蘭國家隊，領隊修夫基周四公佈23人大軍名單，焦點落喺近期喺曼聯、曼城同韋斯咸表現出色嘅勞基梳爾、史東斯同連格（圖）身上，三人再次回歸國家隊，另外西布朗門將森莊士東同阿士東維拉前鋒奧尼屈堅斯就首次入選。效力德甲多蒙特嘅祖迪比寧咸，國際賽後返德國恐怕要隔離14日，但修夫基仍然將佢放入大名單，狀態低沉嘅三獅常客、利物浦右閘阿歷山大阿諾特就落選。英格蘭嚟緊將會喺世盃外對聖馬力諾、阿爾巴尼亞同波蘭。另外，曾經入選英軍但冇上陣過嘅30歲韋斯咸前鋒米查利安東尼奧，決定放棄代表英格蘭國家隊，改為代表父母出生地牙買加出戰國際賽。</p></body></html>