<html><header><meta charset="utf-8"><title>新版《正義聯盟》搞冧HBO Server</title></header><body><h1>新版《正義聯盟》搞冧HBO Server</h1><p>DC超級英雄電影《薩克薛達之正義聯盟》（Zack Snyder’s Justice League）昨日在HBO全球播放，不少影迷都爭相先睹為快，有連登仔表示香港的HBO GO死server，懷疑是太多人同時收看，令頻道不勝負荷。記者實測電話app確實不能使用，網頁版就一時時，第一次能夠進入並順利播放，但之後不能。外國網民也熱烈討論新版《正義聯盟》，有人認為比原版更精采、更詳盡，亦有人認為分別不大。</p><p>負責香港區HBO發行的Now於Now E facebook表示：「唔好意思，我們收到HBO Asia通知，其HBO GO系統發生故障，技術供應商已經搶修中，請耐心等候。」不過網民仍然留言鬧爆：「畀錢都睇唔到正版，係咪想逼人睇老翻！」又有人笑言：「肯定係Marvel嗰邊搞嘢。」</p></body></html>