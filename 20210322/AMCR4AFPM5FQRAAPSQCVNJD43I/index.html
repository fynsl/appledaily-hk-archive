<html><header><meta charset="utf-8"><title>隔牆有耳：假澳洲財長設騙局　許智峯唔落叠（李八方）</title></header><body><h1>隔牆有耳：假澳洲財長設騙局　許智峯唔落叠（李八方）</h1><p>因國安法流亡海外嘅前民主黨立法會議員許智峯，本月初由英國轉戰澳洲，目前仍喺澳洲達爾文（Darwin）接受隔離。阿峯噚日向八方透露，近日佢收到一名自稱「澳洲財長」Simon Birmingham嘅WhatsApp訊息，聲稱有「好重要同保密」嘅嘢要同佢傾，話想向佢提供幫助，但講講吓，就話呢個「行動」唔方便由澳洲政府直接出錢，叫阿峯滙啲錢去香港荃灣一個商場內嘅洗衣舖。</p><h2>Simon Birmingham電話被入侵</h2><p>阿峯收到呢個訊息後，即時覺得相當可疑，認為極可能係詐騙訊息，並喺問過澳洲當地記者後，得悉該名官員嘅電話近日曾被黑客入侵，令佢相信可能有嚟自香港嘅騙徒想乘機呃錢。佢又話，由於早已覺得呢個訊息唔妥，所以並無滙錢去呢間洗衣舖，至今冇任何損失，笑指今次事件「好似拍戲情節咁樣」。</p><p>經過今次事件後，阿峯話嚟緊將加強警惕，並透露完成隔離程序後，下星期會飛去澳洲另一個城巿落腳，目前一家人情況安好。佢又話，隔離期間十分忙碌，不時都要受訪，亦有同澳洲嘅議員同官員接觸，傾吓下一步工作。</p><p>李八方</p></body></html>