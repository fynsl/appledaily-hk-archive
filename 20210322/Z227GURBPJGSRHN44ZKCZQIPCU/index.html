<html><header><meta charset="utf-8"><title>隔牆有耳：囚友教路　尹兆堅潤手霜gel頭（李八方）</title></header><body><h1>隔牆有耳：囚友教路　尹兆堅潤手霜gel頭（李八方）</h1><p>初選案大部份被告未審先囚，申請保釋被拒。被告之一嘅民主黨尹兆堅寫畀太太同仔女嘅家書，笑中有淚，佢同家人講日日都掛念佢哋，之後分享獄中情況，被囚水飯房嘅佢，係嗰度唯一仍享有聽收音機、閱報等福利嘅人，而水飯房囚友幫咗佢好多，用好多創意應付獄中資源匱乏嘅問題。阿尹舉例，睇完報紙留嚟墊枱食飯，用橡筋綁起廁紙筒放筆、梳同牙刷，不過阿尹話囚友最厲害嘅發明，係用潤手霜gel頭，阿尹仲話上庭時同案嘅朱凱廸、馮達浚、鄒家成等見佢髮型整齊都大讚，問佢點做到。</p><p>至於噚日62歲牛一嘅黃碧雲，本月11日獲准保釋，佢喺社交媒體出post話，「誰想到今年的生日，差不多就要在大欖的單人囚室獨自度過了？」佢噚日同親友一齊過生日，契仔仲親自焗咗芝士蛋糕畀佢，佢感謝各位嘅祝福，「人間有情，全部收到！」生日願望就係所有人平安，早日重獲自由，同家人團聚。</p><p>李八方</p></body></html>