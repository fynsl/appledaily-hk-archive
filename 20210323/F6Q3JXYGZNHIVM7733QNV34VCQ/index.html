<html><header><meta charset="utf-8"><title>稱要替天行道　明恰林作</title></header><body><h1>稱要替天行道　明恰林作</h1><p>鍾培生早前為武鬥林作舉行記者會，但鍾培生全程黑面，被網民批評EQ低，他表示不介意：「我出世就俾人hate到𠵱家啦，有班人會講：『你冇屋企收X啦，又爛面、又矮』，但你畀咗啲乜我，我做乜要please你？」他稱有不少真心關心他的粉絲，「日日inbox爆晒狂支持我。我覺得人性本善，但好多人被誤導。我比佢哋強大，我更加要包容佢哋，希望將我拍嘅片，一個一個救返佢哋變成正能量嘅人。」</p><p>有人認為「林鍾一戰」是二人夾檔搵錢提高知名度，鍾培生不屑地說：「之前我架車俾人炒咗，有人話我專登plan嚟放上YouTube，係咪黐線㗎，呃保險刑事㗎！我玩都唔同林作玩啦，佢邊個呀？」鍾培生稱明恰林作：「錢又我出、場又我搞，佢都恰得人多。我見過林作inbox佢下線話：『我有錢、有權，你乜Q都冇，你收X啦！』我就做番一次畀佢睇，替天行道。」</p></body></html>