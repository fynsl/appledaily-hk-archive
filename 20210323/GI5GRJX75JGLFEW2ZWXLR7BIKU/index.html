<html><header><meta charset="utf-8"><title>香香陀仔記性變差</title></header><body><h1>香香陀仔記性變差</h1><p>懷有七個半月身孕的岑麗香，昨日到葵涌拍攝補品廣告，即場公佈今胎是仔，可以讓細仔環保穿着哥哥Jacob的衫兼慳錢，她說：「原本自己都有諗湊成一個好字，𠵱家希望佢哋有女朋友之前，我係佢哋最錫嘅女人。」5月便是預產期，香香說：「陀今胎比第一胎辛苦，因為要湊一個陀一個，Jacob成日想玩，我會盡力，唔想忽略佢。」</p><p>香香透露今胎與上次一樣是順產，因為怕開刀，老公強強要看醫院條例，再決定能否入產房，她說：「第一胎老公都有入產房拍片，但係冇剪臍帶，佢可以陪我已經好開心。」她笑言最近記憶力確實有點衰退，之前將手錶反轉戴被網民發現便是一例子，她說：「個腦唔記得嘢，一孕儍三年，我暫時要儍六年先，記性好差請大家體諒。」</p></body></html>