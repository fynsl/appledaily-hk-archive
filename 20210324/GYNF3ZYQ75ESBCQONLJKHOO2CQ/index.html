<html><header><meta charset="utf-8"><title>隔牆有耳：同路人登山揮旗　為獄中阿廷打氣（李八方）</title></header><body><h1>隔牆有耳：同路人登山揮旗　為獄中阿廷打氣（李八方）</h1><p>47人案入面，唔少市民會做旁聽師或送車師為民主派打氣，原來有市民仲諗到其他方式為佢哋打氣。還押赤柱嘅民主黨前議員林卓廷嘅facebook專頁小編發文，話阿廷每感失意之時，就會望向赤柱南部斜炮頂，仲話日前阿廷做運動期間，遠望山邊見到有同路人揮舞旗幟，「令佢覺得好鼓舞」。管理員仲話，阿廷話當時佢有揮手回應，同埋希望可以有日喺自由之日同嗰班朋友相見。</p><h2>胡志偉徵救港書單</h2><p>除咗阿廷，民主黨前主席胡志偉獄中來信，感嘆中共閹割香港選舉之後，香港民主路一夜倒退，最悲涼係未來只剩下忠誠的廢物治港。</p><p>胡志偉佢又話牆內時間充裕，希望大家可提供書單，等佢哋為香港未來喺層層限制下，思考出路，相信會對佢哋經歷嘅旅程有重要反思、反省作用。</p><p>李八方</p></body></html>