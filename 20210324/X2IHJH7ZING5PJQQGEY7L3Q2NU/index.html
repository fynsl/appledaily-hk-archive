<html><header><meta charset="utf-8"><title>林曉峰怕被無綫綁住</title></header><body><h1>林曉峰怕被無綫綁住</h1><p>林曉峰（阿Lo）去年和康子妮結束18年婚姻，各自展開新生活，他已將過往感情放低，生活最緊要開心：「我同佢有共同諗法，𠵱家開心咪得，做自己開心嘢，唔傷害到人又有好回報，生活應該咁樣過，而唔係人哋設定規格畀你讀書、結婚、生仔、傳宗接代，最確切係生活開心健康，現時生活開心美滿，工作多咗不同範疇。」阿Lo和ViuTV仍有合約在身，故沒有多想返娘家合作：「暫時唔諗住，享受自由身，未來趨勢都要自由，睇到現時個大趨勢各大公司要推行共享，而唔係綑綁式，咁樣唔會生存到落去。」</p><p>18歲長子林寶被母親上載model照，網民激讚有型，蜂擁支持入行，更大力推舉林寶參加《全民造星》，阿Lo說：「呢樣唔係一個工作，呢個時勢出得嚟就要快啲去搵錢，冇工作好難喺圈中生存。可能我喺節目中批評過好多參賽者，𠵱家叫阿仔去參加，等佢哋可以話吓佢，報應呀！」</p></body></html>