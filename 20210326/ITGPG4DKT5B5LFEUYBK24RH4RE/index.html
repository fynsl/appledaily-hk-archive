<html><header><meta charset="utf-8"><title>長毛獄中掛心古思堯病情</title></header><body><h1>長毛獄中掛心古思堯病情</h1><p>【本報訊】47名民主派因參與初選被控串謀顛覆政權罪，昨有親屬及戰友繼續探訪未審先囚仍遭還柙人士，工黨李卓人得知胡志偉可沖暖水浴，稍感放心。立法會前議員張超雄探望快必譚得志，形容他有說有笑，但笑中有淚。民主黨劉慧卿引述長毛梁國雄很擔心罹患癌疾的社運人士古思堯。</p><h2>快必想向張超雄晒腹肌</h2><p>李卓人與張超雄昨早到荔枝角收押所分別探望胡志偉及快必。李卓人指胡精神好，「佢話入咗嚟一個禮拜之後調節晒」，又引述胡日常放風會見到其他還柙民主派，「大家喺裏面唔會覺得係孤獨」。李擔心胡「係咪要沖凍水涼」，但原來有暖水浴，預計未來天氣轉熱也不好過，「佢（胡）就話間房啱啱好有風扇，有鐵枝（窗）喺到，有風吹入去，相信都面對到」。</p><p>張超雄在fb引述快必指：「喺入面聽到有人長嗟短嘆時就會講呢一句：『過埋今晚先算啦！』」認為對方心態正確；又指臨走前快必拉起囚衣，說要展示四塊腹肌，「我笑他其實只有一塊。大家都大笑着道別。我們都是笑中有哭。」</p><p>劉慧卿探望長毛，引述他精神不俗，但非常關心相識逾30年的古思堯，對方同被控參與未經批准遊行正被還柙，加上患有末期癌症，「所以佢好擔心」。</p><p>黃于喬探望男友劉頴匡，指劉因還柙生活空閒，不時會思考哲學問題，「『區議員入咗嚟可唔可以用返自己個區議員信封，寄返啲信入嚟呢？』喺度諗埋呢啲嘢。」此外，昨早8時許，郭家麒太太和岑敖暉太太先後到赤柱監獄探訪丈夫，兩人逗留兩小時後離開。</p></body></html>