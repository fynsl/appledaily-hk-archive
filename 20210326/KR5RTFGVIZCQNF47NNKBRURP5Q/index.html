<html><header><meta charset="utf-8"><title>零經驗新血 獲聘變師傅</title></header><body><h1>零經驗新血 獲聘變師傅</h1><p>水電工阿豪憶述開工首日參加俗稱「安全堂」的「入職安全及健康訓練課堂」，堂上同事明言：「我哋公司絕對唔容許回佣，一旦發現會報警！」不料，他上班首天即被叮囑要付「回佣」。</p><p>當時負責分配工作的「睇場」指：「幫你報大咗50蚊，出糧時要回返畀我！」該「睇場」手下30名工友，至少一半人上繳回佣，以他日薪1,600元，每日回佣50元，批評「係美化咗回佣問題」，付回佣半年每月共回千幾蚊，「等於白做一日！」十分肉赤。</p><h2>離職仍被追佣</h2><p>「你係𡃁仔，但上面可以講你係中工（半熟練技工）、係師傅級！」紮鐵工Sam去年尾加入「3303」地盤，當時是毫無經驗的「白紙」，判頭指他日薪為「行頭價」1,200元，惟簽約時他受聘為日薪1,600元的中工，其後判頭向他索取每日400元回佣，才知發生甚麼事。他說，行內「白紙當中工」、「中工當大工」普遍，坦言自己零經驗根本不懂做中工的工作，後來嫌太辛苦開工數天便離職，但出糧後仍要轉賬判頭回佣1,600元予判頭，即等同一日多的薪金。</p></body></html>