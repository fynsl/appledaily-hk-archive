<html><header><meta charset="utf-8"><title>一晚駕兩退役巴　車長：好fantasy</title></header><body><h1>一晚駕兩退役巴　車長：好fantasy</h1><p>【本報訊】兩輛城巴三叉戟三型巴士前晚相繼退役是巴士迷盛事，連城巴亦在fb發片「把握機會說再見Dennis Trident」，豈料前晚編號「2312」的88R城巴在最後一程於獅隧內死火「跪低」，令車上巴士迷添上奇遇，更奇是城巴安排另一輛同日退役同型號巴士接走巴士迷，令一眾「巴膠」一晚坐兩架退役巴士。儘管結局不完美，但原本駕「2312」的車長對一晚駕駛兩架退役巴士，至今回味無窮「成件事fantasy咗十倍，揸咁多年巴士，真係最難忘一晚」。</p><p>該車長昨清晨在fb分享感受，直言由知道當晚有機會駕駛退役的88R線巴士感到「好fantasy」，又指「上半場尚算順利」，去到終極尾車「將成件事fantasy左十倍」，因為「上完映月台入獅隧，奇妙嘅事就發生」，事緣巴士在獅隧內壞車。</p><h2>「可以寫落歷史名冊」</h2><p>他指最夢幻是駕駛兩輛同日退役城巴，有好多人生中第一次，「第一次喺隧道壞車過客，第一次喺隧道咁樣行嚟行去，第一次做街客單咁送別車型，第一次咁樣一個單揸兩架車」，形容「呢一役可以寫落歷史名冊」。</p></body></html>