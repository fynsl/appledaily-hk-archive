<html><header><meta charset="utf-8"><title>Goal富帥：小國就崩潰蘇格蘭大勝有法</title></header><body><h1>Goal富帥：小國就崩潰蘇格蘭大勝有法</h1><p>世盃外就嚟到第三輪，7日內踢3場，預期一班靠鬥志、之前兩輪都冇乜大敗嘅小國，隨時開始崩潰，星期三就推介蘇格蘭，可以主場大炒法羅群島。唔少香港球迷都同小弟一樣，都有英倫三島情意結，以一眾主力嘅成長情況，蘇格蘭都幾值得憧憬。</p><p>蘇格蘭左路有幸福嘅煩惱，為咗安排利物浦嘅安德魯羅拔臣（右）同阿仙奴嘅基蘭泰亞尼一齊出，領隊奇勒安排羅拔臣打前一格踢左翼，除此之外，麥湯米尼、史超活岩士唐都係英超實而不華球員。蘇格蘭分組賽兩場都未贏，只不過對手相對強，今次對魚腩都安排咸普頓公園個大場踢，球場夠晒闊度，法羅群島更加冇得守。「讓球」就未知開唔開，預期「讓球主客和」都開[-2]。法羅群島分組賽1和1負，拎到分已經夠晒交代，睇佢哋上場對奧地利，領先1:0下連輸3球，體力都開始透支，今次相信會大敗而回。</p><p>除咗蘇格蘭，羅馬尼亞都係冒起緊嘅國家隊，上仗對德國都可以只輸一球，周三作客阿美尼亞，讓得起半/一。</p><p>文：Goal進</p><p>截稿前馬會尚未開盤，盤口僅供參考，讀者記得留意足智彩網頁。</p></body></html>