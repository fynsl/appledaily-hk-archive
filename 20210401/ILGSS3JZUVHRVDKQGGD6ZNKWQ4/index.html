<html><header><meta charset="utf-8"><title>趣趣地：麥巴比為前程唔踢東奧</title></header><body><h1>趣趣地：麥巴比為前程唔踢東奧</h1><p>法國傳媒報道，巴黎聖日耳門（PSG）前鋒基利安麥巴比已經決定咗唔會參加今夏嘅東京奧運，並會利用休季時間考慮自己嘅前途。報道話麥巴比已經通知咗法國足總，但佢會踢埋6月揭幕嘅歐國盃決賽周。麥巴比同PSG得番一年合約，有指皇家馬德里同利物浦都好想將佢收歸旗下。而PSG為咗留住呢位22歲射手，已經準備將佢嘅年薪加至3,000萬歐元（約2.7億港元）。</p><p>至於PSG嘅歐聯八強對手拜仁慕尼黑喺禮拜二就宣佈，喺上個禮拜世盃外代表波蘭嗰陣，因膝傷退下火線嘅前鋒羅拔利雲度夫斯基，經詳細檢查後證實需要養傷四星期，代表呢位32歲前鋒將會缺席4月對PSG嘅兩合回嘅賽事。</p></body></html>