<html><header><meta charset="utf-8"><title>菊梓喬初戀遇世紀賤男</title></header><body><h1>菊梓喬初戀遇世紀賤男</h1><p>現年34歲的「星夢一姐」菊梓喬（Hana）最近接受港台訪問談及感情事，其中初戀更令她留下不愉快經驗：「識咗個世紀賤男，佢好多女朋友，郁手郁腳，攞晒我啲返工錢，所有節日都唔陪我。」現在她學會帶眼識人，擇偶條件亦改變：「𠵱家要搵嘅係老公，一定要高富帥，好似漫畫男主角一樣，因為我要求越高越難搵到。」她覺得女生必須結一次婚，否則人生不夠完整。</p><p>Hana曾跟張景淳傳緋聞，指兩人戴情侶錶，她否認：「當時TVB人人都戴嗰款錶，我哋識咗好耐，當年佢有拍拖，仲表現高調。之後我入行，佢冇女朋友，但係我已經好忙，點會有時間？」談到「伯樂」何哲圖已離開星夢，她坦認至今仍有聯絡，又指對方叮囑她勿選擇圈中人做另一半。</p></body></html>