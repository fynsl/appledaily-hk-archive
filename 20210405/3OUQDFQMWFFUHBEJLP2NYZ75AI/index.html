<html><header><meta charset="utf-8"><title>求驗客手記：英超賤男偷食　大肚即飛捱告</title></header><body><h1>求驗客手記：英超賤男偷食　大肚即飛捱告</h1><p>英國《太陽報》最近又爆一單球星偷食，一位商業活動女司儀蘇莎向報章控訴，自己俾一位暗交兩年嘅已婚英超球星拋棄，而且對方係喺知道佢大肚後就唔再理佢，後尾個私生女出世後，亦冇再畀佢哋兩母女任何贍養費。蘇莎講到自己好儍好天真，本來想喺呢位球星大婚當日同佢斬纜，點知俾對方甜言蜜語𠱁到，講到話就算結婚都阻唔到佢哋之間嘅真愛之類，而且對方連度蜜月期間都不斷私訊佢，結果蘇莎心軟下決定繼續發展呢段地下情，直至佢懷孕兼俾個正印知道後，呢位球星先原形畢露，態度180度轉變，而蘇莎家陣已經搵咗律師，希望以DNA親子鑒定幫自己攞番公道，當然，最重要梗係要錢喇。呢單嘢爆出後好多網民猜係咪曼城球星馬列斯，但據報係呢位賤男喺2019年結婚，同2015年已經成婚嘅馬列斯身份唔太脗合。</p></body></html>