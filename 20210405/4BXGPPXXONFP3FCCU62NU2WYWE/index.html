<html><header><meta charset="utf-8"><title>林家棟請謝賢拍戲犧牲大</title></header><body><h1>林家棟請謝賢拍戲犧牲大</h1><p>林家棟監製的電影《殺出個黃昏》昨晚在尖沙嘴舉行香港國際電影節世界首映，同場還有男主角謝賢（四哥）、鍾雪瑩、顏子菲、林雪和何雁詩等。由於四哥已年屆84歲，出入時都由家棟親自攙扶。</p><p>四哥今次肯為電影除眼鏡拍攝，他笑說：「鍾意咪除囉！」家棟指自己犧牲很大：「叫四哥拍戲唔容易，要游說佢㗎！第一次話要去四季酒店，第二次要去雪茄吧，全部我埋單，不過都係值得。」問四哥會否繼續拍戲？他笑言未死都會拍，問他的身體狀況？他說：「非常好，打得死麻雀呀！我以前用丫叉射麻雀畀爸爸食。」大前日是何雁詩與老公鄭俊弘拍拖四周年，她笑說：「佢今年大躍進，以前會送菊花、白合呢啲拜山花，但今年係送黃玫瑰，係我媽咪最鍾意嘅顏色。」</p></body></html>