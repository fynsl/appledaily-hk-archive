<html><header><meta charset="utf-8"><title>6號@RB紅館跪地爆喊</title></header><body><h1>6號@RB紅館跪地爆喊</h1><p>樂隊RubberBand前晚在紅館舉行「Ciao 2021」演唱會第二場，桌球手吳安儀、林奕匡、袁富華及駱振偉與太太等現身支持。主音6號演唱《山河故人》時，忽然激動得跪地拍打台面，哭得面容扭曲，擔任和音的小肥亦跟着爆喊，兩人擊拳互相鼓勵，6號表示：「其實近年好多人都left group（離開群組），好多嘢都冇得返轉頭，我自己都有個朋友係咁，所以呢首歌係感受好深。希望所有嘢都可以返轉頭，不過我哋唔係魔法師，只係識玩音樂，只能送歌畀大家。」之後他就唱出《倒行詩》。</p><p>一向甚少說話的結他手阿正，前晚在solo時間，唱出《First Date》，他在台上說：「呢首歌係我寫，不過我寫好多首歌都係諗住嗰個人，就係我老婆，佢今晚都喺度。呢首歌作嘅時候真係諗住佢，歌詞唔係好make sense嘅英文，但係好冧冧豬。」之後更向太太尚羚送上飛吻。</p></body></html>