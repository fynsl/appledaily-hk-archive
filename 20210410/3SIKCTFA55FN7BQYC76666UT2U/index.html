<html><header><meta charset="utf-8"><title>林夕享受台灣多聲道生活</title></header><body><h1>林夕享受台灣多聲道生活</h1><p>陶傑和林夕兩大才子首次聯手合作舉辦「瞬間印記展覽」，展覽於本月24日開幕，昨日陶傑率先到上環的展館導覧，並與身在台灣的林夕透過視像交流。久違了的林夕比以前發福，他分享在台生活：「日日見住香港，雖然一岸之隔，但都好貼近香港，心態冇分別。有個同我名字差唔多嘅女人話香港都係多元社會，唔係單聲道，但台灣係多聲道，包括茶藝、書法、好細緻嘅嘢，喺台灣雜貨小店都會見到。」</p><p>林夕表示在台灣生活比過往在港更健康：「呢邊美食如雲，以前三十幾年來都好似骷髏骨咁，𠵱家飽滿咗。以前好多人幫忙，𠵱家成為一個真正獨立嘅人，一個人處理所有問題，例如屋企拖地、吸塵，都係自己落手落腳做，以前太忙，𠵱家好享受生活。」</p></body></html>