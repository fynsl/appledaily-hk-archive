<html><header><meta charset="utf-8"><title>趣趣地：巴塞壓皇馬　全球最值錢</title></header><body><h1>趣趣地：巴塞壓皇馬　全球最值錢</h1><p>《福布斯》過去曾經16次公佈世界最有價值球會名單，當中西甲嘅皇家馬德里曾經五次排榜首，英超嘅曼聯就做過11次1哥。星期一佢哋就公佈咗最新排名，巴塞隆拿（圖）以47.6億美元（約370億港元）力壓估價47.5億美元嘅皇馬登上榜首，打破咗佢哋兩隊嘅壟斷，曼聯就跌出前3去咗第4位。喺前10位嘅球隊入面，以英超Big 6佔6隊最多。</p></body></html>