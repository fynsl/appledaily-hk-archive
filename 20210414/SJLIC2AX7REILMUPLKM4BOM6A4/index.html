<html><header><meta charset="utf-8"><title>【網友劣評】志偉回巢技窮變唔出新意</title></header><body><h1>【網友劣評】志偉回巢技窮變唔出新意</h1><p>曾志偉自今年初回巢無綫做副總經理後聲言改革創新，一連推出九個超級綜藝節目，除以改革後的《勁歌金曲》取代原來時段的《流行經典50年》外，其他節目如《開心大綜藝》、《聲夢傳奇》、《日日媽媽聲》及《尋人記》均已推出，但整體上觀眾評價仍是覺得毫無新意。</p><h2>【好壞參半】改革1.　暫停《流行經典50年》並以《勁歌金曲》取代</h2><p>網友評語：「唔捨得」、「想要返流行經典50年」，但亦有人指是正確做法，「終於可以耳根清淨」。</p><h2>【劣評如潮】改革2.　綜藝節目《開心大綜藝》</h2><p>網友評語：「笑唔出，低級趣味」、「唔明點解仲用呢班舊電池，監製錢國偉都識搵班女來，志偉哥用成班中女老男」。</p><h2>【難得好評】改革3.　資訊專題節目《尋人記》</h2><p>網友評語：「人海茫茫都搵到，好嘢」、「有意思又好睇」，網友更提議製作組搵返昔日童星「神童輝」（羅文輝）。</p><h2>【劣評居多】改革4.　歌唱比賽《聲夢傳奇》</h2><p>網友評語：「睇預告李克勤（左）出場班參賽者扮晒驚喜好假。」、「啲男參賽者唱功好一般」。</p><h2>【劣評居多】改革5.　星媽育兒節目《日日媽媽聲》</h2><p>網友評語：有人彈主持余安安（左）、陳凱琳（右）及羅敏莊陣容毫不吸引，更有人叫無綫做回當年清談節目如《今夜不設防》。</p></body></html>