<html><header><meta charset="utf-8"><title>林雪澄清冇騎死馬：佢中暑</title></header><body><h1>林雪澄清冇騎死馬：佢中暑</h1><p>林雪和導演周顯揚合作的電影《真．三國無雙》即將上映，日前二人接受訪問，林雪在片中飾演殘暴好色的董卓，雖然嘗盡美色，但在炎熱天氣下拍攝動作戲，是從演以來最辛苦一次。由於新西蘭氣溫炎熱，他穿上盔甲苦不堪言：「着到套衫似漢（汗）人，出好多汗，人哋出汗我就漏水，減肥身體好。」周顯揚就表示差不多每場群戲也有人中暑，後來在演員盔甲上穿了小孔讓大家散熱。</p><p>董卓有眾多妃子，畫面上林雪享盡艷褔，不過其實有被整蠱的一面，他說：「妃子可愛靚女，餵吓提子，好嗰啲提子佢哋未埋位時已食晒，到拍攝時就餵爛嘅你食，我知道爛，梗係畀妃子食。」有指戲中的馬被林雪騎了多日，拍攝中途死掉，林雪澄清：「唔係騎死，佢中暑，佢覺得日日畀你騎我情願死，幾有骨氣。」今次周顯揚取材自三國演義中黃巾之亂至三英戰呂布的故事，他指最喜歡董卓的段落：「佢哋班後生仔打出頭，我覺得劉備都充滿野心。」</p></body></html>