<html><header><meta charset="utf-8"><title>陸浩明自詡做後生仔領隊</title></header><body><h1>陸浩明自詡做後生仔領隊</h1><p>陸浩明與馮盈盈昨日在旺角出席活動，提到早前被ERROR成員郭嘉駿（193）寸「40幾歲仲話後生仔傾偈嗰個」，陸浩明說：「冇所謂，我最欣賞後生仔嗰種創意，同埋嗰種豁達心態。」對於主持《#後生仔傾吓偈》會否覺得尷尬？陸浩明說：「其實唔會喎，我就好似一個球隊嘅領隊，啲網友話小朋友節目係咪要搵小朋友呢？好搞笑呀！」問到有沒有看ERROR節目，陸浩明起初說任何電視台節目也會收看，之後又轉口風以太忙為由否認。</p><p>另外，提到無綫大股東黎瑞剛早前直言無綫飲食節目氾濫，即時下了「限廚令」，陸浩明與肥媽的《食平D》系列大受影響，他說：「我覺得係好事，綜藝節目應該要多方面，係新景象。」</p></body></html>