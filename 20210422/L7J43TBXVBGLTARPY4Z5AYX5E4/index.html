<html><header><meta charset="utf-8"><title>趣趣地：紅鑽反勝「老氣」橫濱</title></header><body><h1>趣趣地：紅鑽反勝「老氣」橫濱</h1><p>禮拜三日聯盃踢咗分組賽第三輪賽事，其中日職兩大老將三浦知良同中村俊輔效力嘅FC橫濱，主場迎戰浦和紅鑽。42歲嘅中村俊輔冇入選大軍名單，但54歲嘅三浦知良就有份坐喺後備席。主隊喺開賽14分鐘由巴西外援基巴拉奧比先開紀錄，點知之後就俾紅鑽嘅杉本健勇（左二）省兩粒反勝2:1，就算喺球隊落後之下，教練都冇派三浦知良落場，結果佢今次要睇住球隊輸波！</p></body></html>