<html><header><meta charset="utf-8"><title>莫文蔚遭惡搞　大讚有創意</title></header><body><h1>莫文蔚遭惡搞　大讚有創意</h1><p>莫文蔚（Karen）將於6月11至12日在紅館舉行兩場演唱會，Karen昨日在柴灣宣傳紅館騷，並宣佈加開13日一場。Karen今次的演唱會宣傳海報，當中的白魔法少女造型和甫士淪為網民笑柄，成為「萬能key」，但昨日現場則換上另一張裝束一樣、甫士不同的海報。</p><p>對於海報被一眾網民惡搞，Karen受訪時說：「好精采，香港人好叻，好有創意，二次創作都係網上藝術，好正。」對於海報反應惹負評有否感到生氣？Karen笑說：「冇諗過咁熱烈，受寵若驚，我都有畀老公睇，但重點係演唱會而唔係海報。」Karen現時正為演唱會操弗：「最近老公由德國返咗嚟香港，係佢操緊我，逼我做運動。」</p></body></html>