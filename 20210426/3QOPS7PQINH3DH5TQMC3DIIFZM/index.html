<html><header><meta charset="utf-8"><title>貓頭鷹B離巢　小六生「打雀」</title></header><body><h1>貓頭鷹B離巢　小六生「打雀」</h1><p>【本報訊】黃大仙慈雲山樂華街遊樂場的領角鴞貓頭鷹在樹上築巢繁殖，昨續引來大批龍友及市民拍攝，亦有11歲男童由爸爸陪同拿長鏡「打雀」。康文署架圍欄提醒市民保持距離，勿以強光照射貓頭鷹。</p><h2>50龍友逼爆公園</h2><p>昨早7時近50名龍友拍攝，分佔三處架腳架。連續兩日前來的李先生稱，清晨5時許已有10多名龍友搶佔有利位置，他剛到不久便有一、兩隻貓頭鷹BB探頭張望，露面半小時後又睡覺。</p><p>昨早11時有警員到公園巡視提醒巿民勿違限聚令。有八年影雀經驗的陳先生稱，昨早第二度來訪，「之前見到成鳥飛嚟飛去，跟住睇到佢孵蛋，啲仔出咗嚟，有六隻仔，呢個公園暫時見到有八隻貓頭鷹」。他說曾見有一、兩隻BB離巢，「未識飛，好似雞仔咁，慢慢爬返上棵樹個巢」。</p><p>一眾龍友中，拿長鏡的11歲Brian格外引人注目，讀小六的他原來已有三年「打雀」經驗。爸爸郭先生指兒子小四對拍攝雀鳥產生興趣，「佢有一次因為紅眼症返唔到學，就落公園攞住部儍瓜機四圍影，影影吓影到啲雀仔就覺得好得意，就開始（影雀）」。Brian透露早前因考試錯過拍攝罕見雀鳥彩䴉的機會，今次冀拍到貓頭鷹珍貴畫面。</p></body></html>