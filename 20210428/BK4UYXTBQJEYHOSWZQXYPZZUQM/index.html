<html><header><meta charset="utf-8"><title>求驗客手記：曼聯成英超名人堂大戶　賴低傑斯</title></header><body><h1>求驗客手記：曼聯成英超名人堂大戶　賴低傑斯</h1><p>英超賽會原定喺上年2月創立嘅英超名人堂，因為疫情關係去到禮拜一終於面世，同時宣佈英超史上入球王舒利亞同四奪神射手嘅亨利入選。英超再公佈23人候選名單，曾經效力過曼聯嘅球員成為大戶，簡東拿、碧咸同堅尼都全數入圍，只不過為紅魔贏咗13次英超冠軍嘅傑斯，就懷疑因為涉嫌襲擊前女友凱特案被起訴而冇入選，反而曾經涉嫌種族歧視嘅車路士名將泰利就榜上有名。</p><p>喺呢23人名單入邊，泰利都試過喺2011年涉嫌種族歧視安頓費迪南被落案起訴，不過都俾英足盃罰錢同禁賽，所以里奧費迪南嘅經理人積克馬倫就認為傑斯唔入選唔公平：「傑斯唔喺榜上邊，不過泰利曾經種族歧視對手球員，就仍然被揀中。」</p></body></html>