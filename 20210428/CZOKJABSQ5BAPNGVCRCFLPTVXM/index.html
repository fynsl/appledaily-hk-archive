<html><header><meta charset="utf-8"><title>古巨基夫婦出關𠱁仔留影</title></header><body><h1>古巨基夫婦出關𠱁仔留影</h1><p>【爆相爆片】古巨基與太太Lorraine日前被《蘋果》讀者蔡小姐透過「爆相爆片」，直擊帶囝囝Kuson到迪士尼樂園親子樂。蔡小姐說：「嗰日見到基仔兩公婆帶住囝囝，仲有三個外傭同幾個大人，基仔除咗自拍，又會叫其中一個中年女人揸機影相，不過最好笑係三個外傭姐姐，見佢哋又跳又扮鬼扮馬，好落力𠱁基仔個仔影相。」從蔡小姐提供的相片中，Lorraine大部份時間都用揹帶抱實Kuson，至於當日和囝囝穿上父子裝的基仔，影相時就負責引囝囝望鏡頭。</p><p>自去年2月起，古巨基一家為防疫作居家隔離，足不出戶逾一年，就連結婚周年和生日，兩公婆都未有外出慶祝。有指基仔甚至向公司請了一年大假，將所有商演都推掉，而基仔本身的品牌和設計生意，亦只會透過電腦視像和同事開會。</p></body></html>