<html><header><meta charset="utf-8"><title>家棟、古仔夾計HeHe</title></header><body><h1>家棟、古仔夾計HeHe</h1><p>林家棟和古天樂合作無間，明日上映的《金錢帝國：追虎擒龍》，講述家棟邀請古仔加入廉政公署，挑戰貪污警察吳鎮宇和稱霸黑道的梁家輝。家棟日前接受訪問，提到劇本剛陽味重，刻意和古仔加插陰柔「HeHe情」，他說：「梁家輝同鎮宇哥哥嗰邊係硬線嚟，我哋點好呢？傾吓傾吓不如情侶玩法得唔得呀？有場戲同古仔say hi時，陰柔嘅眼神就好似情侶咁，但大家純粹係玩啫。」他又大爆主動向導演王晶要求感情線，他說：「今次有個新嘅晶女郎，叫常鈺詞，好彩對方玩得，我同古仔拍攝過程爆肚，又扯佢頭髮，大家互動多啲，大家睇得過癮。」</p><p>此外，家棟和古仔合作的另一新片《惡行之外》近日開鏡， 片中他們飾演父親，各自為子女的生死展開搏鬥，古仔表示：「今次我為個女報仇，家棟就為個仔擋，勢成水火。」</p></body></html>