<html><header><meta charset="utf-8"><title>曾志偉擬抄《造星》培訓新血</title></header><body><h1>曾志偉擬抄《造星》培訓新血</h1><p>無綫副總經理曾志偉昨日率領首席創意官王祖藍、訓練班主理人馬浚偉、助理總經理曾勵珍與樂易玲等高層，出席「2021藝員及電視製作人員訓練班」面試。曾志偉於台上致辭，指在王祖藍提議下，構思將今年藝員訓練班變成像《全民造星》的真人騷，將培訓過程呈現觀眾眼前，「我哋唔一定揀靚仔靚女，我同祖藍都得，最重要係對演藝有興趣，有信心、努力，對演藝忠誠，熱愛演戲，努力係必須。」其發言引來網民熱議，嘲諷聲四起。</p><p>對於ViuTV將製作《全民造星IV》，被問到會否與真人騷相撞？王祖藍表示：「大家會有唔同，TVB訓練班歷史悠久，會集中訓練過程，亦係TVB本身嘅獨特文化。」</p></body></html>