<html><header><meta charset="utf-8"><title>劉威煌硬頸唔食軟飯</title></header><body><h1>劉威煌硬頸唔食軟飯</h1><p>劉威煌前晚在旺角麥花臣場館舉行音樂會，太太林佳琪（Sandy）到場支持，當他走到觀眾席時，不少人衝上前合照，劉威煌即有點失措大叫：「Oh My God！」當他唱出《灰狗》時表示，該首歌曾令他萌生放棄唱歌的念頭：「四年前出呢首歌，冇乜人理，曾經想過唔唱，但有你哋我點會放棄。」</p><p>談到被指是億萬駙馬，劉威煌說：「有人話我軟飯都唔識食，我就係咁硬頸，我亦唔係乜嘢億萬駙馬，我想用我雙手建立想得到嘅，最重要老婆支持我做返個男人。」尾聲時，劉威煌請到場的好友如黎瑞恩、關寶慧、何婉盈及海俊傑等上台合唱，最後唱出《友共情》完騷。騷後受訪時，他表示沒想到歌迷如此熱情，但自嘲人氣不足暫冇計劃開part 2。</p></body></html>