<html><header><meta charset="utf-8"><title>杜琪峯預告撐MIRROR演唱會</title></header><body><h1>杜琪峯預告撐MIRROR演唱會</h1><p>杜琪峯（杜Sir）、鄭欣宜（Joyce）及MIRROR成員盧瀚霆（Anson Lo），昨日到尖沙嘴出席虛擬銀行卡發佈會。做導演超過40年的杜琪峯，今次處男演出拍廣告：「入行40幾年嚟，未試過喺片場咁舒服，導演叫我做乜就做乜，覺得係好體驗，如果有人請會繼續做。」杜Sir表示會與ViuTV合作拍劇集，他鼓勵年輕人不要受目前問題所困：「年輕人係為將來而活。」</p><p>杜Sir又表示明天會到MIRROR演唱會捧場， 帶病喉嚨痛的AL說：「目前情況OK，今日會去踩台，工作以外都唔同人講嘢，希望大家唔會以為我寸。」在旁的杜Sir笑指AL兄弟多，唱少一句亦不易察覺。欣宜透露拍攝該廣告前剛做完急性盲腸炎手術，她說：「第一次同AL合作，佢跳舞好落力，我都唔輸得，跳完爆傷口，𠵱家好返。」</p></body></html>