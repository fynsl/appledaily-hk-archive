<html><header><meta charset="utf-8"><title>【樂活道】五大菲傭　缺一不可 - 藍友斑</title></header><body><h1>【樂活道】五大菲傭　缺一不可 - 藍友斑</h1><p>政府強制要求本地外傭做檢測，惹來極大迴響，在這個封關下的香港，有37萬位工人姐姐離鄉別井在港工作，但由4月20號開始，香港政府禁止菲律賓客機來港14天，一時之間令本地外傭和僱主之間變成困獸鬥。本地家庭對外傭需求強勁，但人手供應卻減少，身邊的好友莫不叫苦連天。</p><p>中國人素來都是男主外女主內，唯獨香港這個地方，養得起近40萬外傭，令到本應全力照顧家中事務的媽媽們，同時能兼顧工作，成為職業女性。假設這37萬工人一夜之間通通消失，相信這勢必成為比逃犯條例修訂更嚴重的社會問題，本地經濟生產力大減不在話下，媽媽一整天在家做家務也是極度困身和精神疲勞的工作，家庭怨氣必定沖天。</p><p>外傭口裏說不滿政府的所作所為，但根據我的觀察，也有不少數量的工人姐姐感謝香港政府，替他們變相爭取加人工；我其中一位醫生好友，家裏有兩個小孩，父母兩人都是專科醫生，祖父祖母同住，六人家庭，請了五個菲傭，一個司機，而只是覺得勉強夠用。前天跟他兩公婆食飯的時候，叫苦連天，他們說家中的工人姐姐連成一線倦勤，明示和暗示要加人工。</p><h2>求過於供　坐地起價</h2><p>我問他們現在付每個菲傭的薪金大概是多少，他們說，平均每個月6,500元左右，已經比一般合約價高出不少，但現在工人知道自己炙手可熱，他們出外聚會，不少同鄉和經紀教路，知道有得加價，便出現博炒心態，一旦工人被解僱，立即便有家庭願意付8,500元聘請，名副其實唔憂做。</p><p>由於兩位友人是專科醫生，家裏住在將近5,000呎的複式大宅，淨係打掃都搞成日，又要買餸，又要照顧小朋友老人家，因此「五大菲傭，缺一不可」。計返條數，即使每個人比多2,000元，每月都係使多一萬，醫生兩公婆只係條氣唔順，因為坐地起價。</p><p>我同佢講，呢段時候你就睇開啲，起碼工人們都有同你表明意願；我屋企嗰個就慘啦，都費事同我講價，直接博炒，唔煮飯唔拖地，星期日仲要我買外賣服侍返佢轉頭。提起菲傭，個個僱主都唉聲嘆氣，口裏說不出的苦。</p><p>我前晚叫佢哋試吓加少少，睇吓佢哋肯唔肯接受，多一事不如少一事，反正你兩公婆又搵到；截稿之時，佢哋發喜訊畀我，話每人畀多1,000都肯啦！我感受到佢哋滿心歡喜。香港這個病態社會，到底是由誰所造成。</p><p>藍友斑</p><p><a href="http://fb.com/bernardlamhongkong/">fb.com/bernardlamhongkong/</a></p></body></html>