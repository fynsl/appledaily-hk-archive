<html><header><meta charset="utf-8"><title>考生怕DQ　避答中港題目</title></header><body><h1>考生怕DQ　避答中港題目</h1><p>【本報訊】考生普遍認為今屆歷史科試題較以往易，但由於局方曾取消試題，黎同學稱選題時會特別小心，「驚寫咗一啲佢哋覺得有矛盾嘅重點，會盡量保持中立，書寫乜我就答乜」。</p><h2>學校改重點教二戰</h2><p>她在卷二選答有關歷史轉捩點和國際聯盟兩題，坦言：「見到香港同中國都盡量冇揀，都比較驚佢一DQ咗就好大影響。」</p><p>布同學指老師有提醒他要避開敏感題目，原本學校較重視中國題目，現時改為重點教授二次大戰、冷戰，「就算係中國都唔好立亂壞嘅講到太盡，因為評分員可能唔鍾意」。</p><p>劉同學在四選三的資料題亦沒有選答有關中國的題目，因其牽涉範圍大，要包括文革等內容，「其實唔難、唔冷門，係我冇乜嘢信心」。他稱溫習和選題未被試題風波影響，覺得今年題目「唔係特別有衝突」。</p><p>陳同學形容兩份試卷的難度均屬可接受，但亦沒有選擇有關中國的資料題，「因為自己本身唔熟」。她又認為課程內容包含中日關係，出題時若觸及有關題目是「無可避免」，認為「冇乜嘢特別要避忌，都係揀識嘅做」。</p></body></html>