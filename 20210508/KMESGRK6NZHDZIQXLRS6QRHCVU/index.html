<html><header><meta charset="utf-8"><title>致祭街坊：唔好去得咁盡，有報應㗎</title></header><body><h1>致祭街坊：唔好去得咁盡，有報應㗎</h1><p>【本報訊】民主黨前主席胡志偉父親的喪禮昨在鑽石山殯儀館舉行，晚上設靈，今日出殯。正還柙的胡志偉昨終獲高院法官批准短暫保釋外出，出席父親喪禮。有市民直言子女親身到場奔喪是天經地義，揶揄「林鄭都要送啦，唔通佢鍾意咁樣（視像）送法呀？」其後親友街坊陸續到場致祭，有市民狠批當局失當，「法官批准咗，應按時間畀人哋好好做喪事，搞到其他人仲早嚟過胡志偉，胡志偉個心都唔好受囉，家人都好無奈啦，何必咁樣啫！」</p><p>胡父靈堂門外掛有兩個白燈籠，寫上「胡府」兩字，靈堂中央掛起「福壽全歸」橫匾。其後支聯會及政界中人送來花牌，也有市民街坊以「同路人」、「香港人」、「一群感謝胡志偉堅守良知的普通市民」等名義送來花牌。</p><h2>「邊個唔會送爸爸最後一程」</h2><p>對胡志偉至昨早才獲准外出送別亡父，巿民李先生稱：「畀啲人道咪好囉，邊一個做仔女唔會送自己爸爸最後一程吖，唔可以不近人情，做人唔好去得咁盡，有報應㗎」；亦有巿民不贊成讓胡奔喪，「呢個係有危險嘅人嚟，佢仲有好多支持佢嘅人嚟搞事，喺安全問題係唔應該畀佢出嚟，我覺得唔啱，法庭判得唔好」。</p></body></html>