<html><header><meta charset="utf-8"><title>隔牆有耳：出po寫錯字　林鄭目無「親」（李八方）</title></header><body><h1>隔牆有耳：出po寫錯字　林鄭目無「親」（李八方）</h1><p>特首林鄭月娥呢位兩子之母，舊年母親節喺fb寫咗篇「母親節範文」，將老公同兩個仔送橙色手袋咁sweet嘅事，spin做「炸彈驚雲」暗示自己成日俾人針對，今年林鄭嘅母親節鴻文，無提老公、無提仔仔、當然更加無提手袋，只得一張花朵相片，提醒要守防疫措施。唔通林鄭今年乜都收唔到？</p><h2>大篇幅講防疫</h2><p>隻字不提老公林兆波同兩個仔，佢花咗大篇幅去講東涌映灣園隔離單嘢，話係驚社區爆發一發不可收拾，最後又話因為衞生防護中心可以確保追蹤確診者接觸者，有信心調整防疫措施，仲話「感謝每一位的理解和配合」，相信東涌映灣園居民都將「母親」掛在口邊，但就肯定唔係祝福嘞。</p><p>不過，林鄭今年個母親節po雖然只講防疫，但一樣俾眼利網民發現有蝦碌地方，原來原圖嘅「母親」寫咗做「母𧡿」，唔止一位有眼利網民發現打錯，喺帖文下留言，網編好快就改咗post，可惜fb專頁可以改，但俾《文匯報》、「香港法治報」轉載咗張原圖就冇得改啦。</p><p>李八方</p></body></html>