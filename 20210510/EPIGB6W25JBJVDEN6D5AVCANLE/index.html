<html><header><meta charset="utf-8"><title>肥媽做直播好賺過無綫</title></header><body><h1>肥媽做直播好賺過無綫</h1><p>肥媽（Maria Cordero）昨日在尖沙嘴出席活動，提到兒子曾叮囑她退休，她笑說：「我𠵱家都屬於半退休，但都畀啲自由我，我喺屋企煮咋，放喺facebook都唔得？」是否因無綫推「限廚令」，故將烹飪節目搬至社交平台？她說：「如果佢畀期我，我遷就返咋嘛，但佢𠵱家改革，咪畀啲時間佢。之前係一年拍一輯，原本今年3、4月拍，但當時疫情太勁，大家都話唞唞。𠵱家我習慣咗懶，喺樓上化個妝落嚟就煮得，仲可以着睡褲拖鞋。」</p><p>肥媽現時開live直播煮餸，問到收入是否可觀？她表示好好，是否好過為無綫拍節目？她說：「梗係啦，每個月拍四日，點都有六位數字收入，最高嗰次係40幾萬。」</p></body></html>