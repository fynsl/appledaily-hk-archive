<html><header><meta charset="utf-8"><title>【冧爆媽咪】兩個靚媽</title></header><body><h1>【冧爆媽咪】兩個靚媽</h1><p>胡杏兒上月誕下細仔，仲未收身嘅佢前日母親節前夕同老公李乘德、奶奶，仲有大仔同二仔，約埋好姊妹陳敏之，一行十幾人去主題樂園慶祝，杏兒仲特別多謝奶奶幫助。</p><h2>走出傷痛</h2><p>陳柏宇太太符曉薇早前陀第二胎，但產檢時發現胎兒患愛德華氏綜合症，要人工流產。噚日佢貼出多張同囡囡Abigail嘅合照，留言話「I love u 10000000000000」，好彩仲有大女撫慰心靈。</p><h2>多謝奶奶</h2><p>鍾嘉欣同圈外丈夫Jeremy育有一女一子，前日佢公開一家幾口拍嘅新MV送畀媽咪，噚日仲出post多謝奶奶花時間了解佢，又多謝奶奶培養咗個識照顧小朋友嘅老公畀佢，真係識做好新抱。</p><h2>篤面珠墩</h2><p>林志玲噚日罕有晒同媽媽嘅合照，留言：「換我們寵你們，祝所有的母親母親節快樂！」合照中林志玲以手指輕碰媽媽塊臉，非常溫馨。</p><h2>親密母女</h2><p>舒淇貼出多張同媽媽嘅合照，兩母女親密到好似朋友，舒淇仲稱呼媽媽做「水查某姑娘仔」，即係台語嘅「後生靚女」。</p></body></html>