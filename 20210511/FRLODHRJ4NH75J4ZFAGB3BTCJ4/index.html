<html><header><meta charset="utf-8"><title>衛志豪稱唔識MIRROR被圍剿</title></header><body><h1>衛志豪稱唔識MIRROR被圍剿</h1><p>曾志偉和王祖藍回巢無綫救亡，首個重頭作《開心大綜藝》慘被狠批無創意、無聊，有份參與節目的衛志豪近日跟一位疑似行內人為節目展開罵戰，還將對話截圖放上Ig。事緣衛志豪前晚在Ig直擊《開》拍攝，怎料有人私訊傳MIRROR演唱會中姜濤及Anson Kong的相片給他，寸《開》老土及「阿婆都唔睇」，衛志豪則反駁「唔識佢（MIRROR）」，還嬲爆反問對方是否應該傳給ViuTV總經理魯庭暉，又質問對方是否「食錯嘢」，疑似行內人立即道歉指自己傳錯。</p><p>衛志豪昨日撰千字文質問該疑似行內人的身份及動機：「你唔delete啲對話我都冇咁嬲，你delete即係你覺得唔啱數，最憎啲人講過嘅嘢唔算數。」衛志豪更忍不住爆粗指對方不能抹殺一個節目成功與否，任何事都有人喜歡及不喜歡。大批網民昨午湧入衛志豪Ig留言圍剿，有人直踩他「撐警暗星」，又明嘲他不專業：「唔識MIRROR但又話自己做娛樂圈一段日子，睇嚟你唔適合做呢行喇！」</p></body></html>