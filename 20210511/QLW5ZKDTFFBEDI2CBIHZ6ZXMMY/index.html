<html><header><meta charset="utf-8"><title>姜濤首拍電影演毛舜筠囝囝</title></header><body><h1>姜濤首拍電影演毛舜筠囝囝</h1><p>MIRROR近日人氣爆燈，其中以姜濤氣勢最驚人，他今年至目前已拍數十個廣告，成為新一代「吸金王」。據知姜濤即將初登大銀幕首拍電影，與金像影后毛舜筠（毛姐）合作拍攝彭秀慧執導的新戲。《蘋果》收到消息指姜濤和毛姐在新戲中飾演母子，故事大賣親情，姜濤本身一直有跟彭秀慧學戲，今次可算是他首踏影壇。《蘋果》昨日就此事致電彭秀慧求證，但她未有直接承認︰「咁開心，我諗我哋希望快啲有電影，但所有嘢unknown、真係唔知道，連啲卡士同古仔都未知，真係唔好講，小器。𠵱家個個都想同佢（姜濤）合作，你知電影搞起上嚟唔係話搞就搞，冇嘢係值得講。」</p><p>其實彭秀慧日前已特地帶同毛姐到九展欣賞MIRROR演唱會，完騷後兩人到後台跟MIRROR見面合照，毛姐對12位後生仔讚賞有加，她在Ig貼相留言：「唔使再問MIRROR有幾勁，因為真係好好好勁，好耐都冇試過睇演唱會睇到咁high，嗌到聲都沙晒。跳到唔記得咗自己幾歲。多謝MIRROR帶畀香港人幾乎已經遺忘了的歡樂。」據知彭秀慧趁機介紹毛姐跟姜濤認識，為合作熱身。</p></body></html>