<html><header><meta charset="utf-8"><title>蒙着嘴說揼骨 - 陳也</title></header><body><h1>蒙着嘴說揼骨 - 陳也</h1><p>通識科如果明年仍然未摺埋，下列MC試題大熱必出，預先獨家披露：</p><p>差佬蒙着嘴說A腰疼，B查牌，C衝紅燈，邊樣屬於無罪假定？（標準答案由葉劉一槌定音）</p><p>膝蓋以上，肩膊以下，是屬於A朱警司的手臂延伸？B睇唔到的green object跪頸？（呢題由港鐵監考，無可疑）</p><p>兩邊都係stake of the society，邊位高級些？A有牌爛仔？B無牌揼骨？（由史丹福博士後研究員林二公子尊貴示範：我在香港時，當然係我最高！）</p><p>有人講：A離開嘅人都是逃犯！B光顧無牌按摩九成叫雞！覺得講A抑或B，才是忠誠廢物？（同學不會忘記，教授講過大陸用支付寶可以叫雞，着草得唔得？）</p><p>無牌揼骨牽涉外國勢力？搓自己胸的陳議員認為A蔡處長幫襯的，是美國骨排？B美國經濟轉型，揼骨的轉行特工？（這條偽命題由吳揪北搶答：愛國者揼骨，讓精蟲走得更遠，衝出南海，反攻美帝！）</p></body></html>