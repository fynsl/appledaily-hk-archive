<html><header><meta charset="utf-8"><title>【中環在線】施永青獻計谷生育　倡限制避孕</title></header><body><h1>【中環在線】施永青獻計谷生育　倡限制避孕</h1><p>今時今日嘅政經環境，嚇窒咗唔少人生仔嘅意願，好多發達國家都有生育率下跌危機。中原集團創辦人施永青就喺《AM730》專欄獻計，建議當市民完成最基本嘅生育責任，例如生育兩個孩子後，先有權使用避孕產品，唔知佢會否上書國家領導人解決內地人口老化危機呢。</p><p>施永青喺專欄中寫道：「我們的DNA為性行為提供強烈的快感，目的是要我們拼命生育，但避孕科技卻協助我們只要性愛的快感，而毋須承擔性愛的後果。」佢更指由種族角度去睇，咁樣係「大逆不道」。他覺得要解決生育率下降，必須對個人主義嘅某些主張進行一定壓抑，並將種族延續視為每個人都要承擔嘅責任。</p><p>施永青話晒生咗3個仔女，華華都欣賞佢咁有「承擔」。不過，避孕產品仲有其他醫學用途，呢啲咁「前衞」嘅諗法，華華睇完得啖笑就算了。</p><p>李華華</p><p><a href="mailto:LiWaWa@AppleDaily.com" target="_blank">LiWaWa@AppleDaily.com</a></p></body></html>