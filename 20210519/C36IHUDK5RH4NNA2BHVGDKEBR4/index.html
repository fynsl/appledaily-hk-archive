<html><header><meta charset="utf-8"><title>劉頴匡籲留港守護面貌</title></header><body><h1>劉頴匡籲留港守護面貌</h1><p>【本報訊】47名民主派人士因參與初選被控顛覆國家政權罪，僅11人准保釋。劉頴匡日前發文，呼籲同路人一齊出聲努力抵抗移民潮，指他已盡力兌現對其他手足許下的「齊上齊落」承諾，「我希望自己受嘅苦難可以成為香港人勇敢地堅持留低嘅理由，係可以振奮人心、而非擊潰士氣」，又指他明知將要承受刑責，都毅然選擇留港，「其他人有能力喺度守護香港現有面貌嘅人，有咩理由恐懼？又有咩理由捨我哋而去？」</p><h2>甘為民主「坐多幾年」</h2><p>劉又指「假若47人坐監當真可令香港實現民主，我諗要我哋坐得再耐幾年都心甘情願，或者至少於我而言係咁樣。」他認為政治犯的存在，應該令港人更加堅強、信念更加茁莊，證明政權濫捕策略是枉費心機。</p><p>正還柙的醫管局員工陣線前主席余慧明，其昔日戰友兼中大師弟、醫管局員工陣線副主席陳國誠日前於fb發文指「拒絕沉默，堅守專業。或者就係賦予2021年仍然留低嘅人嘅使命」。他憶述，余2月底到警署報到前夕曾稱「如果不幸短期入面無辦法同大家再會面，只想大家記住成立工會嘅初衷，繼續堅持自己想做的事就對了」。陳堅定稱「我哋不單止係醫管局員工，我哋更加係香港人。」</p></body></html>