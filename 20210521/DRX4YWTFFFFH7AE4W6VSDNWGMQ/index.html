<html><header><meta charset="utf-8"><title>太極8月紅館「神期」開騷</title></header><body><h1>太極8月紅館「神期」開騷</h1><p>太極樂隊原定去年底在西九舉行「Rainbow After Rain」演唱會，昨日太極在九龍灣見記者，宣佈演唱會將於8月7至8日在紅館舉行。結他手劉賢德說：「呢個期真係『神期』，唔係我哋預料，加上嗰段時間有Hi-Fi騷，真係雙喜臨門。」8月是今年3月離世的鍵琴手唐奕聰（Gary Tong）生忌，他們笑說是Gary背後發功，而Gary的位置會由黃丹儀頂上，主音鄧建明（Joey Tang）指紅館騷會邀請Gary多位好友說往事兼合唱。</p><p>另外，朱翰博（Ricky）傳與戴夢夢復合，Ricky指關係昇華像家人：「互相照顧係真正朋友，佢之前搬屋我都有幫佢設計、搬吓嘢，係真正嘅朋友。」但兩人依然尷尬避合照，要拉攏其他人一起。</p></body></html>