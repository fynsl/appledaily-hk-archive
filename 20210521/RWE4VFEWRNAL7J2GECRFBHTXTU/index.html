<html><header><meta charset="utf-8"><title>K粉語錄：27歲護士李小姐紋身為證</title></header><body><h1>K粉語錄：27歲護士李小姐紋身為證</h1><p>「呢個紋身係record，紀錄返我曾經好鍾意佢哋。」27歲護士李小姐一年前迷上MAMAMOO，更將代表她們的顏色和圖案紋上身，亦曾豪花2,000多元購買一盒襟章，明知比原價高出三倍仍照買。雖然有朋友說她瘋狂，但她不同意：「我已經大個啦，呢啲idol可能好快就完，存在過就好。只係我咁大個第一次咁鍾意一隊人，所以值得紀念一下。」她心願是看一次偶像的演唱會，即使高達50,000元的「黃牛飛」，她也甘願付款：「因為機會過咗就冇！」</p><h2>14歲中學生Annie盼踏舞台</h2><p>「我想做韓星，好似BLACKPINK咁企喺台上跳舞，成為韓國舞台一分子！」曾客串當童星拍電影的14歲Annie，讀小四已開始接觸K-pop，「身邊好多朋友都聽韓文歌！」其後開始睇韓國練習生，聽她們的歌，跟她們跳舞，漸漸迷上。現時最愛人氣女團BLACKPINK和（G）I-DLE ，「好鍾意佢哋風格，喺舞台上有好大感染力！」故決心以成為韓星為目標，希望有朝一日能到當地當練習生，最後能踏上舞台。</p></body></html>