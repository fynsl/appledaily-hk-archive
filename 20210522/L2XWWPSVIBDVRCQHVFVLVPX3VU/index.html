<html><header><meta charset="utf-8"><title>林作、鍾培生同場再掀口水戰</title></header><body><h1>林作、鍾培生同場再掀口水戰</h1><p>鍾培生與林作昨日到旺角為下月播映的網上直播節目宣傳，在活動上兩人繼續口水戰，鍾培生取笑林作身為大律師，打三場官司全數輸掉，林作反擊說：「頭先好多人搵我合照，以後我哋影合照嘅口號，就係打X鍾培生。」</p><p>鍾培生受訪時大數林作早前首場拳賽的表現，更大口氣表示希望拳賽當日「有得打吓」。對於網民有指鍾林之戰純屬掠水，鍾培生說：「我唔會理啲網民，因為好多人支持我，我冇時間理啲haters。」而積極備戰的林作，身形越來越弗，問林作有否緊張？他笑說：「緊條毛吖，𠵱家嘅進度超越預期。」至於鍾培生狂數他早前的拳賽表現，林作說：「未攞晒啲實力出嚟，唔可以用嗰個作為基準。」又指對方誤信他官司全部敗陣：「人云亦云，我睇佢都係表面輕敵，內裏淆底。」</p></body></html>