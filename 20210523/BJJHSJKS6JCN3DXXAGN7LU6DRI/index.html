<html><header><meta charset="utf-8"><title>麥明詩買定樓等搵男伴</title></header><body><h1>麥明詩買定樓等搵男伴</h1><p>麥明詩、黃德斌、麥子樂及何啟南昨日在中環拍攝戚其義新戲，劇情講述何啟南與一名穿低胸裙艷女拍攝調情戲，黃德斌發現後上前毆打他，引來途人的圍觀。何啟南太太首次到現場探班，被問到是否來監場？何太否認：「唔係，想嚟睇吓啫！呢啲（調情戲）都冇所謂。」</p><p>另外，榮升業主的麥明詩萬歲請食生果，麥子樂不忘恭喜她置業，麥明詩笑說：「其實你恭喜我孭債，只不過令我變樓奴，只係生活需要可負擔到，第時自己家庭有個聚腳點，但未有家庭。」她表示若將來有另一半，希望合力換一個更舒適居所，可以住近父母，方便照顧小朋友，但她補充說：「𠵱家係未有嘅！自己承擔到嘅範圍，𠵱家有返工收入比較穩定，有信心供到層樓。」買樓有否問男友意見？她即否認：「我男性朋友都成日轉，冇得問㗎呢啲嘢！」</p></body></html>