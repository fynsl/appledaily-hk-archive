<html><header><meta charset="utf-8"><title>保錡洗底成功小心護愛</title></header><body><h1>保錡洗底成功小心護愛</h1><p>保錡昨日與女友張沛樂（沙律）一齊去到尖沙嘴出席新片《我的印度男友》首映禮，同場還有陳欣妍、成家宏、楊卓娜、喬寶寶等。保錡近日憑節目《ERROR自肥企画》而成功洗底，但保錡卻特別小心處理，拒與女友合照，保錡禮貌表示：「唔好喇，我嚟撐場㗎咋！」而沙律在訪問時說：「唔合照，唔想我哋搶咗鏡，想尊重返今日部電影首映。」</p><p>對於保錡獲網民重新支持，沙律表示很開心，又指也有聽男友的新歌，指歌詞是代表保錡的生活點滴，開心有人欣賞他的作品，沙律說：「佢好努力做好自己音樂，我都好支持，希望大家都支持。」沙律表示，不介意情侶檔演出，而拍拖亦不會避忌，認為做自己最開心，希望大家給予空間。此外，陳欣妍在戲中與成家宏飾演情侶，二人在戲中有激吻場面，她說：「今次係我同男主角嘅螢幕初吻，有同沈振軒（男友）備案，佢都好支持。」</p></body></html>