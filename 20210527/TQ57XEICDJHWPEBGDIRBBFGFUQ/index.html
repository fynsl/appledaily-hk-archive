<html><header><meta charset="utf-8"><title>小儀隨遇而安唔急嫁人</title></header><body><h1>小儀隨遇而安唔急嫁人</h1><p>現年49歲的趙學而與50歲的阮小儀近日在ViuTV新節目《中女唔易做》合作，兩人投契得有意合力開網上頻道，分享養生及性經驗。小儀大膽笑言：「我哋講更年期都好。」學而大表贊成：「講少女期、講吓關於嚟月經嘅事，遇到的疑惑，性事都可以講。」</p><p>人妻學而在30多歲時，曾經歷過負資產及甩拖，她說：「雖然一個人，但可以好享受，識多啲人然後再慢慢揀，唔拍拖一陣都唔係問題。」相反小儀40歲時，與拍拖多年的同學男友分手，自覺結婚生仔渺茫，心理壓力很大：「入咗行覺得難識男仔，到40歲更擔憂，𠵱家識得隨遇而安，唔係搵結婚對象，係要搵伴侶，冇咗擔憂就好輕鬆、快樂，唔好害人。」</p></body></html>