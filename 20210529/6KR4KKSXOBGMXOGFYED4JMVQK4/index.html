<html><header><meta charset="utf-8"><title>王敏德嫁女恨抱孫</title></header><body><h1>王敏德嫁女恨抱孫</h1><p>王敏德（Michael）與太太馬詩慧（Janet）、歐陽妙芝等昨日在西九出席模特兒大賽活動。Janet指細女王麗嘉很喜歡當模特兒，又透露會為大女曼喜的婚禮視察場地，Janet說：「𠵱家應該會定明年9月喺美國結婚，咁大件事我哋當然要去。」Michael也坦言十分不捨，一想起女兒出嫁便眼濕濕，他們又透露兩女兒及細仔將到美國生活，Janet說：「佢哋未必會stay喺香港，好大機會喺美國生活，加州嘅陽光海灘邊個唔鍾意？」</p><p>不過Janet未必隨子女到當地，她與Michael將兩邊飛，皆因Michael熱愛拍戲。Michael透露已有半年沒戲拍：「我唔會退休住，有得玩直升機、曬太陽就得，不過唔可以stay喺美國太耐，香港好方便。」問到若兩個女兒生B，會考慮到美國湊孫嗎？Janet笑說：「生得出都九個月之後，有九個月時間諗。」Michael一想到湊孫便說：「係就好開心。」</p></body></html>