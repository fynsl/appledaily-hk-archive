<html><header><meta charset="utf-8"><title>為演戲不介意裸體</title></header><body><h1>為演戲不介意裸體</h1><p>牛雜妹一直以做演員為目標，今年她終於有機會拍電影，其中有一部是陳果作品，她透露：「係做死人，雖然要含住血撞埋牆，但都撞得好開心。我仲要瞓喺一個好污糟嘅公廁拍一個鐘，但嗰刻我係開心同enjoy，因為我經歷緊演員嘅嘢。」但只扮演死人會否沒有發揮？她笑說：「未死前都有少少，一樣有得着學到嘢。」</p><p>會否願意性感甚至裸體？牛雜妹坦言可接受，只要不是刻意賣弄便可以，她直言：「如果我限制自己唔可以性感，咁唔應做演員。」但家人甚至未來老公可能未能接受？她說：「屋企人都知自己喺呢行，未來老公要知我性感或者裸露係工作需要，所以佢應該尊重。」不過目前牛雜妹卻想好好利用自己天賦，皆因自做健身後發現自己的肌肉量及體力都比一般女仔大，因此絕對操到一副戰鬥格做打女角色。</p></body></html>