<html><header><meta charset="utf-8"><title>許冠文爆阿倫零工作變肥</title></header><body><h1>許冠文爆阿倫零工作變肥</h1><p>許冠文、汪明荃（阿姐）、杜琪峯、黃智雯及張達明等，昨日在九展出席「第十五屆香港藝術發展獎頒獎禮」，許冠文獲頒「傑出藝術貢獻獎」。他在台上問阿姐是否已接種疫苗，阿姐指有高血壓要稍後才接種，許冠文笑說：「兩年冇見你，仲想攬住錫一啖。」許冠文受訪時坦言，疫情令他的體會有所改變：「𠵱家食餐飯幾辛苦，要博拉。」他又指弟弟許冠傑和譚詠麟（阿倫）因為零工作而肥了不少。</p><p>阿姐近日在節目為藝員爭取演出機會，她受訪時說：「我睇到好多同事喺公司10年、20年，連一個好角色都未試過，希望新嘅高層留意吓！」同場的黃智雯很感激阿姐為後輩發聲：「我都好認同，每個演員都有好多潛能係未被發掘。」</p></body></html>