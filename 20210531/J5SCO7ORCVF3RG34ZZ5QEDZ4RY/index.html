<html><header><meta charset="utf-8"><title>送暖高牆：失去色彩　仍有黑白灰</title></header><body><h1>送暖高牆：失去色彩　仍有黑白灰</h1><p>手機用戶請<a href="https://staticarc.appledaily.hk/daily/local/20210531/31la8p02.jpg" target="_blank">按此</a>放大圖表</p><p>牆內的手足和義士，不少未審先囚，縱帶着無罪之身，卻先承受不知何日才是歸期的漫長監禁，盡見政權的不義與無恥。其中已被無理剝奪自由三個月的初選案眾被告，今天再上庭提訊，願你們都能安好，更願高牆外的力量，可以支撐大家繼續撐下去。</p><p>有讀者來信給初選案被告人之一李伯盧，雖然擔心與着急，但仍相信對方可克服眼前困境；袁嘉蔚向DSE生送上親筆信，鼓勵同路人和自己，「一旦人生失去色彩，閉上雙眼用心感受，絕望的人至少也會感受到黑、白、灰。」</p><p>讀者電郵請發送到<a href="mailto:letterstoprison@appledaily.com" target="_blank">letterstoprison@appledaily.com</a>，或來函將軍澳工業邨駿盈街8號《蘋果日報》編輯部</p><p>送暖高牆逢周一至五刊出</p><p>--------------------</p><h2>見字飲水</h2><p>伯盧︰</p><p>對上一次透過蘋果日報得知你嘅消息，已有一段時間喇。一切還好嗎？希望係No news is good news啦～</p><p>幸好，由上個月開始關於你嘅關注組賬號（吳政亨（李伯盧）關注組@GordonNgConcernGroup）分別喺facebook、Instagram同Patreon開啟，我就可以透過呢啲渠道得知你嘅近況。而最近你亦就「堅持」同「去與留」嘅社會熱門話題作出回應，謝謝你嘅分享！同時，亦期待喺高牆內嘅你日後能夠同我哋多作交流。</p><p>5月31日（星期一）係初選47人案嘅提訊日子，實在替你有點着急。隨着提訊日子嘅逼近，再加上高牆內嘅高溫惡劣環境，想必或多或少都會令你嘅情緒帶來丁點困擾同忐忑。但我相信憑住你嘅堅毅意志，定必可以慢慢適應如此非人道嘅環境同會克服到。</p><p>只要記住敵人越係要想盡辦法去打垮我哋，我哋就要更加顯示香港人打不死嘅精神，努力堅持撐落去。喺高牆外嘅手足們絕對無忘記你哋為真香港人付出嘅一切。我哋會繼續喺安全嘅情況之下，以各種方法去鼓勵同支持各在囚人士！！！</p><p>前路縱然睇不清，我哋唯有好好調整自己嘅心理質素去奮力面對。共勉之！！！</p><p>見習劣師 Rock &amp; Ro</p><p>＠致壹傳媒各員工：多謝你哋為香港嘅新聞自由捍衞到底</p><p>＠致因被打壓而被無理囚押嘅手足們：見字飲水，好好保重身體。只要人無事，煲底相見之日必定到來</p><h2>苦中站立</h2></body></html>