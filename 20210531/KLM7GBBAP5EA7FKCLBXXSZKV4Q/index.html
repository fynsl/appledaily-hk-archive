<html><header><meta charset="utf-8"><title>拍攝撞正社運　隨時要走鬼</title></header><body><h1>拍攝撞正社運　隨時要走鬼</h1><p>吳鎮宇主演的《濁水漂流》未在港上映已獲佳績，月前入圍荷蘭鹿特丹國際影展（IFFR）「大銀幕」競賽單元及英國Chinese Visual Festival後，本月中再入圍第23屆意大利烏甸尼遠東電影節。導演李駿碩拍攝《濁水漂流》期間正值前年反送中運動，他透露當時每天開工都會上網留意這場「戰役」的情況而作出改動。</p><p>鎮宇回想當時拍攝場情況說：「我好想佢拍到突然有好多衝鋒車經過，係一個歷史嘅紀念，但係冇遇到。」不過由於鎮宇只要在天橋底拍攝，因此未有太大影響，只是化妝及服裝師回家時則比較麻煩，鎮宇說：「因為佢哋要解釋點解身上有咁多鉸剪、噴髮膠。有時聚結地點，無論群眾同警方嘅火氣都好大，咁我哋咪去第二度。不過拍攝都順利，成班演員因為呢個題材，大家都有個社會良心同責任，想去做得好啲，想觀眾感受多啲。」</p></body></html>