<html><header><meta charset="utf-8"><title>晨曦＠ToNick親自釣黃牛</title></header><body><h1>晨曦＠ToNick親自釣黃牛</h1><p>樂隊ToNick在下月3至4日於九展舉行兩場「Here and Now ToNick Live 2021」演唱會，兩場門票上周開賣即售罄。近日有黃牛飛在二手平台放售，鼓手晨曦竟親自「放蛇」。晨曦前晚在fb貼出於二手平台與黃牛黨的對話，晨曦先問價錢，售票者回覆：「7月4日尾場，680元前排門票，2,400元兩張。」隨後晨曦自揭身份說：「我係ToNick鼓手晨曦，就係你炒飛搞到大家買唔到飛，你都唔好炒飛喇，入場睇我哋騷。」更謂若對方入場會落台跟他握手。</p><p>晨曦昨回覆《蘋果》時表示︰「我哋好想同期待已久嘅歌迷入場癲返晚，但有人竟然想混水摸魚，對歌迷好唔公平，我哋唔想啲飛貴到歌迷接受唔到，寧願空咗個位佢。」</p></body></html>