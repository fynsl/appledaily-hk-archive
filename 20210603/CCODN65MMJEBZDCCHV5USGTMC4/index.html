<html><header><meta charset="utf-8"><title>胡楓送別李我：佢好疏爽</title></header><body><h1>胡楓送別李我：佢好疏爽</h1><p>「播音皇帝」李我上月5日與世長辭，享年99歲，昨日在香港殯儀館出殯，其太太蕭湘昨早抵靈堂為亡夫打點，並由孫兒捧着遺照，胡楓、丁羽、羅家英和阮兆輝等負責扶靈。靈柩移送柴灣歌連臣角火葬場火化，其後採用綠色殯葬，將骨灰撒在紀念花園。</p><p>胡楓稱跟李我於粵語片年代已認識：「佢好疏爽、好開朗、好講得笑，亦都好欣賞佢嘅《天空小說》，好吸引人，當時喺廣州風行電台12點幾播，全香港人都會開住。」羅家英稱因父親關係，十幾歲時已跟李我認識，不過雙方已十幾年沒見面，他大讚李我有才華：「書法寫得好、好有古典文學，我知道佢應該讀書唔多，但好聰明，對香港及廣州嘅典故都記得好清楚，係時代見證，有好多風光歲月、名人見聞，佢都出咗幾本書。」</p></body></html>