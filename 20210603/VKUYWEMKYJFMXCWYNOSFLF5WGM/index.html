<html><header><meta charset="utf-8"><title>難忘採訪祥哥出殯</title></header><body><h1>難忘採訪祥哥出殯</h1><p>大姐明16歲穿三點式參加麗的電視（亞視前身）「沙灘小姐」，19歲剃光頭拍電影《社女》，行性感開拓演藝事業，20多歲加入《歡樂今宵》轉型搞笑，憑《蝦仔爹哋》成功入屋、38歲重返亞視娘家主持節目《今日睇真D》，直至40多歲患抑鬱焦慮症一度淡出娛圈，年屆64的大姐明，大半生都活得精采。</p><p>談到《今日睇真D》，她大讚當時亞視給她的酬勞是無綫的100倍，更大爆沈殿霞（肥姐）曾爆嬲冇份主持，不過提到最難忘，正是採訪新馬師曾逝世後鄧家爭產風波，她說：「祥哥走咗，兆尊又唔畀佢媽媽去殯儀館接觸祥哥，嗰晚祥嫂打電話搵我，叫我收工即刻去佢屋企，去到見到阿姐（汪明荃），跟住我哋兩個咪陪住祥嫂去殯儀館囉。」雖然酬勞可觀，但大姐明坦言「一啲都唔鍾意」：「我覺得我唔適合做記者，不停要求人，企喺人哋門口等，等人撳鐘開門，跟住鬧你，問候你祖宗十八代，仍然係笑口常開：『哈哈哈！係呀？幾好吖我娘親！』」</p></body></html>