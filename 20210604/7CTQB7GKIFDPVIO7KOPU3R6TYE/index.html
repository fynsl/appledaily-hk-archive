<html><header><meta charset="utf-8"><title>【智取大市】中央唱淡逆向思維 - 晉佳</title></header><body><h1>【智取大市】中央唱淡逆向思維 - 晉佳</h1><p>恒指連跌兩日，中央前幾日發表人民幣貶值言論，內銀內險連帶主流科技股連日走弱，拖累指數下跌，但中央夠膽死唱淡人民幣，證明佢好有信心人民幣係唔會跌，人幣穩，潛台詞係整體大市危險極有個譜。6月內似乎維持個股、板塊兩走極端嘅情況，形成WSB炒上、醫美股前排炒到癲。</p><p>瑞聲（2018）強勢突破50元大關，大戶基金盤係咁掃，皆因低估值、重拾增長嘅科技股係滄海遺珠，基本上喺港股難覓另一個選擇，基金展開抱團追貨過程。</p><p>京東物流（2618）亦係呢個市況可能跑出嘅一員，物流界科技股，除咗高科技融入物流服務之外，亦透過科技為企業客戶提供供應鏈管理、上游服務，亦坐擁龐大數據，提升服務水平，由一間公司入貨、去到出貨、以至存貨管理等等，都可以關佢事，服務對象係數以萬計嘅企業。傳統物流行業難以匹敵，註定京東物流進入搶生意階段。</p><p>上述兩股具長線持有價值，但目前市況只係相對安全，拉遠啲後市始終風高浪急，持有兩隻股嘅話，一係分注買，一係持貨途中要醒目避開類似舊年3月嘅市況，策略自決。</p><p>晉佳</p><p><a href="http://fb.com/advanceguy1">fb.com/advanceguy1</a></p></body></html>