<html><header><meta charset="utf-8"><title>趣趣地：TAA唞六周再見歐國盃</title></header><body><h1>趣趣地：TAA唞六周再見歐國盃</h1><p>英格蘭右閘阿歷山大阿諾特因為大腿肌肉受傷，預料要唞4至6個禮拜，好唔好彩要退隊喇。據BBC報道，領隊修夫基會踢埋下周日對羅馬尼亞嘅熱身賽後，先公佈替補人選。早前公佈嘅大軍名單，放棄咗上季外借到韋斯咸後表現神勇嘅中場連格，家吓一眾落選成員都有機會重新入選，當中又以連格同埋修咸頓中場禾特普斯基機會較高。</p></body></html>