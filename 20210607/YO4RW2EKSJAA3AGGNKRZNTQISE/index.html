<html><header><meta charset="utf-8"><title>出櫃尋愛：獨缺一個男人</title></header><body><h1>出櫃尋愛：獨缺一個男人</h1><p>經歷過高低起跌的洪朝豐，有甚麼心聲要傾訴呢？他表示：「哈哈哈，早排睇咗無綫新聞部1986年訪問我嘅節目，嗰陣時我26歲，睇返自己後生充滿理想，然後理想又幻滅，想做歌唱家但起步太遲，回憶返自己都過咗大半生，我好多樣嘢都試過，首先係無愧此生，生命裏面充滿缺憾，但有缺憾才有圓滿，我嘅生命係圓滿，但獨缺一個男人。」</p><p>去年宣佈出櫃的洪朝豐仍在尋覓愛情，未搵到男朋友的他，現仍跟前妻葉桂好同住，他說：「佢仍然照顧我嘅起居飲食，好感激，兩夫婦離婚超過30年，佢仲全面照顧我，係好大福份。」至於兩人的獨生子洪葉，現於英國工作：「佢做網頁設計師，鍾意英國生活，選擇落腳。跟囝囝移民？唔會啦，哈哈哈，呢個歲數嘅人過去可以做乜，除非你自己創業啦，已經係退休年紀，我又唔願意去洗碗、做收銀，所以我冇諗住去。」</p></body></html>