<html><header><meta charset="utf-8"><title>求驗客手記：德國U21拔「牙」封王</title></header><body><h1>求驗客手記：德國U21拔「牙」封王</h1><p>德國U21（圖）禮拜日憑曼城小將盧卡斯尼美查下半場射入全場唯一入球，以1:0小勝葡萄牙U21，第3度贏得U21歐國盃冠軍，盧卡斯尼美查亦以4個入球成為今屆U21歐國盃神射手。4強淘汰咗衞冕西班牙嘅葡萄牙U21，今場只係得一次射門係中目標，3次打入決賽都同U21歐國盃擦身而過，都真係幾慘。</p></body></html>