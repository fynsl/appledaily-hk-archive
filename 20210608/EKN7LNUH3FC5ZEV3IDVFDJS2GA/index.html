<html><header><meta charset="utf-8"><title>【摸魚手札】跟高錕校長學做人 - 渾水</title></header><body><h1>【摸魚手札】跟高錕校長學做人 - 渾水</h1><p>早幾日我瞓唔着寫了幾句關於試當真游學修唔表態嘅文章，出奇地社交媒體反應唔錯。我信點擊主義，既然有人鍾意睇，食髓知味，惟有繼續講。</p><p>自由嘅空間大家往往覺得係理所當然，好似愛情一樣，冇咗先覺得珍貴。2020年香港立足條新嘅法例，立法之前，你有若干嘅政治表態（不包括行動），大致係唔會承擔法律風險。喺2020年立法之後，當你有任何嘅政治表態，你就要面對法律風險。制度設計巧妙之處，就係唔會具體話畀你聽乜嘢嘅行為、說話會犯法，大家只能夠自我劃界，互相猜忌。</p><p>過往我的文章經常引述高校長的說話：「我對每一個國家、每一個種族的感情都差不多的。大概是因為我接觸的人太多，我是以人為主，不是以國家或種族為主。我住在哪裏是因為，在那個地方我可以做一點自己想做的事情，所以在哪裏，對我來說不是一個太重要的一點」、「我變成了世界中間的一部份，不是任何國家的一部份。」</p><p>今天的高錕校長，是偉人一樣的存在。但當時並唔係，因為高校長擔任過港事顧問，加入了建制，結果學生群起而攻。現在香港鼎鼎有名的知識分子，例如蔡子強、梁文道、周保松對高校長只有溫情和敬意，大家只記得他對世界嘅貢獻和成就。</p><p>只有做好自己專業，在自己的專業嶄露頭角，或者將自己放喺更高嘅維度，這樣做人才可能比較安穩一點，自在一點。</p><p>渾水</p><p><a href="http://fb.com/muddydirtywater" target="_blank">fb.com/muddydirtywater</a></p></body></html>