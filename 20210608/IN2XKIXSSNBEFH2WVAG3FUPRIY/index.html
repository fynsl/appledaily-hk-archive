<html><header><meta charset="utf-8"><title>阿冰最驚粉絲埋身</title></header><body><h1>阿冰最驚粉絲埋身</h1><p>YouTube女神吳冰（阿冰）早前到位於青龍頭的屋苑接受《蘋果》專訪，並分享童年往事：「十歲前我都住喺呢度，同屋企人關係一直都好好。佢哋對我喺外面嘅事嚴厲，喺屋企入面就唔嚴，我去到差唔多中學畢業先可以同朋友去街。」</p><p>阿冰原來是舞林高手，曾學習芭蕾舞、爵士舞及土風舞：「芭蕾舞同爵士舞我都考到六級，差兩級就考到八級，因為老師真係好惡，我放棄咗。」說畢她更即場示範踢腿一字馬。修讀電影的阿冰現時除了參與小薯茄的幕前演出，亦負責剪片及經營個人YouTube頻道，阿冰希望在演藝上作不同嘗試，特別是拍廣告及MV。近日阿冰在街頭常被集郵，她說：「開始多咗人認得我，我拍完story會離開咗現場先post，因為有時post完，有觀眾會留言話嚟搵我，我會有啲驚。」</p></body></html>