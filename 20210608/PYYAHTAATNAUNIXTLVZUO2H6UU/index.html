<html><header><meta charset="utf-8"><title>求驗客手記：傳PSG搶贏韋拿杜姆</title></header><body><h1>求驗客手記：傳PSG搶贏韋拿杜姆</h1><p>荷蘭中場韋拿杜姆季後約滿利物浦，一直盛傳佢會以自由身轉投巴塞隆拿。不過近期就有報道話法甲班霸巴黎聖日耳門（PSG）願意出高一倍人工搶走韋拿杜姆。巴塞因為財政問題，所以今夏增兵都係以免簽為主，本身佢哋以為韋拿杜姆都坐定粒六會嚟，但點知財大氣粗嘅PSG願意出高一倍價錢搶人。</p></body></html>