<html><header><meta charset="utf-8"><title>送暖高牆：抗鵪鶉　撐到底</title></header><body><h1>送暖高牆：抗鵪鶉　撐到底</h1><p>兩年前的6月，香港人以良知為記，選擇了一條不一樣的路。路上險阻重重，有人受傷，有人犧牲，更有很多人因此失去自由，成為了今天牆內的你們，其實高牆之外，也是自由不再。但我們都承諾彼此一個煲底之約，跨越高牆，連結內外，是實踐這諾言的起點。讀者寫來兩首新詩，藉此紀念六四及香港的民主運動，同時揪心地記錄了我們的「鄉愁」；亦有讀者鼓勵大家，逆境終有完的一天，大家要繼續撐住，當我們回看歷史，確沒有暴政是可勝過人民的意志。</p><p>讀者電郵請發送到<a href="mailto:letterstoprison@appledaily.com" target="_blank">letterstoprison@appledaily.com</a>，或來函將軍澳工業邨駿盈街8號《蘋果日報》編輯部</p><p>送暖高牆逢周一至五刊出</p><h2>見字學習　等你回來</h2><p>親愛的，</p><p>首先祝願你健康，快樂就大家也講不出來，不過逆境始終有完嘅一天，大家撐得幾耐得幾耐。</p><p>想跟你分享一下我哋公司最近嘅情況，啲人講嘢嘅方式及用語以至活動方式都同以前唔同咗，因為老細換咗，「為了口飯搞好頭家」之類「理由」而變得更鵪鶉化。</p><p>唔肯做鵪鶉嘅，惟有繼續整蠱老細，你話要清水，我畀咖啡你，你話要開會，我去午睡，總之唔合作，等炒囉⋯⋯</p><p>做鵪鶉嘅本身亦唔係醒，能力所限，比佢揸FIT處理公司業務一樣係業績只有日日創新低⋯⋯</p><p>這樣下去公司一定冧，最終執笠收場！</p><p>所以等你出來，如果間公司仲喺度，已經面目全非，鵪鶉連自己屙嗰啲蛋都要賣埋，咁佢哋咪一樣自食其果，報應！</p><p>保重自己，多學習看書，因為公司是死，人是活的，出嚟好多公司等請你，加油！</p><p>檢閱呢封信嘅，唔該你咪阻頭阻勢，畀啲同理心，照放啦⋯⋯否則你記得當年周潤發套「乜乜」風雲電影裏嗰句經典對白嗎？</p><h2>彼岸無崖　悼民主運動</h2><p>鄉愁</p><p>小時候</p><p>鄉愁是一枚小小的車票</p><p>我在這頭</p><p>母親在那頭</p><p>少年時，</p><p>鄉愁是維園的足球場，</p><p>我一家在這頭，</p><p>鄉親在螢幕那頭。</p><p>後來啊，</p><p>鄉愁是荔枝角高高的水泥牆，</p><p>手足在裏頭，</p><p>家人在外頭。</p><p>而現在，</p><p>鄉愁是一望無際的海洋，</p><p>你在太平洋彼岸，</p><p>她在大西洋那頭。</p><p>仿余光中先生《鄉愁》及曾錚仿余光中先生《鄉愁》兩首詩，藉此紀念六四及香港的民主運動！</p></body></html>