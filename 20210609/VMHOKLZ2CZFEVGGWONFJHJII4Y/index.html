<html><header><meta charset="utf-8"><title>Ah Gi終極目標同朋友夾Band</title></header><body><h1>Ah Gi終極目標同朋友夾Band</h1><p>靚女KOL樊沛珈（Ah Gi）被封「黑面女神」，她早前接受《蘋果》專訪時為此解畫：「我笑嗰陣好樣衰，所以影相唔成日笑。我覺得呢個名幾特別，唔係負評已經好感恩。」她承認也有檢討空間，想知道為何令人有這種感覺。她又自爆小學階段是肥妹仔，自覺當時很醜，直到中學開始才注重儀表：「中學嗰陣唔算多人追，如果話冇就太假喇！」</p><p>現為YouTube頻道《啱Channel》成員的Ah Gi，自小想做DJ，對演戲也有幾分興趣，終極希望是和朋友組band。她坦言從前只想找份好工做到退休，但現在又覺得有目標想做就去做，不要遲疑，也不要令自己後悔。讓她改變的是12年前哥哥因交通意外離世，她說：「傷心程度實在太高，所有家庭成員都迷失咗。從來冇諗過第一次出席喪禮，竟然係自己親哥哥。當你經歷過呢種事，你會覺得好多事都唔再重要，意思係應該把握時間做自己鍾意嘅事。除咗作奸犯科，所有嘢都冇牴觸，趁有時間早啲做，電影、拍劇我會好樂於嘗試。」</p></body></html>