<html><header><meta charset="utf-8"><title>溫柔口甜有女人緣</title></header><body><h1>溫柔口甜有女人緣</h1><p>劉允前年獲香港電影金像獎頒發「專業精神獎」，網民讚他感言誠懇，但大會沒有給足時間，他特地澄清：「大會有畀夠時間我，亦都冇圈我。」回想當日情況，他笑說上台後腦中一片空白，講稿已拋上九霄。劉允笑言「出事」的是胞兄白彪，因為白彪去年獲無綫頒最佳男配角獎時，因太開心講足三分鐘，場務狂撩，最後要鄭裕玲出手。劉允指入行都是多得這位大佬帶挈，將他由製衣廠帶到片場，介紹他去當龍虎武師。當時已是圈中人的白彪，拍心口稱沒有問題，劉允翌日便儍儍戇戇到國泰片場開工做武師，豈料第一場戲就出事被撞暈，幸好劉允當時年輕很快沒事，因為捱得所以繼續有工開︰「因為大佬關係，人哋得50、60蚊一日，我就有100蚊。」</p><p>目前劉允算是半退休，閒時去游水或健身，但因為疫情關係被迫改為緩步跑，怎料一跑出事，觸傷舊患休養了大半年。雖然劉允沒有結婚，但也有另一半，他還自爆一直以來都甚有女性緣︰「因為我溫柔又識講嘢𠱁人，其實做工廠時差唔多結婚，後來入咗行，花花世界識咗好多女仔、靚女，最後都結唔成。」</p></body></html>