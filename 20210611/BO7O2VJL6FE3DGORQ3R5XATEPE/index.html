<html><header><meta charset="utf-8"><title>龍天生收恐嚇電話呻無辜</title></header><body><h1>龍天生收恐嚇電話呻無辜</h1><p>資深演員龍天生從90年代開始轉戰幕後做配音導師，並成立「龍天生工作室」培訓新一代配音員，惟前日龍天生在工作室facebook專頁出帖文，表示近日收到恐嚇電話：「好無辜！早前做咗個《好聲好氣》節目，同位知名陳姓配音員同場。點知對方曾借貴利，借錢人搵唔到佢，竟然諗到恐嚇我，先在影藝人協會門外貼大字報、再加恐嚇電話，再寄恐嚇信到我屋企，最離譜就係在我所住大廈派大字報及在facebook 貼毀謗帖文。」</p><p>龍天生指與陳生及其任職配音員之女友只有數面之緣，並大吐苦水「被玩」，又指自己行得正企得正，邪不能勝正。龍天生昨日回覆傳媒時表示：「因已報案，仍調查中，詳情唔方便講。謝謝關心。」</p></body></html>