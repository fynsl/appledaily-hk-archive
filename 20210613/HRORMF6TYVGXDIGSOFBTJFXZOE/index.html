<html><header><meta charset="utf-8"><title>姜濤勸Fans：將心比心</title></header><body><h1>姜濤勸Fans：將心比心</h1><p>MIRROR今年4月於梅窩拍攝《調教你MIRROR》時，引來大批fans追星，成員一字排開勸fans離開，引發風波，《調》前晚第五集講到此事，梁祖堯不滿：「想喺街做正常拍攝，諗都唔好諗！」團隊原本在露天拍攝飲早茶，最終被迫返回室內。姜濤說：「希望大家識得分場合，如果大家真係聽到我心聲，care我感受，自然唔做呢件事（私追）。希望大家睇完呢一part，將心比心，屋企人係咁教我，咁就唔會做呢個行為。」對於經理人黃慧君（花姐）曾指示要交由經理人出面勸走fans，楊樂文（Lokman）認為由MIRROR開口也不會尷尬。</p><p>此外，nowTV昨日凌晨播放歐國盃揭幕戰，強尼、ERROR成員梁業（肥仔）及吳保錡擔任第三聲道旁述，安排嘉賓倪安慈扮醉致電何啟華（阿Dee），其間令阿Dee的電話號碼不慎在直播中外洩，阿Dee昨早在網上呼籲：「我知你哋唔會瘋狂騷擾我，乖吖！」</p></body></html>