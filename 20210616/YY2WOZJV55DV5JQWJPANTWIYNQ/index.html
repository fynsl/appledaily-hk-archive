<html><header><meta charset="utf-8"><title>隔牆有耳：蝸居小物影出大世界 （李八方）</title></header><body><h1>隔牆有耳：蝸居小物影出大世界 （李八方）</h1><p>擅長用Lego同城市景物做攝影創作嘅攝影師Ric Tse，過去年半同無數香港人一樣，冇得外遊被迫留家抗疫。不過只要有創意，自由仍然唔會輕易被奪走。呢段時間，佢摷晒屋企啲嘢出來玩，將家居用品雜物化為攝影場景；除塵掃變咗珊瑚，A4紙叠成立山黑部雪山通道，雜誌變成夜間行車光影……</p><h2>親身參觀幕後花絮</h2><p>想欣賞呢啲作品，可以喺今個星期五開始去朗豪坊5樓Eaton Club舉辦嘅Ric Tse《蝸居狂想曲》個人攝影展。場內會有實體模型，參觀人士可以第一身了解Ric攝影嘅幕後花絮。展覽由6月18日至7月18日（逢星期五至日），開放時間係中午12點至傍晚7點，可以去呢個網址登記：<a href="http://www.eatonclub.eventbrite.com/" target="_blank">www.eatonclub.eventbrite.com</a>。</p><p>李八方</p></body></html>